<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00195">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__195/mot_1945__fk__195-001.pdf"/>
      <fw xml:id="i-FCxxewKYnH3qPahoqr1SuK">
        Motioner i Första kammaren, nr 195. 11
      </fw>
      <div xml:id="i-Fo44iGwxsZRAchZRkhFzZK" type="motHeader">
        <div xml:id="i-HgUn8yvxhaR1sbLPAh3TK1" type="motTitle"/>
        <div xml:id="i-JUoLxHRdqjDq4x994v1PAd" type="motSubmissionInfo"/>
      </div>
      <div xml:id="i-QhuScCwYR5YcHX4ZERi8g1" type="motBody">
        <div xml:id="i-EUt9AbMmXgmhRGAhhXPrpp">
          <p xml:id="i-NTy2kN4DjY5FxGGifyT76H">
            Nr 195.
          </p>
          <p xml:id="i-A6jrz5gyo5zMTShJWDqz5a" type="titleString">
            Av herrar Linderot och Holmberg, om införande av statliga barn-
            bidrag för alla barn.
          </p>
          <p xml:id="i-Pqe68NrdW2EkLFg2F8oyAa">
            Statsmakternas intresse har ailt mera inriktats på frågor rörande
            familje- bildning, barnrika familjers ekonomi och andra frågor,
            som röra befräm- jandet av befolkningstillväxten och omvårdnaden
            om barnen. I den allmänna diskussionen såväl som i riksdagen har
            en rad olika förslag ställts och dis- kuterats. Senast vid föregående
            års riksdag förelågo olika förslag om infö- rande av statliga
            bidrag i viss form till praktiskt taget alla barn dels i form
            av direkt penningbidrag, dels i form av särskilt skatteavdrag
            till personer med försörjningsplikt för barn. Samtliga förslag
            avslogos av riksdagen. Orsaken härtill torde främst ha varit utskottets
            hänvisning till att hela frågan om barnbidrag var föremål för
            behandling i 1941 års befolknings- utredning samt att i nämnda
            motioner frågan sammankopplades med skatte- frågorna. Det vore
            utan tvivel enklare och lättare att genomföra statligt bidrag
            för barn, om man följer linjen att ge direkt barnbidrag utan sam-
            mankoppling med andra former för social- eller skattepolitik.
            Här anmäler sig omedelbart frågan, huruvida behovsprövning skall
            till- lämpas eller om barnbidrag skall utbetalas oavsett föräldrarnas
            ekonomiska ställning, eller med andra ord, om barnbidrag skall
            vara en socialpolitisk fråga om hjälp till behövande eller en
            befolkningspolitisk åtgärd. För vår del anse vi att statens barnbidrag
            skall ges till alla barn oavsett de försörj- ningspliktigas ekonomiska
            ställning och att all fattigvårdskaraktär, behovs- prövning och
            liknande förkastas. I tidigare nämnd motion i riksdagen förutsattes,
            att varje form av bidrag skulle upphöra vid en inkomstgräns av
            50 000 kronor. Den befolkningsgrupp, som härigenom utestänges,
            skulle bli så ringa till antalet att den föreslagna gränsdragningen
            förefaller såväl praktiskt som ekonomiskt betydelselös. Ur arbetarklassens
            synpunkt måste det ju förefalla ganska orimligt att för- mögna
            personer eller personer med synnerligen höga inkomster erhålla
            barnbidrag av staten, eftersom behov härför påtagligen inte föreligger.
            Vill man emellertid frikoppla lösningen av denna fråga från fattigvård
            och behovsprövning, finns det dock knappast någon annan väg att
            gå än att generellt utbetala barnbidrag på lika grunder för alla.
            Vad angår den favör, som härmed tillkommer välsituerade personer,
            ha ju statsmakterna möjlig- heter att på inkomst- och förmögenhetsbeskattningens
            väg frånhända ve- derbörande motsvarande belopp.
          </p>
          <pb facs="riksdagen-motions-pdf/data/1945/mot_1945__fk__195/mot_1945__fk__195-002.pdf"/>
          <fw xml:id="i-Xbf249U8YynU7Kc9NcUjWB">
            12 Motioner i Första kammaren, nr 195.
          </fw>
          <p xml:id="i-LafgkKWBMgcLDsnuxvcZXP">
            Genom en sådan reforms genomförande skulle många bekymmersamma
            problem bringas ur världen. De barnrika skulle i många fall inte
            behöva bo i särskilda, av staten subventionerade hus eller mottaga
            rabattering på livs- medel. Det viktigaste är emellertid att genom
            en sådan åtgärd fastställes en helt ny princip, den principen
            nämligen att varje barn som födes be- traktas som en tillgång
            för hela samhället. Hittillsvarande princip har varit den, att
            barnet som föds är bara föräldrarnas, eller i sämsta fall, bara
            moderns enskilda angelägenhet. Endast vid uppenbar nöd har samhället
            ekonomiskt intresserat sig för barnet. Det är en i grunden annan
            princip, som förfäktas av anhängarna till denna nya linje. Den
            form av statligt bidrag, som här föreslås, innebär betydligt förbättrade
            möjligheter för föräldrarna att själva kunna vårda och fostra
            sina barn. Förslaget tar sålunda inte ställning till framtidens
            familjeliv och barna- fostran, utan dess princip ligger i att
            staten erkänner varje barns samhälle- liga betydelse och att redan
            från barnets födelse säkras ett visst existens- minimum för detsamma.
            Det föreligger givetvis stora svårigheter att bestämma vilken
            summa som skulle vara lämplig och rimlig, men om man utgår ifrån
            exempelvis att alla barn under 15 år skola få ett månatligt bidrag
            av 25 kronor, så skulle detta för närvarande bli en årlig utgift
            för staten av omkring 400 miljoner kronor. Summans storlek borde
            ej få verka avskräckande, särskilt med tanke på de miljarder som
            användas till improduktiva militära åtgärder. Omvård- naden om
            barnen är en kanske lika viktig sak när det gäller den nationella
            friheten som militära maktmedel. Det är också sannolikt att fasta
            barn- bidrag skulle medföra betydliga besparingar i fråga om utgifter
            för fattig- vård, rabatter å livsmedel och dylikt, vilka nedbringa
            de faktiska sam- hälleliga utgifterna under den summa barnbidragen
            skulle erfordra. Vi äro medvetna om svårigheten i att förmå riksdagen
            att fatta beslut i en fråga i vilken utredning pågår. Vi anse
            dock denna fråga så viktig, att den borde utbrytas ur befolkningsutredningens
            vidlyftiga undersökningar och göras till föremål för omedelbar
            lösning. Ett konkret uttalande av riksdagen i positiv riktning
            och inte ytterligare hänvisning till pågående oändliga utredningar
            är vad vi åsyfta. Med hänvisning till det ovan sagda föreslås,
          </p>
          <p xml:id="i-4fBqz1a1eWmgun2YWRBJCY">
            att riksdagen i skrivelse till Kungl. Maj:t hemställer om snarast
            möjliga framläggande av proposition om införande av statliga barnbidrag
            för alla barn enligt de principiella grunder vi här ovan anfört.
          </p>
          <p xml:id="i-2yUj5P6YMxB2sMqhcqQRMi">
            Stockholm i januari 1945.
          </p>
          <p xml:id="i-TT9oEwiA2Pq5ChavFm5y8E">
            Sven Linderot. Nils Holmberg.
          </p>
        </div>
      </div>
    </body>
  </text>
</TEI>
