<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00511">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__511/mot_1956__ak__511-001.pdf"/>
      <fw xml:id="i-Vq5T9vfAUj3axMQer7raTs">
        Motioner i Andra kammaren, nr 511 år 1956 5
      </fw>
      <div xml:id="i-CwWCbuk6mRTbtTYpscpkYW" type="motHeader">
        <div xml:id="i-JLFKTj7reyekJ7pYdW2Rqz" type="motTitle"/>
        <div xml:id="i-Gn9uWchT2yXcFiXvV9wLc" type="motSubmissionInfo"/>
      </div>
      <div xml:id="i-85ssmp2iXgGvZr6wB6Waqr" type="motBody">
        <div xml:id="i-QM7SWgd1SByAhJdbDrqJmQ">
          <p xml:id="i-56WFkRuxMxvGrXLB3ikbrA">
            Nr 511
          </p>
          <p xml:id="i-FHAMngBrnNNS72xCWAz78g">
            Av herr Helén och fröken Vinge, om utredning av förutsätt- ningarna
            för en tättrafikerad ringlinje utanför Stockholms administrativa
            område, m. m.
          </p>
          <p xml:id="i-RjzAeuCGQE19YDFdCvY4K">
            Av den utredning som arbetsmarknadsstyrelsens, överstyrelsens
            för yrkes- utbildning och skolöverstyrelsens samarbetsnämnd har
            gjort i syfte att belysa de stora årskullarnas problem framgår
            att inom tätortsdelen av Stockholms län, regionen runt Stockholms
            stads administrativa område, befolkningsökningen — i vad undersökningen
            avser — kommer att bli 69 procent av nuvarande siffror medan motsvarande
            ökning inom Stockholms stad beräknas till 6 procent. En tyngdpunktsförskjutning
            av befolkningen pågår redan nu. Utflyttningen från Stockholms
            centrala delar tar därvid icke hänsyn till administrativa gränser
            som av många människor icke upp- fattas som reella utan enbart
            historiskt betingade skiljelinjer. De konse- kvenser som befolkningsrörelsen
            i sinom tid kan få för den administrativa indelningen av detta
            landets befolkningscentrum skall dock inte här tas upp till diskussion.
            Vi vill i stället belysa de svårigheter, som befolkningen i de
            snabbt växan- de tätorterna i Stockholms län har att kämpa med.
            Kommunikationssyste- mets centrering i Stockholm har förhållandevis
            tidigt skapat drägliga resevillkor för dem som bor vid de norra
            och västra stambanorna. Även här har dock trafikbehovet ökats
            i långt snabbare takt än resemöjligheterna, och framför allt har
            anpassningen till de enkelriktade trafiktopparna med resor mot
            staden på morgonen och från staden på kvällarna blivit brist-
            fällig. På roslags- och västeråsbanorna är befolkningens otillfredsställda
            önskemål ännu större. Statens järnvägar måste grundligare än hittills
            skett undersöka resenärernas faktiska behov och anpassa tidtabeller,
            tågtäthet och insättandet av direktgående tåg till de framkomna
            önskemålen. Ännu allvarligare är emellertid bristen på kommunikationer
            som följer cirkelbågar runt Stockholm. Stora tätorter — med befolkning
            i samma stor- leksordning som ordinära svenska landsortsstäder
            — som Huddinge, Nacka, Lidingö, Stocksund, Danderyd, Täby, Sollentuna
            och Solna-Sundbyberg saknar (med visst undantag för de båda sistnämnda
            som i stor utsträck- ning utgör en bebyggelseenhet) inbördes kommunikationer.
            Detta verkar på många sätt hämmande. Statliga och enskilda institutioner,
            som med hän- syn till områdets folktäthet med fördel skulle kunna
            placeras i denna ytter-
          </p>
          <pb facs="riksdagen-motions-pdf/data/1956/mot_1956__ak__511/mot_1956__ak__511-002.pdf"/>
          <fw xml:id="i-53iLM8Sjpgzr6RaSNB2mnc">
            6 Motioner i Andra kammaren, nr 511 år 1956
          </fw>
          <p xml:id="i-WGjKbxrTuMgsns6mwYNYet">
            kedja av tätorter, placeras nu regelmässigt inom Stockholms stads
            admi- nistrativa område. Då det skulle vara till stor skada, om
            dessa städer och samhällen upphörde att betrakta sig själva som
            levande och utvecklingsbara enheter, måste denna av kommunikationsskäl
            framtvingade centrering till Stockholms stad brytas. Tills vidare
            får man nöja sig med att statliga institutioner, som utan olägenhet
            kan placeras likaväl i tätortsdelen av Stockholms län som inom
            Stockholms stad, i rimlig omfattning kommer även länet till godo.
            Ett ak- tuellt exempel är den inom skolöverstyrelsen föreslagna
            försöksskolan för att utröna vissa organisationsproblem inom enhetsskolan.
            Enligt utred- ningen kan denna skola alternativt placeras i Solna
            eller Stockholm. Med hänsyn till att Stockholms stad har mycket
            ringa intresse av denna statliga försöksskola, medan den för Solna
            skulle innebära ett värdefullt tillskott till skolorganisationen
            i staden, anser vi det orimligt att Kungl. Maj:t vid sina fortsatta
            överväganden i denna frågan kan undvika att placera den i Solna,
            vilket av pedagogiska, resetekniska och administrativa skäl —
            som utredningen redan påpekat — erbjuder ett fullvärdigt alternativ.
            På något längre sikt måste dock förutsättningarna för en spridning
            av liknande institutioner men framför allt centrala inrättningar
            för närings- livets organisationer, riksskolor av icke-statlig
            natur och affärsdrivande företag inom skilda områden förbättras
            genom att rimliga valmöjligheter ges. Kommunikationer av ringlinjenatur
            i stor skala är därvid oundvikliga. Huruvida de skall åstadkommas
            med hjälp av hängbana, busslinjer eller s.k. Alwegbana är en fråga,
            som måste bli föremål för de mest ingående överväganden. Hela
            problemet måste även ses i samband med de beslut som kan komma
            att fattas beträffande förläggningen av Stockholms stor- flygplats.
            Svåra ekonomiska misstag skulle kunna begås såvida inte i god
            tid planeringen av dessa två projekt samordnades. De förarbeten
            som inom det s.k. regionplanesamarbetet redan bedrivits har ännu
            visat mycket begränsade resultat. Det torde också vara så, att
            så länge de av detta samarbete berörda kommunerna har anledning
            att dra i tvivelsmål statens beredvillighet att lösa de frågor
            som uppkommit ge- nom den av staten sanktionerade befolkningskoncentrationen
            i och kring landets huvudstad, kommer takten i samarbetet och
            den framtida plane- ringen att bli låg. Vi förutsätter icke att
            här berörda trafikproblem nödvändigt skall lösas genom att statens
            järnvägar bygger och driver en ringlinje av föreslagen art. Det
            torde tvärtom vara riktigare att statens järnvägar koncentrerar
            sin uppmärksamhet på att förbättra kommunikationerna på det redan
            be- fintliga järnvägsnätet och att privata finansiärer får möjlighet
            att projektera de nya förbindelserna. En förutsättning för att
            sådana skall visa intresse för dessa gigantiska investeringsprojekt
            är emellertid att staten bidrar till att lösa de kostnadskrävande
            brobyggnads- och tunnelprojekt som torde bli
          </p>
          <pb facs="riksdagen-motions-pdf/data/1956/mot_1956__ak__511/mot_1956__ak__511-003.pdf"/>
          <fw xml:id="i-7R7YCXc6upGrVXgPbNNMLa">
            Motioner i Andra kammaren, nr 511 år 1956 7
          </fw>
          <p xml:id="i-5sNoZERhvj5V3i7LRugWw2">
            erforderliga. Utfästelser av denna art kan givetvis endast göras
            sedan stats- makterna noga undersökt konsekvenserna av sådana
            åtaganden. Vi före- slår därför tillsättandet av en utredningsman
            som under medverkan av erforderlig expertis från de berörda kommunernas
            sida söker utröna möjlig- heterna av en tättrafikerad ringlinje
            utanför Stockholms stads administra- tiva område. I uppdraget
            bör också ingå en sondering av möjligheterna att finna privata
            finansiärer för linjens upprättande. På längre sikt kommer en
            radikal förändring av kommunikationsmöjlig- heterna för de berörda
            befolkningsgrupperna möjligen att skapa ett ytter- område av annan
            natur än Stockholms innerstad. Intill dess måste man emellertid
            vara medveten om att huvuddelen av befolkningen i de nämnda tätorterna
            för större inköp och många över huvud taget för sin försörjning
            är beroende av de möjligheter som innerstaden erbjuder. Därför
            måste man i dag betrakta Storstockholm som ett sammanhängande
            befolkningsområde ur ekonomisk synpunkt. Detta har icke fullt
            ut beaktats vid den senast företagna förändringen i gällande dyrortssystem.
            Den kritik som då riktades mot den ganska godtyckliga uppspaltningen
            av tätortsdelen av Stockholms län på dyrortsgrupperna 5, 4 och
            3 har sedan dess fått allt bärkraftigare underlag. Det framstår
            exempelvis i dag som en oförklarlig orättvisa att Huddinge- och
            Järfälla-områdena respektive Vallentuna och Täby nedgra- derats
            i förhållande till närmast intilliggande orter. Vi yrkar på att
            frågan om storstockholmsområdets dyrortsgradering tas upp till
            fullständig om- prövning med sikte på att en enhetlig princip
            tillämpas för Stockholm och kringliggande orter, även i den s.k.
            ytterräjongen. Vi hemställer därför, att riksdagen i skrivelse
            till Kungl. Maj:t anhåller dels om tillsättandet av en utredningsman
            med uppdrag att utröna förutsättningarna för en tättrafikerad
            ringlinje utan- för Stockholms administrativa område, dels om
            upptagande till ny prövning av dyrortsgraderingen av de Stockholm
            omgivande tätorterna.
          </p>
          <p xml:id="i-NSr9zLV2sQZFUMKvzmFmdj" type="date">
            Stockholm den 26 januari 1956
          </p>
          <p xml:id="i-657NdkkeCxDA7RCyMarU88" type="signatureBlock">
            Gunnar Helén Margit Vinge
          </p>
        </div>
      </div>
    </body>
  </text>
</TEI>
