<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__72/mot_1963__ak__72-001.pdf"/>
      <fw xml:id="i-PvYZac3U9r2ZhK6WaSiyQe">
        Motioner i Andra kammaren, nr 72 år 1963
      </fw>
      <div type="motHeader" xml:id="i-ALC2NapoePJJGxx78J8Yop">
        <div type="motTitle" xml:id="i-NmRb2qDjZ4nfw88mznEMmy"/>
        <div type="motSubmissionInfo" xml:id="i-Tsnz5RqdWhNJLsHfttah2s"/>
      </div>
      <div type="motBody" xml:id="i-9VKkCfm5WMd4qSbuhWo7t1">
        <div xml:id="i-HTzNJBqZAT8W4XqLnZfxdp">
          <p xml:id="i-QmcWi4b8KJNiw2JxP98p2x">
            Ät
          </p>
          <p xml:id="i-Ei58P29UadeshbK4bBBPXT">
            Nr 72
          </p>
          <p xml:id="i-QpKRG6pGm5GvAku1bEsJDS">
            Av herrar Holmberg och Hagberg, angående den statliga nä- ringspolitiken
            i Norrbotten.
          </p>
          <p xml:id="i-DfVQ7ghstLAdsb7NLCHnJH">
            (Lika lydande med motion nr 61 i Första kammaren)
          </p>
          <p xml:id="i-N8nPui44GyWAoMQ1xD7acz">
            Norrbottens län har i särskild grad varit föremål för näringspolitiska
            ingripanden från statsmakternas sida. Detta blev nödvändigt för
            att mot- verka följderna av en oansvarig privatkapitalistisk politik.
            Numera är statliga och kommunala företag helt avgörande för länets
            folkförsörjning. Det finns emellertid såväl behov som goda förutsättningar
            för en be- tydande ekonomisk expansion i detta län. Trots att
            årligen ungefär 2 000 personer måste resa söderut för att få arbete,
            blir det varje år en nettoök- ning av länets arbetsföra befolkning
            på cirka 2 000 personer. Industrien är nästan helt inriktad på
            råvaruutvinning och halvfabrikat, men även därvid- lag är länets
            naturtillgångar otillräckligt utnyttjade. Experter har fast- ställt
            att skogarna i Norrbotten tål en ytterligare avverkning som skulle
            ge sysselsättning åt flera tusen arbetare. Kända mineraltillgångar
            ligger out- nyttjade, och framför allt består bristerna däri att
            länet inte har någon stor verkstadsindustri eller anläggningar
            för högförädling av trä och cellu- losa. Landshövding Manfred
            Näslund meddelade vid årsskiftet, att »den i nä- ringslivet icke
            ianspråktagna arbetskraften» inom länet uppgår till 5 800 personer.
            Till landshövdingens alarmerande uppgifter om det aktuella läget
            på arbetsmarknaden bör också fogas hans erinringar om att vattenfallssty-
            relsens prognos för kommande kraftverksbyggen i Norrbotten förutser
            en nedgång av arbetsstyrkan i denna bransch med tidvis upp till
            800 man. Liknande resultat kan väntas av rationaliseringar inom
            trä- och gruvindu- strien, och från jordbruket tillföres de arbetslösas
            skara en ständigt till- tagande ström på grund av strukturförändringarna
            inom denna närings- gren.
          </p>
          <p xml:id="i-V7Tu3YreFAyXqXUQk9GrRx">
            Nya bestående arbetstillfällen måste beredas 10 000-tals personer
            Värdefulla bidrag för att lindra svårigheterna är bl. a. de ökade
            anslag som ställdes till det norrbottniska näringslivets förfogande
            i samband med fjolårets riksdagsbehandling av tornedalspropositionen
            samt resultaten för Norrbottens del av norrlandsfondens första
            verksamhetsår. I årets stats- verksproposition föreslås också
            ökade anslag till länet. Men detta är tyvärr
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-002.pdf"/>
          <fw xml:id="i-ThMpS5HUwqnF4SDhosgv4a">
            6 Motioner i Andra kammaren, nr 72 år 1963
          </fw>
          <p xml:id="i-TfNKYyxFej56SXvPds6fDv">
            inte av sådan omfattning och art att det ens räcker för att hindra
            en ytter- ligare ökning av de arbetslösas antal och än mindre
            för att åstadkomma trygghet i framtiden för alla som vill bo i
            Norrbotten. Till dessa hör inemot 6 000 personer, som är registrerade
            som arbetslösa eller tillfälligt sysselsatta i beredskapsarbeten,
            samt säkerligen lika många kvinnor och ungdomar som vill ha förvärvsarbete
            men inte kunnat få det. Till dem som den stat- liga sysselsättningspolitiken
            måste garantera valfrihet att arbeta och bo i Norrbotten hör också
            ett mycket stort antal som av olika skäl nu tvingas att lämna
            länet. Vi har inga illusioner om att full sysselsättning och verklig
            trygghet i ar- betet skall kunna ordnas definitivt under ett ekonomiskt
            system där privat- kapitalisterna i huvudsak bestämmer om allt
            väsentligt och där även den statliga företagsamheten påverkas
            av kapitalismens kriser. Men mycket kan göras redan nu för att
            ge stora folkgrupper ökad trygghet. Förutsättning- arna för detta
            förefaller mycket gynnsamma i Norrbotten samtidigt som behovet
            av sådana åtgärder här är särskilt stort. Det räcker uppenbarligen
            inte med ett ingripande här eller där. En planmässigare politik
            behövs.
          </p>
          <p xml:id="i-P2Toxkp1E1U2CY3FiNUMW3">
            Statlig planhushållning för hela länet Den fortgående kartläggningen
            av Norrbottens behov och resurser på näringslivets område — senast
            genom tornedals- och inlandsutredningarna — ger ytterligare stöd
            för kommunisternas ofta uttalade mening att Norr- botten är moget
            för »en hela länet omfattande statlig planhushållning». Lång erfarenhet
            har numera övertygat praktiskt taget alla norrbottningar om att
            det knappast kan bli någon betydande ny företagsamhet på privatkapitalistisk
            grund. Och nu bör statsdriftens fördelar ur social, teknisk och
            ekonomisk synpunkt komma till uttryck även däri att det blir en
            bättre samordning och planering än vad som kan ske inom ett näringsliv
            som fungerar helt efter privatkapitalistiska principer. Fortfarande
            framstår några lokala ingripanden som särskilt angelägna: exempelvis
            utbyggnaden av karlsborgsindustrien, gruvbrytning i Kaunis- vaara,
            Graddisvägen, tillskapandet av några större industrier i inlandet,
            vis- sa skogsvårdande uppgifter och ökad energiutvinning. Men
            kraven på ome- delbara punktingripanden står inte i motsättning
            till en samhällsplanering som omfattar alla delar av länets näringsliv,
            inklusive kommunikationer och planmässigt stöd även åt jordbruk,
            hantverk och småindustri som allt- fort kommer att bedrivas i
            privat regi. Den alltför vanliga metoden att utreda och »planera»
            men under tiden inte göra någonting alls praktiskt åt aktuella
            projekt, har med rätta skapat en viss misstro mot sådana statliga
            planeringsåtgärder. Men den kan bara övervinnas genom bättre handlings-
            kraft från alla berörda instanser. En fruktbringande kombination
            mellan omedelbar handling och planering för framtiden förefaller
            också vara me- ningen när länsstyrelsen i Norrbotten begärt regeringens
            medverkan att
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-003.pdf"/>
          <fw xml:id="i-C2JGvibfEG4LLi6QroB7iM">
            Motioner i Andra kammaren, nr 72 år 1963 17
          </fw>
          <p xml:id="i-XaAkq9ZUX3GJHahGcRxkAa">
            förverkliga en »Norrbottensplan» för en systematisk samordning
            och eko- nomisk expansion i den nordligaste landsdelen.
          </p>
          <p xml:id="i-A1LNxpr1NpsaCxVKxGrk9e">
            Bättre samordning mellan skogsförvaltning och träindustri Nyligen
            förklarade domänstyrelsen att samordningen av de statliga före-
            tagen på skogssidan knappast är tillfredsställande. Denna iakttagelse
            styrks ytterligare av den utredning som nu företagits om det norrbottniska
            in- landets näringsliv. Den kommunistiska riksdagsgruppen motionerade
            re- dan 1955 om en sådan utredning för hela Norrlands inland,
            och när riksda- gen ställde sig avvisande fullföljdes saken genom
            motioner i Norrbottens landsting 1955 och 1958. Det är berömvärt
            att landstinget — med helhjär- tat stöd även av länsstyrelsen
            — har försökt hålla Norrbottens befolkning skadeslös för statsmakternas
            försummelser, men det har tyvärr inte kunnat hindra att angelägna
            åtgärder blivit onödigt fördröjda i många år. Med så mycket större
            rätt bör Norrbottens inlandsbefolkning nu kunna göra an- språk
            på att statsmakterna skall medverka till att det snabbt blir resultat
            i den riktning utredarna har föreslagit. Till inlandsutredningens
            förslag hör bl. a. anläggandet av björkmassefa- brik och en fabrik
            för tillverkning av spånplattor. Det förstnämnda förslaget har
            ett direkt samband med karlsborgsindustriens utbyggnad och därige-
            nom också med sysselsättningsfrågor som behandlats i utredningarna
            om Tornedalen och Överkalix kommun. Det var därför även för inlandsbefolk-
            ningens del djupt beklagligt att riksdagen upprepade gånger avslagit
            kom- munistiska motioner och framställningar från Nederkalix kommun
            om snabbare åtgärder — bl. a. om omedelbart anvisande av statsanslag
            — för utbyggnad av karlsborgsindustrien. Till de elementära samordningsuppgifterna
            hör att vidtaga sådana orga- nisatoriska åtgärder att Statens
            skogsindustrier och domänverket i prak- tiken kommer att fungera
            som ett företag. Vi hoppas att sammanförandet av dessa båda verksamhetsområden
            till samma departement skall bli inled- ningen till en bättre
            ordning. Men samspelet mellan olika statliga verksam- hetsgrenar
            måste utvecklas ytterligare. Som bekant har den uppfattningen
            också diskuterats inom utredningen för de statliga företagsformerna.
            I ett särskilt yttrande har en av utredningens ledamöter, socialdemokraten
            Hag- nell, pläderat för en viss samordning av statsdriften även
            mellan branscher av helt olika typ med motivering att staten icke
            bör avstå från fördelar som kan uppnås genom användningen av företagsformer
            som »privata och koo- perativa företagsgrupper vanligen använder
            sig av». Det kan anföras goda skäl för en sådan anordning även
            inom ramen för en norrbottnisk planhus- hållning, t. ex. så att
            en del av vinsterna från gruvdrift, kraftverk och malm- frakter
            kan användas för utbyggnad av andra näringsgrenar i länet. Under
            alla förhållanden är det emellertid nödvändigt att bedöma till
            exempel en betydande del av den statliga vägbyggnadsverksamheten
            som
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-004.pdf"/>
          <fw xml:id="i-6ZAe1JtgBBucWzrvmu2vs3">
            8 Motioner i Andra kammaren, nr 72 år 1963
          </fw>
          <p xml:id="i-8NYD2NsNASqXwbvhhgTzir">
            en oskiljaktig del av statlig skogsförvaltning och träindustri.
            Och därvid- lag måste också en omprövning ske av försvarsmaktens
            roll. Ingen hävdar att man kan bortse från försvarspolitiska faktorer
            vid planeringen av en del vägbyggen. Men det är ett faktum att
            militära myndigheter ofta inte tagit någon hänsyn alls till näringsfrågor
            och befolkningspolitiska synpunk- ter vid handläggningen av vissa
            vägfrågor. Försvarsministerns förklaring under valrörelsen 1962
            att myndigheterna nu var beredda att tillåta väg- byggen i Norrbotten
            som militären tidigare satt stopp för, kan ju knappast tolkas
            på annat sätt än att hittillsvarande militära veto mot viktiga
            kom- munikationsprojekt i Norrbotten inte varit sakligt motiverat.
            Det är framför allt ett avsevärt ökat anslag till skogsbilvägar
            som behövs för att befrämja skogsvården och möjliggöra en utbyggnad
            av den statliga träindustrien. Men i länsstyrelsens motivering
            för »Norrbottensplanen» och i landstingets inlandsutredning framhålles
            med rätta att vägbyggen även av annat slag ofta har en avgörande
            betydelse för näringslivets expansion inom ett bestämt område.
            För inlandets del gäller detta särskilt mellanriksvägen till Norge.
          </p>
          <p xml:id="i-GUtre9DKnVE2pFpFmMjhLu">
            Graddisvägen avgörande förutsättning för inlandets ekonomiska
            förkovran Inlandsutredningen har bekräftat vad som anförts i upprepade
            kom- munistiska riksdagsmotioner de senaste 20 åren, nämligen
            att en mellan- riksväg över Graddis skulle komma att få mycket
            stor betydelse för in- landets näringsliv. Sakkunniga har beräknat
            att Graddisvägen skulle öppna möjlighet till avsättning av stora
            virkesmängder från inlandets skogar. Enbart inom angränsande delar
            av Norge uppskattas införselbehovet av träprodukter till ungefär
            3 000 standards per år, och dessutom kan man via de isfria hamnarna
            i Norge komma i bekväm förbindelse med andra ex- portmarknader.
            Därtill kommer Graddisvägens betydelse för turism och andra näringar.
            Efter många motioner, uppvaktningar och utredningar har statsmakterna
            emellertid inte kommit längre än till ett uttalande att Grad-
            disvägen bör kunna påbörjas som beredskapsarbete. Och de praktiska
            re- sultaten inskränker sig till att man börjat bredda en del
            av den vägsträcka som ingår i projektet. Såsom ursäkt för denna
            nonchalans kan inte anföras att man velat avvak- ta inlandsutredningens
            förslag. Graddisvägens betydelse var nämligen klart dokumenterad
            långt före inlandsutredningens tillkomst och även då på- yrkad
            av dem som stått i spetsen för denna utredning. Även med hänsyn
            till att det finns flera tusen arbetslösa i Norrbotten bör arbetet
            på Graddisvägen nu äntligen sättas i gång på allvar. Det är minst
            sagt upprörande att till och med så viktiga vägprojekt eftersättes,
            samtidigt som arbetslösa norr- bottningar skickas till vägbyggen
            i södra Sverige. Och därtill utan att läns- arbetsnämnden och
            länsstyrelsen i Norrbotten fått göra sin röst hörd rö- rande denna
            märkliga åtgärd!
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-005.pdf"/>
          <fw xml:id="i-KN3z8ZVCUufFEoujLyau5D">
            Motioner i Andra kammaren, nr 72 år 1963 9
          </fw>
          <p xml:id="i-VFDPsYHEFXJEGPhKALw2UW">
            För effektiviseringen av statligt skogsbruk och träindustri kan
            det vara påkallat att företa ytterligare förstatligande, t. ex.
            av vissa bolagsskogar, och i så fall bör sådana åtgärder vidtagas.
            Det borde också vara självklart att ASSI:s verksamhet i Norrbotten
            ut- ökas med en husfabrik och kompletta resurser även för inredningssnickeri
            och tillverkning av byggnadsmaterial samt produktion av tidningspapper,
            emballage och andra cellulosaprodukter.
          </p>
          <p xml:id="i-WKWH4MjKyfxU6n6JwYbmMj">
            Gruvor, järnverk, verkstäder i ett företag — Statens metallindustrier
            Till den planmässiga utbyggnaden av Norrbottens näringsliv hör
            också andra mellanriksförbindelser än Graddisvägen, exempelvis
            en landsväg västerut från Kiruna, broar över gränsälven till Finland
            och ytterligare en förbindelse med det finska järnvägsnätet. Det
            sistnämnda projektet sam- manhänger med utbyggnaden av statens
            gruvdrift och metallurgiska verk- samhet, i första hand för att
            möjliggöra gruvdrift i Kaunisvaara. Efter igångsättningen av gruvdrift
            i Svappavaara och järnvägsbygget dit, har man tagit ytterligare
            ett betydelsefullt steg för att övervinna bristerna i den förutvarande
            privata gruvpolitiken. Arbetarrörelsens kritik därvidlag riktade
            sig mot en form av rovdrift som bestod däri att privatkapitalisterna
            bara exploaterade de fyndigheter som gav högsta profit; att man
            inte gjorde någonting för att utveckla förädlingsindustrier på
            grundval av malmföre- komsterna samt att man inte heller i övrigt
            tog någon hänsyn till länets befolkningspolitiska problem. Det
            har sedan dess skett betydande förändringar till det bättre, men
            även mot statsdriften kan ännu anföras invändningar för ineffektivitet,
            bristande sociala hänsyn och dålig planering. I stora områden
            av länet till- låter man sålunda avfolkning av gammal kulturbygd
            — delvis för att åstad- komma en onormal anhopning av folk till
            endast två gruvsamhällen, trots att det i avfolkningsområdena
            finns naturfyndigheter som kan ge upphov till nya industrisamhällen.
            Den mest betydande ansatsen till en bättre ordning var tillkomsten
            av det statliga järnverket i Luleå. Detta har under senare tid
            vidgat sitt pro- duktionsprogram även till räls och tunnplåt m.
            m. Det är också möjligt att en pågående försöksverksamhet vid
            NJA kan leda till uppkomsten av ytterligare ett järnverk i någon
            av malmfältskommunerna. De kommunis- tiska motionerna därom i
            Kiruna och Gällivare fick enhälligt stöd i kom- munalförsamlingarna
            och ledde till preliminära undersökningar. Samtidigt därmed meddelade
            tekniker vid NJA, att deras forskning om användning av grafit
            som bränsle vid järnframställning, tydde på att en sådan ny fram-
            ställningsmetod vore ekonomiskt lönande i områden med tillgång
            till såväl järnmalm som grafit. Den förutsättningen finns som
            bekant i Norrbotten. Ofta har emellertid bristande samordning
            och ett formellt »affärsmässigt» betraktelsesätt hindrat utvecklingen
            av statens metallurgiska verksamhet
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-006.pdf"/>
          <fw xml:id="i-WDuWJNq8UhuMudTjt9QkAU">
            10 Motioner i Andra kammaren, nr 72 år 1963
          </fw>
          <p xml:id="i-QGRSF9ytpgSbaA87meZKWK">
            och tillkomsten av industrier med anknytning till NJA. Kalkbruket
            i Råneå måste sålunda nedläggas främst till följd av att NJA tillgodosåg
            sitt behov av kalk genom inköp på Gotland. Och järnverket har
            tidvis företagit drift- inskränkningar på grund av otillräckliga
            leveranser av elkraft och malm från statliga företag. För gruvdrift
            och förädling av mineral vore det naturligt att all sådan statlig
            verksamhet samordnades i ett företag och att även på detta område
            ordnades ett intimt samarbete med andra statliga företagsgrenar
            — exem- pelvis för kommunikationer, energi- och råvaruförsörjning
            m. m. Och framför allt skulle ett sådant företag, i analogi med
            vad vi anfört i fråga om samarbetet mellan ASSI och domänverket,
            inriktas på att komplettera nuvarande statliga gruvdrift och järnbruk
            med ytterligare råvaruutvinning och en längre driven förädling.
            Det finns möjligheter till exploatering även av andra bergarter
            och mineral än de nämnda tillgångarna på järnmalm, grafit och
            kalk. I Porjus fanns på sin tid ett smältverk som baserade sin
            verksamhet på fältspatsförekomsterna i dessa trakter. Verket gav
            försörj- ning åt ett betydande antal familjer i inlandet, men
            det ägdes av ett privat- bolag som ansåg förenligt med sina profitintressen
            att koncentrera driften till anläggningar i södra Sverige. Därför
            nedlades denna industri utan hän- syn till de sociala skadeverkningar
            som följde därav. Om det blir en ra- tionellare ordning i fråga
            om statens metallurgiska verksamhet i Norrbotten, skall det med
            säkerhet visa sig välbetänkt att åter utnyttja de omfattande fältspatsförekomsterna
            i Norrbotten för industriell verksamhet. Detsamma gäller länets
            tillgångar av kvarts som borde vara särskilt aktuella med an-
            ledning av den betydelse tillgången på kisel har för modern teknik,
            bl. a. för tillverkningen av elektronisk apparatur. Den viktigaste
            uppgiften för ett statligt metallföretag av den angivna ty- pen
            är emellertid att få till stånd en stor statlig verkstadsindustri
            i Norr- botten. Endast genom en långt driven förädling av länets
            naturtillgångar kan man räkna med en så betydande ökning av arbetstillfällena
            att tillgäng- lig arbetskraft i huvudsak skall kunna sysselsättas
            inom länet. I en verk- stadsindustri skulle förvärvsarbete kunna
            beredas även för många kvinnor som på grund av familjeförhållanden
            är bundna vid industriorter eller andra områden med extremt ensidigt
            näringsliv. Det borde vara möjligt att få till stånd en statlig
            industri för tillverkning av bilar, traktorer, gruv- truckar,
            krossverk m. m. Beträffande de två sistnämnda artiklarna finns
            i Kiruna redan en viss privat tillverkning, som har tilldragit
            sig intresse även på marknader utanför vårt land. Med statens
            stöd kunde denna lo- vande början säkerligen utvecklas från nuvarande
            hantverksmässiga pro- duktion till en modern större industri.
            Dessutom hör staten och kommuner- na till den svenska verkstadsindustriens
            största kunder genom beställning- ar till försvar, kommunikationer
            och byggnadsverksamhet m. m., och det är ett rimligt krav att
            åtminstone en del av den verkstadsindustri, som hål-
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-007.pdf"/>
          <fw xml:id="i-7fAopLs2VFBLfsHydvvu5i">
            Motioner i Andra kammaren, nr 72 år 1963 11
          </fw>
          <p xml:id="i-TDBXJNciA1aF2p93rtiK3L">
            les i gång med skattemedel även från Norrbotten, förlägges till
            detta län. Det är väl troligt att privatkapitalisterna kommer
            att framhärda i sin metod att hålla sig borta från Norrbotten
            även när det gäller verkstadsindustrien, och därför bör staten
            utan ytterligare dröjsmål tillse att det byggs samhälls- ägda
            företag som tillgodoser norrbottningarnas behov och hela samhällets
            intresse av att alla produktiva resurser blir så väl utnyttjade
            som möjligt.
          </p>
          <p xml:id="i-YYRUdV6dgcLNNroD5tmUbx">
            Statsdriften ett led i näringslivets demokratisering Utöver de
            åtgärder av organisatorisk och ekonomisk art som måste vid- tagas
            för att åstadkomma en planmässig ordning i Norrbotten, bör man
            också beakta behovet av vissa andra förändringar. Det gäller bl.
            a. att energiskt beivra borgerliga försök att lägga hinder i vägen
            för statsdriftens utveckling. Det finns en mängd exempel på att
            sådana åtgärder varit före- stavade uteslutande av politiska skäl
            och ofta har tillfogat staten stora eko- nomiska förluster. Framför
            allt har det varit till förfång för befolkningen i de landsdelar
            som statsdriften avsåg att hjälpa. Under NJA:s första år föll
            statsmakterna undan för sådana borgerliga attacker så att verkets
            lönsamhet och utvecklingsmöjligheter hämmades allvarligt. Det
            var från våra utgångs- punkter också obegripligt varför man gav
            den privata järnbruksindustriens företrädare ett så starkt inflytande
            även inom verkets ledning. Andra upp- seendeväckande förhållanden
            från denna tid avslöjades i ett offentligt tal av dåvarande handelsministern.
            Han förklarade nämligen att den tvångs- mässigt bestämda prissättningen
            på NJA :s tackjärn hade inneburit en sub- vention åt de privata
            järnbruken — på NJA :s bekostnad — av omkring 30 miljoner kronor.
            Samma bristande hänsyn till statens ekonomiska intressen visades
            genom det arrangemang som ledde till att NJA berövades möjlighe-
            ten till lönande grovplåttillverkning som i stället blev en stor
            favör för ett konkurrerande privat bolag. Fortfarande upprätthåller
            NJA också kartell- avtal med privatkapitalistiska företag. Och
            ett liknande uttryck för uppfatt- ningen, att statsföretagen och
            privatbolagen har grundläggande gemen- samma intressen, är det
            faktum att LKAB tillhör Arbetsgivareföreningen och därigenom förpliktar
            sig att solidariskt understödja privatkapitalisterna — även genom
            stora ekonomiska bidrag — i dessas kampåtgärder mot ar- betare
            och andra anställda. Vi anser att denna attityd är oförenlig med
            den strävan till demokratisering av näringslivet som statsdriften
            och andra former av ökat samhällsinflytande främst måste syfta
            till. Beträffande en del av de näringspolitiska ingripanden som
            förordats i denna motion föreslår vi i särskilda motioner att
            vissa statsanslag skall anvisas, men därutöver föreslår vi, att
            riksdagen måtte besluta att i skrivelse till Kungl. Maj:t hemställa
            1) att åtgärder för en planmässig utbyggnad och effek- tivisering
            av den statliga företagsverksamheten i Norrbot-
          </p>
          <pb facs="riksdagen-motions-pdf/data/1963/mot_1963__ak__72/mot_1963__ak__72-008.pdf"/>
          <fw xml:id="i-TwqGHbg8Vvimjxsvd5Gcrm">
            Motioner i Andra kammaren, nr 72 år 1963
          </fw>
          <p xml:id="i-7YXyo8d1XmbccL1yvyoNUk">
            ten vidtages i huvudsaklig överensstämmelse med synpunk- terna
            i denna motion och i länsstyrelsens framställning rö- rande en
            norrbottensplan. I första hand bör åtgärderna avse att sammanföra
            statens gruvdrift och metallurgiska verk- samhet i ett företag
            med de uppgifter som anförts i motio- nen, samt att vidtaga motsvarande
            samordning och utvidg- ning av ASSI:s och domänverkets verksamhet,
            2) att vidtaga sådana åtgärder att LKAB utträder ur Ar- betsgivareföreningen,
            samt att NJA upphör att ikläda sig några förpliktelser genom kartellavtal
            med privata företag, samt 3) att skyndsamma åtgärder vidtages
            för att engagera en betydande arbetsstyrka så att Graddisvägen
            snarast kan förverkligas.
          </p>
          <p xml:id="i-HnJAusmxEsbr8f9YRERwqD">
            Stockholm i januari 1963
          </p>
          <p xml:id="i-9brdpDaDCgQTtMsTWqwMBq">
            Helmer Holmberg H. Hagberg
          </p>
        </div>
      </div>
    </body>
  </text>
</TEI>
