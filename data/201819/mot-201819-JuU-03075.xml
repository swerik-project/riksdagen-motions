<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-03075">
  <teiHeader>
    <fileDesc>
      <titleStmt>
        <title>med anledning av prop. 2018/19:96 Polisens tillgång till underrättelser från Försvarets radioanstalt</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3075 av Linda Westerlund Snecker m.fl. (V)</title>
          <idno type="rdwebb">H6023075</idno>
          <rs type="number">3075</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6023075/text</ref>
          <ref type="dokument_url_html">http://data.riksdagen.se/dokument/H6023075</ref>
          <ref type="dokumentstatus_url_xml">http://data.riksdagen.se/dokumentstatus/H6023075</ref>
          <ref type="docx">http://data.riksdagen.se/fil/B8FFE002-8893-4F42-8B5B-F42D2A1D600C</ref>
          <ref type="pdf">http://data.riksdagen.se/fil/D728328A-24B0-4095-8CB3-2F6CF5CD9655</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LuDPSg6ZPrnbf85nNzwa1J" type="basedOn"/>
        <correspContext corresp="i-LuDPSg6ZPrnbf85nNzwa1J">
          <ref>Proposition 2018/19:96</ref>
        </correspContext>
        <correspAction xml:id="i-B2pJZg5GnP2ufCTrnsSsTs" type="signed"/>
        <correspContext corresp="i-B2pJZg5GnP2ufCTrnsSsTs">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-RfBffkEKaGXGQZi2Z6vx4w" type="submitted">
          <date when="2019-04-24"/>
          <time when="14:43:03"/>
        </correspAction>
        <correspAction xml:id="i-4oV4aJxdF23Qj9EYUkSHTT" type="dismissed">
          <date when="2019-04-30"/>
        </correspAction>
        <correspAction xml:id="i-M4YATm8QK2z7a3ajSEQaiD" type="reviewed">
          <date when="2019-04-30"/>
          <time when="07:40:25"/>
        </correspAction>
        <correspAction xml:id="i-U3yD1hgLT1MCZBN3wzaeeE" type="referred">
          <date when="2019-05-02"/>
        </correspAction>
        <correspAction xml:id="i-H8cRAT8UU3G85oBNAgJypN" type="assigned">
          <date when="2019-06-19"/>
          <time when="13:14:27"/>
        </correspAction>
        <correspContext corresp="i-H8cRAT8UU3G85oBNAgJypN">
          <ref type="assignedTo">Justitieutskottet</ref>
        </correspContext>
        <correspAction xml:id="i-cotx4wUSNEehWtkmkw1yS" type="behandlas_i"/>
        <correspContext corresp="i-cotx4wUSNEehWtkmkw1yS">
          <ref type="uppgift">2018/19:JuU28</ref>
          <ref type="ref_dok_id">H601JuU28</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU28</ref>
          <ref type="ref_dok_titel">Polisens tillgång till underrättelser från Försvarets radioanstalt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3075 av Linda Westerlund Snecker
          m.fl. (V) med anledning av prop. 2018/19:96 Polisens tillgång
          till underrättelser från Försvarets radioanstalt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FTcNXFqFjRkRKT5LMdhbw8">
            1 Förslag till riksdagsbeslut
          </head>
          <list style="ol">
            <item xml:id="i-9yYfRkVnK2idCg1gaRh84y">
              Riksdagen avslår regeringens proposition 2018/19:96.
            </item>
            <item xml:id="i-P4181dBnkWh8Yq7p7YGMyi">
              Riksdagen ställer sig bakom det som anförs i motionen om att
              regeringen bör återkomma med förslag till lagstiftning som bygger
              på att signalspaning i försvarsunderrättelseverksamhet som huvudregel
              får utföras vid misstanke om brott och tillkännager detta för
              regeringen.
            </item>
            <item xml:id="i-P35yasLg5kjmK7oJsEQ4Pz">
              Riksdagen ställer sig bakom det som anförs i motionen om att
              regeringen bör återkomma med ett förslag om att underrättelser
              från signalspaning i försvarsunderrättelseverksamhet ska få meddelas
              Säkerhetspolisen och Nationella operativa avdelningen i Polismyndigheten
              även under pågående förundersökning enbart när de gäller de allra
              grövsta brotten i aktuella lagar om hemliga tvångsmedel och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-NrtRhVagKiiYh7ZTdqb3gF" type="h1">
            2 Inledning
          </head>
          <p xml:id="i-8zSTSFPYDxsxDoeY9aNQAd">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndigheternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. I stället för att hasta igenom ny straffrättslig
            lagstiftning som under tidigare mandatperioder bör det förebyggande
            arbetet förbättras. Förutsättningarna för att tillämpa befintlig
            lagstiftning ska vara goda och lagstiftningen måste förstärkas
            där behov finns så att brottsbekämpningen blir effektiv. Samtidigt
            måste de som har till uppgift att motverka, förhindra och lagföra
            grov brottslighet få rätt resurser för att fullgöra sin uppgift.
          </p>
          <p xml:id="i-33B4T6chUzEfkGaPMojM1U">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grundläggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
            När det gäller utvidgning av det straffbara området uppkommer
            frågor om behov, effektivitet och proportionalitet. Dessa överväganden
            gör sig särskilt gällande när det är fråga om centrala skyddsintressen
            som Sveriges säkerhet och grundlagsskyddade rättigheter såsom
            yttrande- och tryckfrihet och skyddet för den personliga integriteten.
            Det handlar således om att skydda den demokratiska rättsstaten
            i flera bemärkelser.
          </p>
          <p xml:id="i-PoJks6GzKecws1zryQTDQH">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            vad gäller både straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-CHu7uUx6jixfmbAffnux4u">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer betungande
            eller mer långtgående än vad som kan anses nödvändigt för att
            uppnå det eftersträvade syftet. Det ska således råda en balans
            mellan mål och medel samt vara sannolikt att det syftet uppnås
            genom vidtagna medel. Finns det möjlighet att välja mellan flera
            verksamma åtgärder ska det minst tyngande alternativet väljas.
          </p>
          <p xml:id="i-CcUMaFy54ytUw1xv2xZPNB">
            Vi ser med stor oro på den utveckling som skett sedan i början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande skärpningar. Argument i stil med att den som
            har rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-TnR7j1GtXBkR56Q85fpELV">
            Sverige har ett dunkelt förflutet när det gäller kontroll av
            medborgarna. Under många år bevakade Säkerhetspolisen (Säpo) godtyckligt,
            olagligt och i hemlighet medborgare som ansågs vara ett hot. Vid
            andra världskrigets början införde regeringen i hemlighet en säkerhetstjänst
            med stora befogenheter att övervaka medborgarna. Stora mängder
            post, telefonsamtal och andra former av kommunikation kontrollerades.
            Den s.k. Sandlerkommissionen, som tillsattes efter kriget, kunde
            konstatera att övervakningen använts för att begränsa yttrande-
            och tryckfriheten på ett sätt som det från början inte var tänkt
            och att alltför många människor övervakades och fick sina liv
            kartlagda. I våra dagar har Säkerhetskommissionens utredning visat
            att över 500 000 svenskar registrerades av Säpo på grund av sina
            politiska åsikter under den aktuella tidsperioden.
          </p>
          <p xml:id="i-8eULWpysyJYgpxYYNUnNsf">
            Socialdemokratiska regeringar gav klartecken till denna olagliga
            övervakning av enskilda människor. Ingen har ännu ställts till
            svars för alla övertramp som begicks då. I dag vet vi att fördomar
            hos polisen och dåtidens makthavare avgjorde vem som skulle registreras.
            Sammantaget begränsade den olagliga verksamheten de demokratiska
            fri- och rättigheterna för ett stort antal invånare i Sverige.
            Att historiska misstag kan komma att upprepas är en uppenbar risk
            även med befintlig och kommande lagstiftning på området. När våra
            myndigheter får möjlighet att på ett mycket integritetskränkande
            sätt övervaka organisationer och individer finns det stora risker
            för att fördomar och ovidkommande syften i vissa fall kan avgöra
            när och var övervakningen sker. Risken för s.k. ändamålsglidning,
            att tvångsmedel används för mer än de ursprungligen var tänkta
            för, ska alltså inte underskattas. Exempel från vår samtida omvärld
            visar dessutom tydligt att ökad övervakning av människor inte
            leder till minskad kriminalitet. Snarare riskerar vissa av de
            genomförda åtgärderna att invagga oss i en falsk trygghet. I stället
            är det andra åtgärder som krävs för att bekämpa kriminalitet och
            terrorism.
          </p>
          <p xml:id="i-U9c81u4vj37fR3sScbu2EL">
            Sverige har länge varit ett land med lägre kriminalitet än många
            andra länder. Det är inte för att vi haft längre straff eller
            fler poliser på gatorna. Det har däremot en direkt koppling till
            att vi haft ett starkt välfärdssamhälle med en välfungerande omsorg
            och skola samt tillgång till arbete och bostäder. Men det gäller
            inte längre överallt. En del förorter har drabbats av öppen narkotikahandel,
            våldsbrott och organiserad kriminalitet under många år utan att
            samhället har reagerat tillräckligt. Vänsterpartiet arbetar för
            ett samhälle där ingen har anledning att se kriminalitet som en
            lösning. Kriminaliteten utnyttjar och trycker ned människor, särskilt
            i arbetarområden. Vår lösning handlar om något större och mer
            effektivt än ökad övervakning. Vi vill ge alla barn en uppväxt
            som ger dem möjligheter i livet, från förskolan till skolan och
            det första jobbet. Det handlar om att ge alla människor i vårt
            samhälle verkliga möjligheter att välja andra livsvägar än en
            kriminell bana. För den som på allvar vill minska våld och kriminalitet
            är grunden att bygga ett rättvist samhälle. Men det krävs också
            en politik som är effektiv i att hjälpa dem som ligger i riskzonen
            för gängkriminalitet och återföra dem som begått brott till samhället.
            Polis, räddningstjänst, kollektivtrafik, vård och annan offentlig
            service ska finnas tillgänglig även på landsbygd och i förorter.
          </p>
          <p xml:id="i-6miB24XY4sfusHkTMCSvzK">
            Vänsterpartiets inställning är och kommer att förbli att de mänskliga
            rättigheterna är odelbara och ständigt utsatta för attack. Vi
            kommer inte att ge vika för dessa attacker, utan vårt mål är att
            ständigt försvara de friheter som är en förutsättning för att
            demokratin ska bestå och utvecklas. Vi är övertygade om att demokrati
            inte kan försvaras genom att begränsningar i de demokratiska rättigheterna
            införs. De rättigheter som generationer före oss slagits för att
            få till stånd måste i stället bevaras och utvecklas.
          </p>
          <head xml:id="i-TLXtMGQ8UPg9b6caq3GbDa" type="h2">
            2.1 Regeringens antiterrorpaket
          </head>
          <p xml:id="i-3hijB9cMBkUcFPNjyGWaG4">
            Regeringen har aviserat ett paket med antiterrorlagar som i skrivande
            stund befinner sig i olika stadier i genomförandeprocessen. Den
            i motionen aktuella propositionen om signalspaning ligger nu på
            riksdagens bord och ett förslag om datalagring kom nyligen. Terroristbrottsutredningen
            om skärpta straffskalor förväntas lämna ett betänkande under våren
            2019. Lagrådet kritiserade nyligen regeringens förslag om förbud
            mot deltagande i och samröre med terrororganisationer, och regeringen
            har aviserat att den avser att se över förslaget för att lägga
            fram det på nytt trots kritiken. Regeringen har även utrett ett
            nytt hemligt tvångsmedel, hemlig dataavläsning, och en proposition
            förväntas komma till riksdagen under hösten 2019. Vidare bereder
            regeringen ärendet om borttagen tillståndsplikt för polisen för
            kameraövervakning, och ett betänkande om borttagen tillståndsplikt
            för kameraövervakning i kollektivtrafiken har nyligen presenterats.
            Det pågår även ett arbete inom regeringen med att ta fram direktiv
            för att skärpa kraven för medborgarskap. Enligt Vänsterpartiet
            måste samtliga redan genomförda, föreslagna och kommande åtgärder
            som syftar till att bekämpa terrorism och våldsbejakande extremism
            bedömas som en helhet. Frågan vi ställer oss är om dessa åtgärder
            sammantaget är proportionella i förhållande till syftet och om
            de är effektiva för att uppnå målet.
          </p>
          <head xml:id="i-HcnwD9UZbWXattrhJzQzBz" type="h1">
            3 Regeringens förslag om signalspaning
          </head>
          <head xml:id="i-S8aSbWBX3B4reVNQMsSoAg" type="h2">
            3.1 Bakgrund
          </head>
          <p xml:id="i-JFnaM8qokPgbWLLGjwzdsC">
            Grundläggande bestämmelser om försvarsunderrättelseverksamhet
            finns i lagen (2000:130) om försvarsunderrättelseverksamhet. Försvarsunderrättelseverksamhet
            ska bedrivas till stöd för svensk utrikes-, säkerhets- och försvarspolitik
            samt i övrigt för kartläggning av yttre hot mot landet. Verksamheten
            får bara avse utländska förhållanden. Regeringen bestämmer försvarsunderrättelseverksamhetens
            inriktning. Inriktningen bestäms med beaktande av landets samlade
            behov av underrättelser. När det gäller inriktning av signalspaning
            i försvarsunderrättelseverksamhet finns det särskilda bestämmelser.
          </p>
          <p xml:id="i-8ezjxjZsZmmPvBn9gzyvTb">
            Försvarsunderrättelseverksamhet bedrivs av Försvarsmakten, Försvarets
            radioanstalt, Försvarets materielverk och Totalförsvarets forskningsinstitut.
            Verksamheten ska fullgöras genom inhämtning, bearbetning och analys
            av information. Processen resulterar i underrättelser som ska
            rapporteras till berörda myndigheter.
          </p>
          <p xml:id="i-NnjwWrzsDQWsX8B6y7WP8d">
            Försvarets radioanstalt bedriver signalspaning i försvarsunderrättelseverksamhet.
            Verksamheten är reglerad i lagen (2008:717) om signalspaning i
            försvarsunderrättelse­verksamhet. Försvarets radioanstalts signalspaning
            får bara ske i de fall regeringen, Regeringskansliet, Försvarsmakten,
            Säkerhetspolisen eller Nationella operativa avdelningen i Polismyndigheten
            närmare har bestämt inriktningen av den. En närmare inriktning
            ska ligga inom ramen för den övergripande inriktning av försvarsunder­rättelseverksamheten
            som bestäms av regeringen och får inte avse endast en viss fysisk
            person. Signalspaning i försvarsunderrättelseverksamhet får bara
            ske i syfte att kartlägga vissa i lagen särskilt angivna företeelser,
            bl.a. yttre militära hot mot landet, strategiska förhållanden
            avseende internationell terrorism och annan grov gränsöverskridande
            brottslighet som kan hota väsentliga nationella intressen, utveckling
            och spridning av massförstörelsevapen samt främmande underrättelseverksamhet
            mot svenska intressen. Inhämtning får inte avse signaler mellan
            en avsändare och mottagare som båda befinner sig i Sverige, om
            det inte är fråga om signaler mellan sändare och mottagare på
            utländska statsfartyg, statsluftfartyg eller militära fordon.
          </p>
          <p xml:id="i-Pyrr2TAyKC8hSA9mz4FBhq">
            Verksamhet för att förebygga, förhindra och upptäcka brottslig
            verksamhet bedrivs i ett skede där det inte finns någon konkret
            uppgift om att ett bestämt brott har begåtts. Verksamheten, som
            i huvudsak är oreglerad, omfattar bl.a. underrättelseverksamhet.
            Underrättelseverksamhet bedrivs av både Polismyndigheten och Säkerhetspolisen
            och är inriktad på att avslöja om en viss, inte närmare specificerad,
            brottslighet har ägt rum, pågår eller kan antas komma att begås.
            I det syftet samlar myndigheterna i verksamheten in, bearbetar
            och analyserar information.
          </p>
          <p xml:id="i-DcP7XCJpZn4doD6oH5HWUP">
            Trots att det alltså inte är fråga om verksamhet för att utreda
            brott finns det vissa möjligheter att använda tvångsmedel. Bestämmelser
            om det finns i lagen (1991:572) om särskild utlänningskontroll,
            lagen (2007:979) om åtgärder för att förhindra vissa särskilt
            allvarliga brott (den s.k. preventivlagen) och lagen (2012:278)
            om inhämtning av uppgifter om elektronisk kommunikation i de brottsbekämpande
            myndigheternas underrättelseverksamhet (den s.k. inhämtningslagen).
          </p>
          <p xml:id="i-B23rYJhozWJ68oMRSb3K6s">
            Regleringen av signalspaning i försvarsunderrättelseverksamhet
            tillämpas i dag på ett sätt som innebär att Säkerhetspolisen och
            Nationella operativa avdelningen i Polismyndigheten inte får tillgång
            till uppgifter från signalspaning när det gäller företeelser som
            myndigheterna bedriver en förundersökning om.
          </p>
          <p xml:id="i-6RLCtjVArnpt2bCiNgLRaW">
            Enligt den överenskommelse om åtgärder mot terrorism som Socialdemokraterna,
            Moderaterna, Miljöpartiet, Centerpartiet, Liberalerna och Kristdemokraterna
            ingick den 7 juni 2017 bör det göras en utredning av en ordning
            där underrättelser från signalspaning i försvarsunderrättelseverksamhet
            kan tas emot parallellt med en pågående förundersökning. Enligt
            överenskommelsen ska regelverket samtidigt tydliggöra att dessa
            underrättelser inte får användas i förundersökning. I samband
            med översynen ska det även analyseras om nuvarande regler för
            tillsyn är tillräckliga och om det finns tillräcklig kapacitet
            för den förhandsprövning som görs.
          </p>
          <head xml:id="i-JrZbMQSNwTVhuzaZJwe6Bq" type="h2">
            3.2 Regeringens proposition
          </head>
          <p xml:id="i-WjkQGZUE7XVfsSTDRpciGK">
            Regeringen föreslår i propositionen en ny lag som ska göra att
            Säkerhetspolisen och Nationella operativa avdelningen i Polismyndigheten
            kan bestämma inriktningen av signalspaning och ta emot underrättelser
            med inhämtade uppgifter även om det pågår en förundersökning.
            Lagen innebär att uppgifter i underrättelser från Försvarets radioanstalt
            inte får användas för att utreda brott och att tillgången till
            uppgifterna ska begränsas hos de brottsbekämpande myndigheterna.
            Därför föreslås en ny reglering som förbjuder att uppgifterna
            används för att utreda brott. Den tjänsteman som arbetar med att
            utreda brott ska alltså inte ha tillgång till sådana uppgifter
            som rör den aktuella utredningen. Förbudet ska omfatta både användning
            för att inleda (eller återuppta) en förundersökning och användning
            i en pågående förundersökning. Regeringen gör bedömningen att
            den utökade tillgången till uppgifter inte innebär att signalspaning
            kommer att få bedrivas för fler ändamål än tidigare eller att
            fler uppgifter kommer att inhämtas. Däremot förväntas mängden
            uppgifter som rapporteras till polisen bli större. Säkerhets-
            och integritetsskyddsnämnden föreslås ha tillsyn över Säkerhetspolisens
            och Polismyndighetens tillämpning av den nya lagen.
          </p>
          <head xml:id="i-PdHZK9b8ZEd8ctPbUS5qBp" type="h1">
            4 Vänsterpartiets ställningstagande
          </head>
          <p xml:id="i-HAGP3jpZQGz3s47Q7aeRv2">
            Vänsterpartiet har sedan tidigare varit kritiskt till utformningen
            av den s.k. FRA-lagen och signalspaning som företeelse (mot. 2006/07:Fö2,
            mot. 2013/14:Fö4 och mot. 2016/17:3570). Våra ställningstaganden
            tar bl.a. sin utgångspunkt i att det är grundläggande i ett demokratiskt
            samhälle att upprätthålla en tydlig rågång mellan militär och
            polis. Vidare anser vi att principen måste vara att massavlyssning
            utan konkret brottsmisstanke inte ska förekomma. Den nuvarande
            lagen (2008:717) om signalspaning i försvarsunderrättelseverksamhet
            har gett Försvarets radioanstalt (FRA) tillgång till all nättrafik
            där sändare och mottagare inte samtidigt befinner sig i Sverige.
            Tidigare gavs endast undantag för militära hot, och FRA hade endast
            möjlighet att avlyssna signaler som går genom luften. Förändringarna
            av lagen innebar, vilket vi tidigare lyft, tydliga steg mot ett
            övervakningssamhälle. Invändningarna gör sig gällande även i dag.
          </p>
          <p xml:id="i-16iXiuhzSx9LPJoHWaTmdQ">
            Riksdagen bör avslå regeringens proposition 2018/19:96. Detta
            bör riksdagen besluta.
          </p>
          <p xml:id="i-KTwj5YQ1E2GhDK6dFbQMaD">
            Vi står därmed fast vid vårt tidigare ställningstagande att massavlyssning
            utan konkret misstanke om brott inte är rimlig. De aktuella lagarna
            som reglerar signalspaning i försvarsunderrättelseverksamhet bör
            därför omarbetas. Regeringen bör återkomma med förslag till lagstiftning
            som bygger på att signalspaning i försvarsunderrättelseverksamhet
            som huvudregel får ske vid misstanke om brott. Detta bör riksdagen
            ställa sig bakom och ge regeringen till känna.
          </p>
          <p xml:id="i-GqC2SeeVtYEC99zEpAyqAT">
            I dag kan vi se att brottsutvecklingen, där internet och mobiltelefoner
            i allt större utsträckning än tidigare används som brottsverktyg,
            leder till problem när uppgifter från underrättelseverksamhet
            inte kan tas emot av polisen när det gäller förestående grova
            brott kopplade till ärenden där förundersökning pågår. Polisen
            kan t.ex. inte fortsätta att ta emot underrättelser i syfte att
            kartlägga ett grovt kriminellt nätverk om det pågår en förundersökning
            om ett enskilt brott som någon i nätverket är inblandad i. Det
            är problematiskt i de fall det handlar om förestående grova brott
            som kan leda till stora skador för allmänheten. Eftersom signalspaning,
            som flera remissinstanser tar upp, är en synnerligen känslig verksamhet
            ur integritetssynpunkt måste en noggrann proportionalitetsbedömning
            göras. Det är bra att regeringen föreslår att de aktuella underrättelserna
            inte ska få användas i förundersökning och att de utredare som
            ansvarar för förundersökningen inte ska få tillgång till uppgifterna.
            Dock anser vi att ytterligare avgränsningar behövs för att garantera
            att åtgärden är proportionell i förhållande till syftet.
          </p>
          <p xml:id="i-6xuYrVjJbzuWW2Fbdet8AT">
            Vi föreslår därför att Säkerhetspolisen och Nationella operativa
            avdelningen i Polismyndigheten ska kunna bestämma inriktningen
            av signalspaning och ta emot underrättelser med inhämtade uppgifter
            även om det pågår en förundersökning under förutsättning att underrättelserna
            som får tas emot begränsas till de allra grövsta brotten i de
            aktuella lagarna om hemliga tvångsmedel
            <ref target="i-QUznSjb7rSjs235tYJ9MXw">
              [1]
            </ref>
          </p>
          <p xml:id="i-XRaxzmagxeQcnhxAfQSCwe">
            Regeringen bör återkomma med ett förslag om att underrättelser
            från signalspaning i försvarsunderrättelseverksamhet ska få meddelas
            Säkerhetspolisen och Nationella operativa avdelningen i Polismyndigheten
            även under pågående förundersökning enbart när de gäller de allra
            grövsta brotten i aktuella lagar om hemliga tvångsmedel. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-VgQeR1egdgnxbcqu2JqjvA" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-8ihw2KP51KRedREKNrSwkP" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-17mFoSyCZg6j1yFzqzYxcJ" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-GZ51ELUrAcqxA4jhJwxn3T" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-AKV55yeT9y99tjtRxTmK3Z" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-TJArSN7VkSQKH6EEwREBCg" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-Q66fBxr8TXRqEsS55fdWBh" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-NQVHZSgXcNmoKmuTQVLiEw" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-QUznSjb7rSjs235tYJ9MXw">
              [1] Lagen (1991:572) om särskild utlänningskontroll, lagen (2007:979)
              om åtgärder för att förhindra vissa särskilt allvarliga brott
              (den s.k. preventivlagen) och lagen (2012:278) om inhämtning av
              uppgifter om elektronisk kommunikation i de brottsbekämpande myndigheternas
              underrättelseverksamhet (den s.k. inhämtningslagen).
            </note>
          </noteGrp>
        </div>
      </div>
    </body>
  </text>
</TEI>
