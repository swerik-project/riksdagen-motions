<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00247">
  <teiHeader>
    <fileDesc>
      <titleStmt>
        <title>Fastighetsavgiften för fritidshus</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastighetsavgiften för fritidshus</title>
          <idno type="rdwebb">H102Sk247</idno>
          <rs type="number">Sk247</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk247/text</ref>
          <ref type="dokument_url_html">http://data.riksdagen.se/dokument/H102Sk247</ref>
          <ref type="dokumentstatus_url_xml">http://data.riksdagen.se/dokumentstatus/H102Sk247</ref>
          <ref type="doc">http://data.riksdagen.se/fil/F870024A-0522-4B9A-9D42-BAF26A659860</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TMFyuDfWJwAwxwWNSetmat" type="signed"/>
        <correspContext corresp="i-TMFyuDfWJwAwxwWNSetmat">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-DMxz4TZXS8CQ1q7Uwh48yi" type="numbering">
          <date when="2013-10-02"/>
        </correspAction>
        <correspAction xml:id="i-5RwHw4kukN9Mey8KzNiyoN" type="submission">
          <date when="2013-10-01"/>
        </correspAction>
        <correspAction xml:id="i-G2NWwJzttnEFM6QsBPHhWf" type="transfer">
          <date when="2013-10-01"/>
        </correspAction>
        <correspAction xml:id="i-C7i77Xb2n6KP6NFhWmES6" type="assigned"/>
        <correspContext corresp="i-C7i77Xb2n6KP6NFhWmES6">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XnkrbCNdMwttQuFxrK8Wht" type="motHeader"/>
      <div xml:id="i-FDYKRi2MGaEWqt9SNq3biQ" type="motBody">
        <div xml:id="i-XWrxQr2xy9UEWA37Quf1sr" type="motProposal" subtype="förslag">
          <head xml:id="i-GX3add96242moyZfUfq33w">
            Förslag till riksdagsbeslut
          </head>
          <p xml:id="i-Du2HxTQkafXXyNfsqYu8PM">
            Riksdagen tillkännager för regeringen som sin mening vad som
            anförs i motionen om att utreda fastighetsavgiften för fritidshus.
          </p>
        </div>
        <div xml:id="i-FQeTyjFG5CuKwByowYVZox" type="motContent">
          <head xml:id="i-A3gYYubFByw3hNSQJA4MwA" type="h1">
            Bakgrund
          </head>
          <p xml:id="i-MJios923aPfQpbY7LFDqMP">
            Motivet för att fastighetsskatten numera är kommunal och kallas
            för avgift är som den nya benämningen antyder att den i någon
            mening avser att finansiera något i den kommunala verksamheten.
            Oavsett om en fastighet används eller inte så innebär existensen
            av fastigheten kostnader för kommunen. En bebodd fastighet kan
            innebära kostnader för skola, vård och omsorg men även skatteintäkter
            i form av kommunalskatt. Boende genererar även indirekt kostnader
            och intäkter i kommunen exempelvis genom sin konsumtion.
          </p>
          <p xml:id="i-SL4C1ueusXvJwTv5jsH4KX">
            Infrastrukturkostnaderna skiljer sig dock inte åt i någon större
            utsträckning mellan en bebodd och en icke bebodd fastighet. Fritidshus
            eller sommarhus kan vara bebodda under mer eller mindre lång tid
            av året. Fritidshus kan vara privata eller gemensamägda i olika
            former exempelvis som andelshus som ger varje ägare ett visst
            antal veckor att disponera.
          </p>
          <p xml:id="i-QxT2gJuwYXd7gJsvdxpnUa">
            Frågan om rätten till stöd från sommarhusets kommun för personer
            med särskilda behov på grund av ålder, medfödda eller förvärvade
            skador under vistelsen i sommarhuset kan ibland bli besvärande.
            För kommuner med mycket stor andel fritidshus i förhållande till
            andelen hus med permanentboende kan det bli mycket kostsamt att
            ta emot alla som enbart bor i kommunen under semesterperioder.
            Det kan handla om allt från att avloppsverk och elledningar måste
            dimensioneras för toppbelastningar som endast inträffar några
            få veckor per år till servicetjänster av många slag som måste
            tillhandahållas i större omfattning än normalt just under semesterperioder.
          </p>
          <head xml:id="i-wGkpnAzepXLTUiiwWWqz4" type="h1">
            Motivering
          </head>
          <p xml:id="i-5J14hAfGzEbfXYsMy25hBd">
            Det är uppenbart att kommuner som i huvudsak har fast boende
            har betydligt lättare att optimera sin verksamhet till innevånarantalet
            än en kommun med hög andel tillfälligt boende semesterfirare.
            Dessa tillfälliga besökare i kommunen betalar ingen kommunalskatt
            utan bidrar enbart till den kommunala ekonomin med den indirekta
            effekt som deras vistelse med konsumtion kan skapa.
          </p>
          <p xml:id="i-CR5X6Fk6Bh1VEeMi6cJVg5">
            Frågan bör därför utredas om fritidsfastigheter som saknar någon
            mantalsskriven på fastigheten ska hanteras på annat sätt än fastigheter
            med permanentboende när fastighetsavgifterna beräknas. Som kompensation
            för att en renodlad fritidsfastighet där ingen är mantalsskriven
            inte kan generera någon kommunalskatt kan det vara rimligt att
            fastighetsavgiften ska räknas upp. Det faktum att en mantalsskriven
            person utan inkomst på en fritidsfastighet påverkar det kommunala
            bidrags- och utjämningssystemet menar jag visar att frågan är
            relevant och kan hanteras.
          </p>
          <p xml:id="i-3hNmZ6Ahm3oFsdRjuDFwYV">
            Visst uppstår problem som att definiera vad en fritidsfastighet
            är och att beräkna vad ett rimligt tillägg kan vara. En sådan
            utredning kommer även att avslöja brister i det kommunala bidrags-
            och utjämningssystemet som därmed kan justeras. Med bakgrund i
            det anförda menar jag att riksdagen bör ge regeringen till känna
            som sin uppfattning att en utredning bör titta på hur en utvecklad
            konstruktion av fastighetsavgiften kan kompensera kommuner med
            hög andel fritidsfastigheter för de ofinansierade merkostnader
            sådana fastigheter ger.
          </p>
        </div>
        <div xml:id="i-NuAJqh28z7j7s33UoXSQtc" type="signatureBlock">
          <list xml:id="i-TCHQi1ZHmAjEWkr1vKomz">
            <item xml:id="i-WsQAo6jmEJEmWNewAk2M1L" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
