<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-00462">
  <teiHeader>
    <fileDesc>
      <titleStmt>
        <title>Översyn av hemliga tvångsmedel ur ett integritetsperspektiv</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:462 av Linda Westerlund Snecker m.fl. (V)</title>
          <idno type="rdwebb">H902462</idno>
          <rs type="number">462</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H902462/text</ref>
          <ref type="dokument_url_html">http://data.riksdagen.se/dokument/H902462</ref>
          <ref type="dokumentstatus_url_xml">http://data.riksdagen.se/dokumentstatus/H902462</ref>
          <ref type="docx">http://data.riksdagen.se/fil/93F3907F-C52C-40B1-B28D-325690BE5F04</ref>
          <ref type="pdf">http://data.riksdagen.se/fil/ABD374F1-F794-405D-B67A-A6BB648C1905</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TZ8hS5Lcy7xWJR9LtbSdhG" type="signed"/>
        <correspContext corresp="i-TZ8hS5Lcy7xWJR9LtbSdhG">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-HuMs7eqpLjbyL2rhXooCQa" type="submitted">
          <date when="2021-09-27"/>
          <time when="15:29:20"/>
        </correspAction>
        <correspAction xml:id="i-2cRmN46m5m2tzY6BKM4BZq" type="reviewed">
          <date when="2021-09-27"/>
          <time when="18:06:04"/>
        </correspAction>
        <correspAction xml:id="i-8TBWsumZn9TRAMKiGyB3Ca" type="referred">
          <date when="2021-10-14"/>
        </correspAction>
        <correspAction xml:id="i-AZQgVufvPti7NByLxMTLBG" type="assigned">
          <date when="2022-10-05"/>
          <time when="09:29:10"/>
        </correspAction>
        <correspContext corresp="i-AZQgVufvPti7NByLxMTLBG">
          <ref type="assignedTo">Justitieutskottet</ref>
        </correspContext>
        <correspAction xml:id="i-5RQZNsbh56ifB35TJCYF1y" type="behandlas_i"/>
        <correspContext corresp="i-5RQZNsbh56ifB35TJCYF1y">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JzCwMPnTingFtnLjGiP578" type="motHeader">
        <div xml:id="i-UdNKhgWynutF6PkCTSMDMx" type="motTitle">
          Motion till riksdagen 2021/22:462 av Linda Westerlund Snecker
          m.fl. (V) Översyn av hemliga tvångsmedel ur ett integritetsperspektiv
        </div>
      </div>
      <div xml:id="i-52siQJbUbG9JsKKafrJfJw" type="motBody">
        <div xml:id="i-At1G9kGR8aobq26m3JuJpX" type="motProposal" subtype="förslag">
          <head xml:id="i-38CVkJZEkppHNRxDSamxfw">
            1 Förslag till riksdagsbeslut
          </head>
          <list xml:id="i-FujRKVdDTdQckWUn6b3h9a" style="ol">
            <item xml:id="i-8zCFpNVMzykscgpJ89wjtA">
              Riksdagen ställer sig bakom det som anförs i motionen om att
              regeringen bör ge Utredningen om hemliga tvångsmedel (dir. 2020:104)
              ett förändrat uppdrag så att det tydligt framgår att utredaren
              ska ta ställning till hur skyddet för den personliga integriteten
              ska stärkas och tillkännager detta för regeringen.
            </item>
            <item xml:id="i-G3oqwqosBR5bqubRyxHmLg">
              Riksdagen ställer sig bakom det som anförs i motionen om att
              regeringen bör ge Utredningen om hemliga tvångsmedel (dir. 2020:104)
              ett tilläggsdirektiv att göra en bred översyn av användningen
              av hemliga tvångsmedel och deras konsekvenser för skyddet för
              den personliga integriteten och tillkännager detta för regeringen.
            </item>
          </list>
        </div>
        <div xml:id="i-ASqUpL4y5VUEJejntCsmFA" type="motContent">
          <head xml:id="i-PkWMRmYkEPsVwgxihGkD7t" type="h1">
            2 Inledning
          </head>
          <p xml:id="i-5TLuPVMKE6eGJiuMbVh6RY">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Den tekniska utvecklingen
            och den allt större möjligheten till datainsamling av privata
            uppgifter innebär en stor utmaning. I dag är det möjligt att samla
            in en stor mängd uppgifter av känslig karaktär som visar var människor
            befinner sig och vilka rutiner de har. Det är därför av yttersta
            vikt att skyddet för den personliga integriteten hela tiden utvecklas
            i takt med den ökande digitaliseringen. Vi vill samtidigt inte
            försvåra de brottsbekämpande myndigheternas arbete med att utreda
            och beivra brott. Därför är vi även angelägna om att det finns
            ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Förslag som innebär nykriminalisering eller straffskärpningar
            ska alltid vara väl underbyggda och ha analyserats utifrån nödvändighet,
            effektivitet och proportionalitet. Detta gäller även ny tvångsmedelslagstiftning.
            Förutsättningarna för att tillämpa befintlig lagstiftning ska
            vara goda, och lagstiftningen måste förstärkas där behov finns
            så att brottsbekämp­ningen blir effektiv. Samtidigt måste de som
            har till uppgift att motverka, förhindra och lagföra grov brottslighet
            få rätt resurser för att fullgöra sin uppgift.
          </p>
          <p xml:id="i-JKJDJ42HTHZ4gvpPabuE18">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättig­heterna och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa överväganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-P6TVZYoHZEyEhAgRhZdMjb">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            både vad gäller straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-GECuJi5rHTnzJJajDjVfhi">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer långtgående
            än vad som kan anses nödvändigt för att uppnå det eftersträvade
            syftet. Det ska således råda en balans mellan mål och medel samt
            vara sannolikt att det syftet uppnås genom vidtagna medel. Finns
            det möjlighet att välja mellan flera verksamma åtgärder ska det
            minst tyngande alternativet väljas.
          </p>
          <p xml:id="i-Uj8nwd1zaTK4fUZo3L4vQd">
            Vi ser med stor oro på den utveckling som skett sedan början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande åtgärder. Argument i stil med att den som har
            rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-V4A887dMmAoqrqHCk2QkCY">
            Ökad övervakning av människor innebär inte automatiskt en minskad
            kriminalitet. Snarare riskerar vissa av de genomförda åtgärderna
            att invagga oss i en falsk trygghet. I stället är det andra åtgärder
            som krävs för att bekämpa kriminalitet och terrorism. Sverige
            har länge varit ett land med lägre kriminalitet än många andra
            länder. Det är inte för att vi haft längre straff eller fler poliser
            på gatorna. Det har däremot en direkt koppling till att vi haft
            ett starkt välfärdssamhälle med en välfungerande omsorg och skola
            samt tillgång till arbete och bostäder. Men det gäller inte längre
            överallt. En del förorter har drabbats av öppen narkotikahandel,
            våldsbrott och organiserad kriminalitet under många år utan att
            samhället har reagerat tillräckligt. Vänsterpartiet arbetar för
            ett samhälle där ingen har anledning att se kriminalitet som en
            lösning. Kriminaliteten utnyttjar och trycker ned människor, särskilt
            i arbetarområden. Vår lösning handlar om något större och mer
            effektivt än ökad övervakning. Vi vill ge alla barn en uppväxt
            som ger dem möjligheter i livet, från förskolan till skolan och
            det första jobbet. Det handlar om att ge alla människor i vårt
            samhälle verkliga möjligheter att välja andra livsvägar än en
            kriminell bana. För den som på allvar vill minska våld och kriminalitet
            är grunden att bygga ett rättvist samhälle. Men det krävs också
            en politik som är effektiv i att hjälpa dem som ligger i riskzonen
            för gängkriminalitet och återföra dem som begått brott till samhället.
            Polis, räddningstjänst, kollektivtrafik, vård och annan offentlig
            service ska finnas tillgänglig även på landsbygd och i förorter.
          </p>
          <p xml:id="i-2Z9Jp1eKcg3xbUUhomUmvH">
            Vänsterpartiets inställning är och kommer att förbli att de mänskliga
            rättigheterna är odelbara. Dessvärre blir de mänskliga rättigheterna
            ofta ifrågasatta. Vi kommer inte att ge vika för dessa attacker,
            utan vårt mål är att ständigt försvara de friheter som är en förutsättning
            för att demokratin ska bestå och utvecklas. Vi är övertygade om
            att demokrati inte kan försvaras genom att begränsningar i de
            demokratiska rättigheterna införs. De rättigheter som generationer
            före oss slagits för att få till stånd måste i stället bevaras
            och utvecklas.
          </p>
          <head xml:id="i-VHwaj5BRkL8cz5uURH8Jyw" type="h1">
            3 Regeringens antiterrorpaket
          </head>
          <p xml:id="i-Xy3ddA4aoogrw8ETHDVfqS">
            Regeringen har aviserat ett paket med antiterrorlagar som befinner
            sig i olika stadier i genomförandeprocessen. Terroristbrottsutredningen
            (SOU 2019:49) har lämnat ett betänkande om bl.a. skärpta straffskalor.
            Nya regler om datalagring och om ökad tillgång till signalspaning
            har nyligen antagits av riksdagen. Ett nytt hemligt tvångs­medel,
            hemlig dataavläsning, har införts efter riksdagsbeslut 2020. Vidare
            har riksdagen beslutat om borttagen tillståndsplikt för polisen
            för kameraövervakning och borttagen tillståndsplikt för kameraövervakning
            i kollektivtrafiken. Regeringen har även beslutat att tillsätta
            en utredning om utökade möjligheter att använda hemliga tvångsmedel
            (dir. 2020:104). En särskild utredare ska ta ställning till hur
            hemliga tvångsmedel ska kunna användas i en större utsträckning
            för att bekämpa allvarlig brottslighet. Utredaren ska redovisa
            sina slutsatser senast april 2022.
          </p>
          <p xml:id="i-Xehu4qJFeyWFmb16Zspbhg">
            Regeringen har även aviserat att de inom kort kommer att tillsätta
            en utredning för att se över om det ska vara möjligt att använda
            hemliga tvångsmedel enligt preventiv­lagen, som i dag endast omfattar
            vissa allvarliga brott såsom terroristbrott, även vid gängrelaterad
            brottslighet. Detta innebär i korthet att personer som antas vara
            med i kriminella gäng ska kunna avlyssnas, kameraövervakas och
            övervakas elektroniskt utan att vara misstänkta för något brott.
          </p>
          <p xml:id="i-FKrzCqk73UvG1QQ1w4ghnD">
            Enligt Vänsterpartiet måste samtliga redan genomförda, föreslagna
            och kommande åtgärder som syftar till att bekämpa grov kriminalitet,
            terrorism och våldsbejakande extremism bedömas som en helhet.
            Frågan vi ställer oss är om dessa åtgärder samman­taget är proportionella
            i förhållande till syftet och om de är effektiva för att uppnå
            målet. I åtgärderna ingår de hemliga tvångsmedlen som en del.
          </p>
          <head xml:id="i-Rc347jYZ49MhpWsaP6Zsgp" type="h1">
            4 Hemliga tvångsmedel
          </head>
          <p xml:id="i-UgV7ojyZwnBTtS4ytus82t">
            Enligt 2 kap. 6 § regeringsformen är var och en gentemot det
            allmänna skyddad bl.a. mot kroppsvisitation, husrannsakan och
            liknande intrång samt mot undersökning av brev eller annan förtrolig
            försändelse och mot hemlig avlyssning eller upptagning av telefonsamtal
            eller annat förtroligt meddelande. Dessutom är var och en gentemot
            det allmänna skyddad mot betydande intrång i den personliga integriteten,
            om det sker utan samtycke och innebär övervakning eller kartläggning
            av den enskildes personliga förhållanden. Av 2 kap. 20 och 21
            §§ regeringsformen framgår att skyddet enligt 6 § får begränsas
            genom lag och endast för att tillgodose ändamål som är godtagbara
            i ett demokratiskt samhälle. Begränsningen får aldrig gå utöver
            vad som är nödvändigt med hänsyn till det ändamål som har föranlett
            den.
          </p>
          <p xml:id="i-Tauu8pgnHDfUP5qkRB8dHB">
            Den brottsbekämpande verksamheten består av underrättelseverksamhet
            och brottsutredande verksamhet. Underrättelseverksamheten bedrivs
            av Säkerhetspolisen och är främst inriktad på att avslöja om brottslighet
            har ägt rum, pågår eller kan antas komma att begås. Den utredande
            verksamheten utgår från en uppkommen händelse. Polismyndigheten
            ska utreda om brott har begåtts och vem som i så fall skäligen
            kan misstänkas för brottet samt skaffa tillräckligt material för
            bedömning av frågan om åtal ska väckas. I både brottsutredande
            verksamhet och underrättelseverksamhet används hemliga tvångsmedel.
          </p>
          <p xml:id="i-B5gutj3G2QffasojmXnW6U">
            Samlingsbegreppet hemliga tvångsmedel innefattar enligt 27 kap.
            rättegångsbalken hemlig avlyssning av elektronisk kommunikation,
            hemlig övervakning av elektronisk kommunikation, hemlig kameraövervakning
            och hemlig rumsavlyssning. För att dessa tvångsmedel ska kunna
            användas krävs som huvudregel att minimistraffet eller det antagna
            straffvärdet inte underskrider en viss nivå. Tvångsmedlen kan
            dock användas vid förundersökning om vissa särskilt uppräknade
            brott som inte uppfyller dessa krav. I rättegångsbalken är det
            även reglerat under vilka förutsättningar information ska lämnas
            om åtgärden till den person som varit utsatt för hemliga tvångsmedel.
            Under vissa förutsättningar är hemliga tvångsmedel möjliga att
            använda även då förundersökning om brott inte har inletts, s.k.
            preventiva tvångsmedel. I lagen (2007:979) om åtgärder för att
            förhindra vissa särskilt allvarliga brott (preventivlagen) finns
            bestämmelser om möjligheten att använda hemlig avlyssning av elektronisk
            kommunikation, hemlig övervakning av elektronisk kommunikation
            och hemlig kameraövervakning om det med hänsyn till omständigheterna
            finns en påtaglig risk för att en person kommer att utöva brottslig
            verksamhet som innefattar vissa i lagen angivna brott. Vidare
            får Polismyndig­heten, Säkerhetspolisen och Tullverket i sin underrättelseverksamhet
            i hemlighet hämta in uppgifter om meddelanden som i ett elektroniskt
            kommunikationsnät enligt lagen (2012:278) om inhämtning av uppgifter
            om elektronisk kommunikation i de brotts­bekämpande myndigheternas
            underrättelseverksamhet (inhämtningslagen). Sedan 2020 finns även
            bestämmelser om hemlig dataavläsning i lagen (2020:62) om hemlig
            dataavläsning.
          </p>
          <head xml:id="i-R4N4qHFfNbd4UgUEVnTLAo" type="h2">
            4.1 Hemlig dataavläsning
          </head>
          <p xml:id="i-Bmu7YNKmGvuLbCUhFL4Pf8">
            Det nya tvångsmedlet hemlig dataavläsning infördes 2020 genom
            en särskild, tids­begränsad lag. De brottsbekämpande myndigheterna
            har genom lagen getts möjlighet att använda hemlig dataavläsning
            för att förhindra och utreda brott enligt de redan gällande lagarna
            om tvångsmedelsanvändning. Vidare kan nu myndigheterna via hemlig
            data­avläsning samla in elektroniskt lagrade uppgifter som visar
            hur ett informationssystem används, något som tidigare inte var
            möjligt. Hemlig dataavläsning kan användas både under förundersökningar
            och utanför förundersökningar i underrättelseverksamhet och vid
            särskild utlänningskontroll.
          </p>
          <p xml:id="i-2KDHqeSbGS1QY9rWJxRWeH">
            Vänsterpartiet kritiserade särskilt att regeringen gjorde bedömningen
            att hemlig dataavläsning i huvudsak bara är en ny metod för att
            komma åt information som det redan var tillåtet att samla in med
            den tidigare tvångsmedelslagstiftningen. Regeringen gjorde därför
            aldrig någon prövning av förutsättningarna att använda hemlig
            data­avläsning för varje enskilt brott för sig utifrån rättsliga
            principer om proportionalitet, ändamålsenlighet och effektivitet.
            Många av remissinstanserna var överens om att hemlig dataavläsning
            kommer att medföra ett stort ingrepp i rätten till privatliv och
            den personliga integriteten för enskilda. Regeringen gjorde också
            bedömningen att hemlig dataavläsning ökar riskerna för kränkning
            av enskildas personliga integritet, jämfört med den tidigare användningen
            av hemliga tvångsmedel (prop. 2019/20:64 s. 83). Vänsterpartiet
            gjorde dock, i motsats till regeringen, bedömningen att nyttan
            av hemlig dataavläsning inte är tillräckligt stor för att motivera
            ett så stort ingrepp i den personliga integriteten (se mot. 2019/20:3451).
          </p>
          <head xml:id="i-7eFsSFJ4xEpN2RzEknUdH3" type="h1">
            5 Tillsyn och redovisning av användningen av hemliga tvångsmedel
          </head>
          <head xml:id="i-S591FNMjX3D9WhMFx3puzT" type="h2">
            5.1 Säkerhets- och integritetsskyddsnämndens tillsyn
          </head>
          <p xml:id="i-7LPdw5vYV1pWrcR2bFdGzb">
            Säkerhets- och integritetsskyddsnämnden (SIN) är en myndighet
            under regeringen som bl.a. har till uppgift att utöva tillsyn
            över Polismyndighetens och Säkerhetspolisens användning av hemliga
            tvångsmedel. Nämnden ska utöva tillsyn genom inspektioner och
            andra undersökningar. Tillsynen avser ofta granskning av tvångsmedelsdiarier
            och enskilda tvångsmedelsärenden hos polisen och åklagarna. Tillsynen
            ska särskilt syfta till att säkerställa att de brottsbekämpande
            myndigheternas användning av hemliga tvångs­medel varit författningsenlig.
            Nämnden får efter granskningen uttala sig om vad den kommit fram
            till och om vad som bör ändras i den granskade myndighetens verksamhet.
            Nämnden kan även uppmärksamma regeringen på behovet av förändringar
            i lag eller annan författning. Nämnden är skyldig att på begäran
            av en enskild kontrollera om han eller hon har utsatts för hemliga
            tvångsmedel och om användningen av tvångsmedel och behandlingen
            av personuppgifter har utförts i enlighet med lag eller annan
            författning. Nämnden ska underrätta den enskilde om att kontrollen
            har utförts. Nämnden publicerar sina uttalanden om granskningar
            på sin hemsida. Det är dock svårt att få en överblick över omfattningen
            av bristerna i de brottsbekämpande myndigheternas hantering av
            hemliga tvångsmedel. Vidare saknas en sammanställning över vilka
            brister i hanteringen som är återkommande över tid.
          </p>
          <head xml:id="i-NV2YAJSeYphcKM4yJG3S1V" type="h2">
            5.2 Regeringens redovisning
          </head>
          <p xml:id="i-HuiuzykQ2y7ZNaKrRLvdip">
            Varje år redovisar regeringen i en skrivelse till riksdagen hur
            de brottsbekämpande myndigheterna använder hemliga tvångsmedel.
            Redovisningen omfattar bl.a. uppgifter om antalet personer och
            antal tillstånd att använda hemliga tvångsmedel samt brottstyp
            och avlyssningstid fördelat på respektive tvångsmedel. Vidare
            redogörs för den uppskattade nyttan av att använda respektive
            tvångsmedel med olika fallbeskrivningar som exempel. Regeringens
            redovisning av användningen av hemliga tvångsmedel har förbättrats
            avsevärt under åren, vilket Vänsterpartiet har varit pådrivande
            för. Dessvärre ger redovisningen ingen samlad bild av vilka konsekvenser
            användningen av de hemliga tvångsmedlen får när det gäller enskildas
            personliga integritet i förhållande till proportionalitet och
            effektivitet.
          </p>
          <head xml:id="i-YRFnrhHPunuPHFPompCWTf" type="h2">
            5.3 En bred översyn av användningen av hemliga tvångsmedel
          </head>
          <p xml:id="i-TV5QELHPkNVPNx8prdBErd">
            Vänsterpartiet anser att de brottsbekämpande myndigheternas användning
            av samtliga hemliga tvångsmedel behöver ses över med utgångspunkt
            i integritetsaspekten. Den av regeringen beslutade utredningen
            om hemliga tvångsmedel ska förvisso även ta ställning till om
            skyddet för den personliga integriteten bör stärkas. Det huvudsakliga
            uppdraget för den särskilda utredaren är dock att föreslå hur
            hemliga tvångsmedel ska kunna användas i en större utsträckning
            för att bekämpa allvarlig brottslighet (dir. 2020:104).
          </p>
          <p xml:id="i-GwE441a7wi9b23K1TbJhGj">
            Vänsterpartiet anser att uppdraget att se över skyddet för den
            personliga integriteten bör utformas så att utredaren ska ta ställning
            till hur skyddet för den personliga integriteten ska stärkas.
            Vidare vill vi även ge utredningen i uppdrag att göra en bred
            genomlysning av användningen av hemliga tvångsmedel och dess konsekvenser
            ur ett integritetsperspektiv. Förslagsvis kan detta ske genom
            att utredningen får tilläggs­direktiv och en förlängd utredningstid.
            En bred översyn är nödvändig, inte minst eftersom regeringens
            ambition är att föreslå att hemliga tvångsmedel ska användas i
            en ännu större utsträckning än nu.
          </p>
          <p xml:id="i-S9j3HG1CUnP2TSAiNKyDzD">
            Regeringen bör ge Utredningen om hemliga tvångsmedel (dir. 2020:104)
            ett förändrat uppdrag så att det tydligt framgår att utredaren
            ska ta ställning till hur skyddet för den personliga integriteten
            ska stärkas. Detta bör riksdagen ställa sig bakom och ge regeringen
            till känna.
          </p>
          <p xml:id="i-JX6BHyiMqFHJmQv9vtMTNT">
            Regeringen bör ge Utredningen om hemliga tvångsmedel (dir. 2020:104)
            ett tilläggsdirektiv att göra en bred översyn av användningen
            av hemliga tvångsmedel och dess konsekvenser för skyddet för den
            personliga integriteten. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-4W6Swcjw9ZXfoxuQvhmPk4" type="motSignatures">
          <list xml:id="i-NLuBCLnVcMBt6RndfrXWZp">
            <item xml:id="i-3bKQniDb5Xgjzt52jWLNZV">
              Linda Westerlund Snecker (V)
            </item>
            <item xml:id="i-CEYwsCY7BqHMicDhUkRGvs">
              Gudrun Nordborg (V)
            </item>
            <item xml:id="i-Unwx5RKAPa4d5r9sNMAvrd">
              Mia Sydow Mölleby (V)
            </item>
            <item xml:id="i-ApgZZWwGDSLrtPcTKELCwP">
              Jon Thorbjörnson (V)
            </item>
            <item xml:id="i-JFZV6nXKwFmUsedHFKoJho">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
