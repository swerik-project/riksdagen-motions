<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01183">
  <teiHeader>
    <fileDesc>
      <titleStmt>
        <title>om ett åtgärdsprogram mot ungdomsbrottsligheten</title>
        <author>av Björn Körlof och Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett åtgärdsprogram mot ungdomsbrottsligheten</title>
          <idno type="rdwebb">G4021183</idno>
          <rs type="number">1183</rs>
          <ref type="dokument_url_text">http://data.riksdagen.se/dokument/G4021183/text</ref>
          <ref type="dokument_url_html">http://data.riksdagen.se/dokument/G4021183</ref>
          <ref type="dokumentstatus_url_xml">http://data.riksdagen.se/dokumentstatus/G4021183</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UdeDQyYWBKwQC4gtSJz6UW</idno>
            <name>BJÖRN KÖRLOF</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F7D5LJyQdGmyKiWkWbjdvK" type="signed"/>
        <correspContext corresp="i-F7D5LJyQdGmyKiWkWbjdvK">
          <note type="signatory" corresp="i-UdeDQyYWBKwQC4gtSJz6UW"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1183/mot_198081__1183-001.pdf"/>
      <fw xml:id="i-HGkqMTNWowJVcmVAmjC5LZ">
        Mot. 1980/81: 1183
      </fw>
      <div xml:id="i-PTwgkUzJkyU6fNbemdD3bP" type="motHeader">
        <div xml:id="i-2pLt4UPeyFBb8A7MHCvCjS" type="motTitle"/>
        <div xml:id="i-TDNUKT8oVw2SvtbDTXk9JZ" type="motSubmissionInfo"/>
      </div>
      <div xml:id="i-9zsDca5EgJ3CqfS5oHPSyy" type="motBody">
        <div xml:id="i-EkX3rNUVV46SUoKNSSNrP3">
          <fw xml:id="i-9RvmXeJ7foY1jn5iWcybKf">
            Motion 1980/81: 1183
          </fw>
          <p xml:id="i-14WPdvGEzQz27E9X9Q1eAr">
            av Björn Körlof och Sten Svensson om ett åtgärdsprogram mot ungdomsbrottsligheten
          </p>
          <p xml:id="i-M76ojbubTLkqGhWMb919UU">
            Inledning
          </p>
          <p xml:id="i-9CihFD9fqJrbTPYXq1qLUX">
            Inom ungdomsgenerationerna i vid bemärkelse har vittomfattande
            och svårlösta problem gjort sig gällande sedan lång tid tillbaka.
            Missbruks- och kriminalitetsutvecklingen bland ungdomar har i
            flera årtionden stegrats. Utvecklingen inom skolan har varit synnerligen
            problemfylld med skade- görelse, mobbing, ohyfsat uppträdande
            och dålig studiedisciplin m.m. Ungdomens inträde på arbetsmarknaden
            har p.g.a. återkommande ung- domsarbetslöshetsskeden krävt stora
            insatser av samhället, men orsakar ändå svårlösta sociala och
            andra problem bland ungdomen. På vilket sätt olika faktorer i
            samhällets utveckling påverkat eller utgjort grund för den situation
            vi nu befinner oss i är föremål för olika mening bland forskarna.
            Dessa har gjort mångfaldiga försök att förklara varför vi har
            så stora ungdomsproblem och varför de har ökat så drastiskt under
            efterkrigstiden. Hittills har man velat förklara utvecklingen
            med sociala orsaker. Otvivelaktigt spelar dåliga sociala förhållanden
            ofta en roll. Men när man skall försöka förklara t.ex. ungdomsbrottsutvecklingen
            i samhället som helhet, blir det svårare. Bilden av vad som skett
            i vårt samhälle, under samma tid som brottsligheten ökat så starkt,
            är mycket motsägelsefull. En svensk industriarbetare har mer än
            fördubblat sin realinkomst sedan andra världskriget. Andelen människor
            med högre utbildning har mång- dubblats. Den genomsnittliga bostadsstandarden
            har höjts avsevärt. Ar- betslösheten har under större delen av
            perioden varit förhållandevis låg. Samtidigt har socialhjälpsutbetalningarna,
            särskilt under slutet av 1960- talet, på sina håll närmat sig
            den omfattning de hade under 1930-talets depressionsår. Alkoholkonsumtionen
            har mer än fördubblats. Utslagning- en på arbetsmarknaden, speciellt
            av vissa grupper, har ökat kraftigt. Nya problem, som t. ex. narkotikan,
            har dykt upp. I stort sett förklarar de olika teorier som forskarna
            har ställt upp endast en liten del av orsakerna till ungdomsproblemen.
            Narkotikan fungerar inte i större utsträckning som brottsorsak,
            när man studerar brottsutvecklingen under längre tidsperioder.
            I och för sig tycks narkotikamissbruket hänga ihop med grova förmögenhetsbrott.
            Men samtidigt kan man konstatera att tillgreppsbrotten ökade väl
            så kraftigt under 1950-talet och början av 1960- talet, dvs. innan
            narkotikan vällde in i vårt land. Strängt taget tycks det bara
            finnas två ”klassiska orsaker”, som visar 1 Riksdagen 198081.
            3 saml. Nr 1183
          </p>
          <pb facs="riksdagen-motions-pdf/data/198081/mot_198081__1183/mot_198081__1183-002.pdf"/>
          <fw xml:id="i-Kgvdgyo87HAmHLcbyhv833">
            Mot. 1980/81: 1183 2
          </fw>
          <p xml:id="i-NiMwnwiDp2o4JMYDja7qYK">
            tydliga och höga samband med de problem de påstås förklara: O
            Sambandet mellan alkoholkonsumtion och våldsbrottslighet. O Sambandet
            mellan å ena sidan den ekonomiska tillväxten i ett industri- samhälle
            byggt på konsumtion och å andra sidan tillgreppsbrott och skadegörelse.
            Vi vet att ungdomar svarar för ca 40 procent av de registrerade
            till- grepps- och skadegörelsebrotten i vårt land. Därför finns
            det anledning att se litet närmare på hur vårt konsumtionsinriktade
            industrisamhälle vuxit fram och hur barnens roll i det har förändrats.
            Under bara en mansålder har vårt land genomgått stora förändringar
            i fråga om ekonomi, arbetsliv, bosättning och kulturmiljö. För
            femtio år sedan var Sverige ett land där nära hälften av befolkningen
            försörjde sig genom jordbruk, skogsbruk och fiske. I dag sysslar
            bara sex procent av arbetskraften med sådant. Förr hade lantbefolkningen
            alltid behov av arbetskraft. Också barnen fick sköta enklare sysslor
            så snart de blivit stora nog. Det betydde att de allra flesta
            barn mycket tidigt fick lära sig att arbeta, och efter hand fick
            de bära allt större del av ansvaret för de dagliga sysslorna.
            Också i städerna, där småindustrier och hantverkare trängdes,
            behövdes barnen som hantlangare och springpojkar. Sådant sysslade
            man med efter skoltid och det man tjänade gick till familjens
            hushållskassa. När sedan folkskolan var slut gick de flesta tonåringar
            direkt ut i yrkeslivet. I den tidens samhälle hade många barn
            ett hårt och glädjelöst liv, men de bidrog till sin familjs underhåll.
            De växte naturligt in i sin roll som vuxna. Så kom den industriella
            stordriften. Den krävde mer utbildad arbetskraft och blev så tekniskt
            komplicerad att det inte längre fanns behov av ton- åringarnas
            tjänster. Samtidigt fick de allra flesta familjer det så mycket
            bättre ställt att man inte längre behövde ungdomarnas extrainkomster.
            Industrialiseringen har också fört med sig en rad förändringar
            för ungdo- men. Storindustrins framväxt har medfört att landsbygden
            och små sam- hällen avfolkas. Folk har tvingats flytta och byta,
            inte bara landsända utan i många fall också land. I dag bor ca
            en miljon människor av utländsk härkomst i Sverige. De flesta
            människor bor nu i städerna, där många upplever rotlöshet och
            kontaktlöshet. Barnen å sin sida anpassar sig till den nya omgivningen
            och knyter sina egna kontakter. Här uppstår en generationsklyfta.
            Föräldrarna lever kvar i sin egen värld, bestämd av deras tidigare
            erfarenheter, från landsbygden eller hemlandet — barnen accepterar
            ett nytt livsmönster. Samtidigt har familjeliv och arbetsliv skilts
            åt. Föräldrarna far varje morgon i väg till sina, ofta avlägsna,
            arbetsplatser. Barnen går till skolan. När familjemedlemmarna
            ses vid middagsbordet har de inte många gemen- samma erfarenheter
            att diskutera. Barnen har ofta svårt att se några modeller för
            sitt framtida vuxenliv i sina föräldrar. I storstaden kan man
            leva anonymt, risken att någon man känner skall upptäcka vad man
            har för sig är mycket liten.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-003.pdf"/>
          <fw xml:id="i-9c8eRop5UbKWTpVs2Kc2Au">
            Mot. 1980/81: 1183 3
          </fw>
          <p xml:id="i-KKa3X6pp7WjtLcmyxUWdMF">
            Den sociala kontrollen fungerar dåligt. Anonymiteten i kombination
            med de lösa kontakterna med föräldrarna skapar förutsättningar
            för ung- domsbrottsligheten. Livsförhållandena för barn och ungdomar
            har alltså helt förändrats under de senaste femtio åren. Vuxna
            har inte längre något ekonomiskt behov av barn. Man skaffar sig
            barn av känslomässiga skäl, men barnen blir samtidigt en ekonomisk
            belastning och ett hinder för de vuxnas egen rörlighet och karriär.
            Detta är en förklaring till bekymret med de sjunkande födelsetalen.
            I dagens samhälle ställer vi heller inte krav på att ungdomar
            skall ta ansvar. De får inte ens ta ansvar för sådana institutioner
            som finns till just för dem: skolor och fritidsgårdar. Det är
            de vuxna som tar hand om sådant också. De har mer utbildning,
            större erfarenheter och, enligt sin egen uppfattning, bättre omdöme.
            En sådan inställning leder till att vi tar ifrån ungdomarna möjligheten
            att träna sig i att ta ansvar. Ungdomarna får inte delta i produktionen,
            de får inte ta ansvar. De befinner sig utanför samhällsarbetet.
            Ungdomarna får ”stå på tillväxt”, gå i skolan, skaffa sig lämpliga
            teoretiska kunskaper medan de väntar på att få vara med. Under
            tiden har de egentligen bara en viktig roll att spela: konsumen-
            tens. Resten tar de vuxna hand om. En del klarar inte av denna
            osäkra väntan på att bli vuxna. De kan hamna i asocialitet och
            får kanske aldrig en chans att bli fullvärdiga samhällsmedlemmar.
            Bilden av ungdomarnas situation i dagens Sverige är därför ganska
            klar. Ungdomarna kommer allt tidigare in i ungdomstiden, som är
            ett slags ”ansvarslöst” tillstånd mellan barndom och vuxen ålder,
            och kommer allt senare ur denna period. En del kommer aldrig ur
            detta tillstånd då man både har och saknar ansvar för sin egen
            och andras livssituation. Vid 13—14 års ålder är många av våra
            ungdomar fysiskt helt utvecklade och kan alltså få egna barn.
            Vid 15 års ålder avslutar många sin inlärning och har helt utvecklat
            sin intellektuella förmåga. Dessa på flera sätt fullt utvecklade
            individer måste sedan vänta tills de är 18—20 år, kanske betyd-
            ligt längre, innan de upplever sig själva och accepteras av andra
            som vuxna, dvs. får en plats i arbetslivet. Under denna långa
            väntan då de har resurser för arbete och aktivitet men få möjligheter
            att utföra dem, hinner många säregna beteendemönster utvecklas.
            Ungdomskriminaliteten kan här ta sig groteska uttryck. Många ungdomar
            som begått brott och blir tagna av polisen förklarar också sina
            för utomstående ofta fullständigt meningslösa tilltag som underhållning,
            avbrott i tristessen eller helt enkelt ett sätt att umgås med
            kamraterna. Det räcker här med att påminna om det otäcka och meningslösa
            våld några ungdomsligor i Stockholm gjort sig skyldiga till den
            senaste tiden. Detta är tydliga symtom på att samhälle, föräldrar,
            skola och arbetsliv misslyckats med att ge barn och ungdomar en
            riktig start i livet.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-004.pdf"/>
          <fw xml:id="i-942355P1q8YKUa1Bpk3XfU">
            Mot. 1980/81: 1183 4
          </fw>
          <p xml:id="i-LFYgEXvGybE1mxx4zEWqgR">
            Vad skall vi göra?
          </p>
          <p xml:id="i-E4y7cFik5CJbmqNLkkhwf9">
            De politiker och samhällsdebattörer som talar om normer löpte
            tidigare en risk att klassificeras som oacceptabla bakåtsträvare.
            Debatten om normer är numera en viktig och accepterad del i den
            sociala diskussionen. Ingen torde mena att man skall eftersträva
            laglöshet och oordning. Diskussionen gäller metoderna för att
            skapa lag och ordning. Oklarheten i debatten och rädsla för att
            uppfattas som obekväm har medfört att många förbehållit sig undanglidande,
            när det gäller diskussio- nen om normer och värderingar. Alla
            vet att vi i samhället på olika områden har en utbredd normlöshet.
            Få politiker har vågat att konkret diskutera vad man skall göra
            åt detta. Det har hos många av någon anledning inte ansetts politiskt
            möjligt att tala om och ställa krav på normer, moral, lag och
            ordning, ansvar. Normbildning och normöverföring kan självfallet
            inte ske efter centrala direktiv: det är något som måste växa
            fram i dialog. Normer är alltså främst inte kunskap utan värderingar
            som har sin förankring i vår personlighet. Den nya debatten om
            normer är en reaktion mot samhällets överslätande tolerans. I
            den debatten framhålles alltmer människors behov av att själva
            ta ansvar för sitt liv, av att styra och påverka sin egen framtid.
            Ett behov som därför kommit i blickpunkten är behovet av att ha
            insikt i sin situation, att kunna kontrollera vad som kommer att
            hända och kontrol- lera omgivningens reaktioner. Undersökningar
            har visat att människor blir initiativlösa och deprime- rade då
            belöningar och bestraffningar kommer slumpmässigt och inte som
            naturliga, förutsedda konsekvenser av ens eget handlande. En följd
            av att känna sig ha kontroll över sin situation är att man då
            upplever sig ha ansvar. Om människor kan förutse vad som skall
            hända och själva får ta konsekvenserna av sitt handlande, kommer
            de också att ta ansvar och engagera sig i vad som händer. Genom
            att de upplever att de kan påverka sin situation kommer de spontant
            att ta mer ansvar. Detta leder i sin tur till att man kan minska
            övervakning, kontroll och ge männi- skor förtroende. I den svenska
            samhällsdebatten, där man ofta schablonartat söker place- ra idéer
            på en vänster—höger-sida, kommer de ”progressiva” idéerna i förslag
            om ökat ansvar och inflytande för ungdomarna på vänsterskalan
            medan de ”konservativa” idéerna om normer eller restriktiva åtgärder
            gentemot ungdomar som offentligt brukar alkohol eller på annat
            sätt bryter mot den allmänna ordningen på den högra delen. Detta
            att allting betecknas som ”progressivt” eller ”reaktionärt”, ”vänster”
            eller ”höger”, är kanske ett av de allra största hindren för en
            konstruktiv debatt om dessa problem i Sverige. Av någon outgrundlig
            anledning förknipper man uppfattningen att ung-
          </p>
          <pb facs="riksdagen-motions-pdf/data/198081/mot_198081__1183/mot_198081__1183-005.pdf"/>
          <fw xml:id="i-HNFh4p64tp2bCA1YnUMi9J">
            Mot. 1980/81: 1183 dj
          </fw>
          <p xml:id="i-Ufs474MYBkgLNZzSMoMPph">
            domarna skall ha större ansvar och medinflytande i skolan, på
            fritiden och i arbetslivet med vänsterståndpunkter, medan uppfattningen
            att ungdo- marna skall ta större ansvar för sitt eget beteende
            anses vara högerständ- punkter. Men denna typ av frihet under
            ansvar har naturligtvis ett sammanhang med hur vi ser på frihet
            och ofrihet i vårt demokratiska samhälle. Både frihet och ofrihet
            har mänskliga pris. Ingrepp, social kontroll och tvång har också
            mänskliga pris. Tvånget att gå under, att låta medmänniskor löpa
            vidare mot narkotikaberoendets ofrihet, mot fängelsets ofrihet
            är också ett högt mänskligt pris, Att finna en balans mellan dessa
            storheter tillhör det demokratiska samhällets eviga dilemma. Allt
            fler människor torde uppleva att denna balans inte är helt rätt
            avvägd i dag och att våra ungdomsproblem t. ex. är ett uttryck
            för en missriktad samhällelig tolerans. Det är därför nödvändigt
            att vi som samhällsmedlemmar bestämmer oss för vad vi tycker är
            rätt och vad vi tycker är fel, vad som är allvarligt och vad som
            är ovidkommande och sedan reagerar därefter. Om en norm skall
            bli efterlevd måste vi också vara tydliga i våra reaktioner på
            normbrott. Skall en norm upprätthållas, måste den vara förankrad
            i folks rättsmed- vetande och angå människor, så att majoriteten
            medborgare i samhället reagerar, inte bara polis eller andra myndigheter,
            som ofta får en svår uppgift om de inte känner sig ha medborgarnas
            stöd. De normer är förankrade i människors medvetande, där man
            direkt ser konsekvenserna av normöverträdelser, helst direkt och
            påtagligt. Detta underlättas då följderna av brott mot lagen är
            synliga, påtagliga eller kännbara. Om normen är ett utslag av
            grundläggande värderingar som alla omfattar är möjligheterna stora
            för att normer också skall kunna upprätthållas hos människorna
            med egen inre kontroll. Men många behö- ver också stöd av den
            sociala kontrollen, att människor i omgivningen reagerar. Tycker
            man något är fel och vet att andra också tycker det, så reagerar
            man mot normbrott. Den yttre kontrollen som består av övervak-
            ning, polis och myndigheters reaktioner blir verkningsfull och
            ett yttersta stöd för laglydnaden om lagen känns befogad. Förutom
            att vi måste omfatta värderingarna måste vi också handla efter
            dem. För det första krävs att reaktionerna på ett normbrott kommer
            i nära anslutning till händelsen och att reaktionen är konsekvent
            gång från gång. När i dag något händer utanför hemmets väggar
            kommer reaktionen sällan snabbt och sällan konsekvent därför att
            människor ofta undandrar sig ansvaret och inte vill lägga sig
            i. En ofta förbisedd faktor i detta sammanhang är den positiva
            reaktionen på laglydnad, att uppmärksamma när människor gör något
            bra. Den bästa motivationen är att handla så att man själv och
            omgivningen är nöjda med en. En avgörande utgångspunkt är också
            att det är handlingen man skall värdera, inte personen. Det är
            sannolikt lättare att ändra sig om man får
          </p>
          <p xml:id="i-UuEw5yG9EaJRW4WYPrrS3y">
            veta man skall göra än om man får veta hur man är. +1 Riksdagen
            1980/81.3 saml. Nr 1183
          </p>
          <pb facs="riksdagen-motions-pdf/data/198081/mot_198081__1183/mot_198081__1183-006.pdf"/>
          <fw xml:id="i-CA4VYxBhoZkD2poQUuTMKi">
            Mot. 1980/81: 1183 6
          </fw>
          <p xml:id="i-KiZTzpXX8MD2gXayhF7igm">
            Samhällets grundläggande och gemensamma värderingar kan bara
            få gehör och gensvar om de förs fram och praktiseras på ett sådant
            sätt att de blir igenkända, att barn och ungdomar upplever att
            det ytterst är deras egna värderingar det handlar om. Vi måste
            försöka främja barns och ungdomars förståelse för det sociala
            normsystemet. Vidare måste det till ett starkt känslomässigt engagemang
            från de vuxnas sida för att barn och ungdomar skall hjälpas att
            fördjupa sina egna värderingar. Enligt vår uppfattning är kanske
            det största problemet i dagens samhälle att många människor —
            och främst ungdomar — inte längre vet vad som egentligen gäller:
            Vad är rätt? Vad är fel? I det stora utbudet av beteendemönster,
            modeväxlingar, livsstilar, vär- deringar och normer har vissa
            grundläggande regler för mänsklig samlev- nad trängts tillbaka.
            Inte därför att de är felaktiga eller att de inte skulle omfattas
            av de flesta utan därför att de inte får tid och möjlighet att
            göra sig gällande. Traditionellt har ansvaret för uppfostran av
            individen legat på föräldrar- na. Familjen har under århundradenas
            lopp haft den avgörande betydelsen för den enskilda individens
            fostran och utveckling. I familjegemenskapen fostrades barnen
            till självständighet och tro på sig själva samtidigt som de fick
            lära sig vikten av att ta hänsyn till andra och visa omsorg om
            äldre generationer. Samhället har emellertid socialt utvecklats
            därhän att denna föräldrarnas fostrargärning avsevärt försvårats.
            Vi har tidigare pekat på de snabba sociala förändringarna i vårt
            samhälle. Föräldrarnas tid för gemen- skap med barnen är numera
            begränsad och barnen lämnas alltmera åt sig själva att utforma
            sin värld och på egen hand skapa sina ideal och förebil- der.
            Barn och ungdomar blir ”historielösa” och ”kulturfrämmande” för
            den äldre generationen. Vårt samhälles snabba utveckling har därför
            medfört att generationerna på olika sätt fjärmats från varandra.
            Detta har medfört svårigheter för att skapa förståelse för generationernas
            olika problem. Den lilla familjen saknar ofta närstående vuxenreserver
            som ställer upp i både vardagssituationer och krissituationer.
            Den yngre generationens vilja att söka sig fram till nya vägar
            för samlev- nad och samhällsliv upplevs ofta av en äldre generation
            som olustig och ibland kanske som destruktiv. Vi finner det viktigt
            att en yngre generation upplyses om hur vårt komplicerade samhälle
            fungerar. Den måste emellertid också få insikter om den föregående
            generationens betydelse för samhällets framväxt och lära sig hysa
            respekt för de äldres värderingar. Klyftan mellan generatio- nerna
            är oroande. Förhållandena kan bli än värre med nuvarande samhälls-
            utveckling. För att råda bot mot detta och skapa större harmoni
            mellan samhälle och individ behövs bättre kontakter mellan generationerna.
            Individens frihet i samhället måste grunda sig på tolerans och
            respekt för
          </p>
          <pb facs="riksdagen-motions-pdf/data/198081/mot_198081__1183/mot_198081__1183-007.pdf"/>
          <fw xml:id="i-4qz4hKXaZ1ur1oqVPFVgjJ">
            Mot. 1980/81: 1183 7
          </fw>
          <p xml:id="i-MwBuumNNbzkfTLbDpQYdCB">
            medmänniskorna och de givna lagbundna samlevnadsreglerna. Bäst
            upp- nås detta om människorna redan från tidig barndom av föräldrar
            — eller andra vårdnadshavare — bibringas grunderna för våra samlevnadsregler
            samt att de får respekt för dem. Vi är övertygade om att en god
            uppfostran är den bästa förebyggande åtgärden mot kriminalitet.
            Det är detta som är fostrarnas största uppgift gentemot barnen
            som samhällsvarelser. Av föräldrarna, vårdnadshavarna, krävs då
            kunskap och gott föredöme. Kravet på vårdnadshavarna måste då
            också vara högt ställt. Vi måste alltså se till att skapa ett
            samlevnadsvänligt och barnvänligt klimat. Samhället måste stödja
            och underlätta föräldrarnas och familjens arbete i dessa hänseenden.
            Allt som samhället kan göra för att förbättra föräldrarnas möjlighet
            att verkligen ägna sig åt att ta hand om och fostra sina barn
            är betydelsefullt för barnens framtid. Den fysiska, psykiska och
            sociala utvecklingen formas av den miljö människan växer upp ii.
            De första barnaåren formar i en rad grundläggande avseenden människan.
            Både under förskoleåren och under barnets år i skolan har hemmet
            och familjen det primära ansvaret för barnets fostran och vård.
            Förskola och skola ser vi som komplementmiljöer till hemmet och
            familjen. Undersökningar har tydligt visat att inkonsekvens i
            uppfostran och bristande kontroll och tillsyn leder till att barn
            bryter mot normer när det leder till en omedelbar personlig tillfredsställelse.
            De som hela sin uppväxt bemötts med motstridiga reaktioner på
            sitt handlande har inte så lätt att dra lärdom av vad som är rätt
            eller fel. De vuxna har en avgörande betydelse under de senare
            barnaåren och ungdomstiden. Ungdomar behöver de vuxna för att
            pröva attityder, värde- ringar och normer. De behöver de vuxna
            som auktoriteter och deras kunskaper, erfarenheter och upplevelser
            för att kunna utveckla sin kreati- vitet och sitt kunskapssökande.
            I puberteten är det oundvikligt att unga opponerar sig, försöker
            frigöra sig, bli vuxna. Men de måste samtidigt ha identifikationsobjekt.
            Det är de vuxna som formar deras vuxenideal. Att fostras till
            ansvarstagande innebär inte full ansvarsfrihet utan en kontinuerlig
            uppföljning. Det viktigaste är inte att göra som man vill, utan
            att kunna planera, genomföra och förutse resultatet. Föräldrarna
            i dagens samhälle är unga och ofta osäkra i sina föräldra- roller.
            Den unga föräldern saknar ofta riktmärken för sin barnuppfostran
            och sitt liv som förälder. Men också vuxna i skola, daghem, fritidshem
            etc. är osäkra om vilken grad av engagemang i de ungas uppfostran
            som de får, bör och vill ha i förhållande till barnets föräldrar
            och familj. Är de ett komplement till föräldrarna, eller skall
            de konkret ersätta föräldrarna under den tid av dygnet som de
            har ansvar för barnen? Det existerar skilda värderingar hos individer
            och grupper vid sidan av
          </p>
          <pb facs="riksdagen-motions-pdf/data/198081/mot_198081__1183/mot_198081__1183-008.pdf"/>
          <fw xml:id="i-EArvTmpvkvHy2LS9z4v1No">
            Mot. 1980/81: 1183 8
          </fw>
          <p xml:id="i-U1YkeuXAiAubcMjGdNpZjV">
            en samlad värdegemenskap. Till dessa får institutionerna inte
            ta ställning. Däremot får fostran aldrig vara värdeneutral. Barn
            och ungdom får inte bringas att tro att alla värderingar är lika
            goda, att man inte kan komma till någon bestämd åsikt om vad som
            är rätt eller orätt. När hemmen och skolan, i missriktad omsorg
            om barnets fria uppväxt, avstår från att påverka i positiv riktning,
            innebär detta att barnet utlämnas till att påverkas av vilka krafter
            som helst. Detta är vad som i stor utsträckning har skett. I praktiken
            upplever många barn och ungdomar starkt antingen ointresse eller
            konflikter mellan hemmets och skolans normsystem, en brist på
            samsyn och gemensamma normer. Bland de vuxna växlar normuppfattningarna
            så att inte heller skolan ger barnen konsekventa förebilder. Barn
            och ungdomar blir då förvirrade över bristen på gemensamma värderingar
            och handlingsmönster eller utnyttjar situationen till att vinna
            fördelar för stunden. Samtidigt är, som tidigare framhållits,
            föräldrarnas situation i dag i många avseenden svårare än tidigare.
            Föräldrarnas faktiska möjligheter att påverka barnens utveckling
            minskar. Familj och arbetsliv är i dag nästan helt åtskilda. Barn
            och ungdomar ser inte längre på ett naturligt sätt hur vuxnas
            roller i familjeliv och arbetsliv kompletterar varandra. Överblicken
            över människors handlingar, där var och en ansvarar för ett delbidrag,
            är starkt begränsad. Barn och ungdomar upplever därför inte att
            föräldrarna är inlemmade i samarbetsmönster med andra människor.
            Mycket i samhällslivet blir nästan obegripligt och utan sammanhang
            från barnets -synpunkt. Följden har ofta också blivit att hemmen
            anser att skolan misslyckas i fostran av deras barn, medan skolan
            anser att föräldrarna inte anstränger sig tillräckligt. Mot bakgrund
            av den beskrivning som givits, är det inte märkligt att dagens
            ungdomar känner sig vilsna. Många förstår inte vad de utbildas
            för, de vet inte vad som förväntas av dem, eftersom det inte kan
            åskådliggöras för dem. Ofta har de ingen vuxen i sin närhet som
            vågar eller kan formulera vare sig beröm, krav eller förväntningar.
            När ingen ger beröm, ställer krav och ingen har förväntningar,
            innebär det att ingen bryr sig om dem. Ur dessa psykiska och sociala
            bristtillstånd växer fram kamratkretsar, gäng och olika ”ungdomskulturer”
            som mer eller mindre starkt tar avstånd från de vuxna. Samtidigt
            ger sådana grupper i en viss mening stöd och tröst åt medlemmarna.
            När föräldrar och andra vuxna lämnar dessa ungdoms- gäng utan
            vuxeninflytande, utvecklar de ofta normer som vänder sig mot vuxensamhället.
            Vilka åtgärder kan mot denna bakgrund verka förbättrande och samti-
            digt vara politiskt rimliga? Skall man satsa på generella åtgärder
            som arbetstidsförkortning, meningsfull fritidssysselsättning,
            stöd åt barnfa- miljer, utbyggd uppsökande verksamhet etc. eller
            skall man satsa på den grupp som är socialt störd och hårt kriminellt
            belastad? Att man måste ägna den sist nämnda gruppen stark uppmärksamhet
            är
          </p>
          <pb facs="riksdagen-motions-pdf/data/198081/mot_198081__1183/mot_198081__1183-009.pdf"/>
          <fw xml:id="i-S6wuVyJjEvrrjiNiPB2Rhr">
            Mot. 1980/81: 1183 9
          </fw>
          <p xml:id="i-QVrft2zmggD7CkjAFxnD9y">
            självklart. Men vi vill också framhålla att flera varierande
            resurser bör sättas in i den förebyggande verksamheten bland barn
            och ungdom. På detta område bedrivs ett omfattande arbete som
            det dock är svårt att få en helhetsbild av. Enbart under 1970-talet
            har hittills lagts fram närmare 40- talet statliga betänkanden
            som rör barns och ungdomars förhållanden. Till detta kommer annan
            forskning, utredningsarbete och försöksverksamhet. Den barn- och
            ungdomsinriktade forskningen ger i hög grad intryck av splittring,
            och det torde vara ytterligt svårt att få grepp om vad forsknings-
            resultaten faktiskt ger. Klientundersökningen ”Unga lagöverträdare
            1-v”” visar klart att sociala bakgrundsfaktorer, såsom lägre socialgruppstillhörighet,
            bruten familj och andra negativa faktorer som t. ex. familjens
            kriminalitet, måste tillmätas en rimlig del i en multifaktoriell
            förklaringsmodell av kriminalitet. Det är dock också så, att psykiska
            förhållanden och relationsmönster mellan föräldrar och barn har
            sin del av förklaringen. I klientelundersökningens material visar
            sig psykiska variabler och relationsvariabler bidra med en större
            del av förklaringen än sådana sociala bakgrundsfaktorer som socialgrupp,
            splittrad familj, socialhjälp till familjen, kriminalitet eller
            alkoholmissbruk hos föräldrar etc. Det finns alltså goda skäl,
            att i en mer nyanserad debatt ställa frågor som: Hur skall vi
            ordna samhället i stort, så att föräldrar kan ge maximalt av kärlek,
            stöd och struktur åt sina barn? Hur stärker vi föräldrafunktionen
            bäst? Hur ser en optimal balans ut mellan familj, för- skola och
            skola som bäst främjar barnens utveckling? Andra stora frågor
            som borde studeras är: Vilka normer föreligger och är verksamma
            i samhället i stort i dag? I olika subkulturer? Det går enligt
            vår mening inte att komma förbi dessa frågor med låt-gå-hållningar.
            Barn som inte får en chans att under sin uppväxt ta över föräldrarnas
            normer genom både identifikation och gränssättning blir förvirrade,
            inte bara om vad som är rätt och fel, utan om sig själva, om sin
            identitet och om sin roll i samhället. Massmedias roll i normbildningen
            torde ofta vara underskattad. Det finns understundom en tendens
            hos massmedia att rikta uppmärksamhet på enskildheten i brottslighetsstrukturen
            som, tvärtemot vad som kan ha varit avsikten, glorifierar eller
            positivt framhäver även grava normbrott. Vi är medvetna om att
            forskningen rörande massmedias, särskilt TV:s, roll i normbildningen
            hos unga människor inte kommit så långt och dessutom är ytterligt
            kontroversiell. Icke desto mindre kan vi inte bortse från denna
            faktor. Vi ser det som ytterligt angeläget att de ansvariga för
            programverksam- heten i Sverige Radio i ökande utsträckning också
            bedömer programmens roll i dessa avseenden. Särskilt angeläget
            framstår kravet att inte framhäva enskilda brottslingar på bekostnad
            av både den gärning de gjort sig skyl- diga till och de brottsoffer
            som drabbats av gärningen.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-010.pdf"/>
          <fw xml:id="i-KZYzAghXYctfifaxj1SrEU">
            Mot. 1980/81: 1183 10
          </fw>
          <p xml:id="i-AavKA39QxfuoKaZ5Rvt4bU">
            Diskussionen måste konkretiseras
          </p>
          <p xml:id="i-CoirUpHXEKfiBC2N5HgAci">
            Ungdomsbrottsligheten Vi är mera vana att i hög grad se problemet
            med brottslighet som ett ungdomsproblem. Den uppfattningen har
            också stöd av statistiken. Det har emellertid inte alltid varit
            så. De yngre lagöverträdarnas andel har ökat snabbare än de äldres.
            Sanno- likheten att registreras för ett grövre brott för män mellan
            15 och 17 år har ökat med mer än tio gånger sedan 1920-talet.
            Medan antalet för strafflags- brott dömda var 2 per 1000 invånare
            i åldersgruppen 15—17 år 1921-1924, hade det ökat till över 40
            på 1970-talet. De unga intar en mer framträdande plats då det
            gäller vissa brott. Det är framför allt bland tillgreppsbrotten,
            dvs. stöld och liknande, som de gör sig gällande, men också i
            hög grad vad gäller skadegörelse. Tillgreppsbrott är den klart
            dominerande brottstypen bland unga lagöverträdare. Det stannar
            emellertid inte vid 15-årsåldern. Även barn under 15 år är kraftigt
            brottsaktiva. 14-åringarna är åldersgrup- pen med det största
            antalet individer misstänkta för brott. De brottstyper som är
            vanligast förekommande är de som har visat en så påtaglig ökning
            under de senaste åren, nämligen stöld, snatteri, inbrott, cykel-,
            moped- och biltillgrepp samt skadegörelse. Brottsökningen i Sverige
            sedan andra världskrigets slut är alltså i första hand en följd
            av en ökad brottsaktivitet bland barn och ungdom. Det typiska
            för den brottslighet som barn och ungdom förövar är, att den för
            majoriteten av ungdomarna är av över- gående karaktär. I allmänhet
            är den brottsaktiva perioden slut vid 18-års- åldern. Brottsligheten
            är oftast ett gruppfenomen och sammanfaller med en ålder som kan
            betecknas som ”gängåldern”. Att en pojke i 14—15-års- åldern upptäcks
            ha förövat brott behöver inte betyda inledningen på en kriminell
            karriär om hans anpassning till föräldrar, skola och kamrater
            för övrigt är tillfredsställande. Den ungdomsbrottslighet som
            här berörts gäller den kriminalitet som de flesta pojkar och en
            del flickor i dag är inblandade i. Denna kriminalitet representerar
            ett nytt fenomen som har kommit med övergången till det högindustriella
            samhället och har sin orsak i tonåringarnas ändrade roll i detta
            nya samhälle. Den är statistiskt sett av övergående natur men
            repre- senterar ett kraftigt störningsmoment i samhällsordningen.
            Den ger kraf- tiga utslag i brottsstatistiken och den har åtskilliga
            negativa konsekvenser för relationerna mellan den yngre och den
            äldre generationen till skada för båda. Det finns emellertid en
            risk för att denna småbrottslighet kan bli början till en allvarlig
            kriminell vuxenkarriär. Den mest påtagliga risken finns hos de
            barn som har en tidigt störd relation till sina föräldrar. Frågan
            om bekämpande av ungdomsbrottsligheten har därför enligt vår uppfattning
            en central roll. Detta hänger samman med ungdomsbrottsling- arnas
            synnerligen höga och upprepade återfallstal.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-011.pdf"/>
          <fw xml:id="i-9KjQX5ax8VpfyHTsFYF24Z">
            Mot. 1980/81: 1183 1
          </fw>
          <p xml:id="i-9VWwU2qoGq4egUxv51BDNt">
            Den officiella statistiken vad gäller ungdomskriminaliteten visar
            på flera samband: skolproblem (skolk, avbrutna studier), ungdomars
            arbetslöshet och alkohol/narkotikaproblem och kriminalitet visar
            parallellt en stigande tendens. I kriminologisk litteratur tycks
            också enigheten vara stor om hur grup- pen registrerade brottslingar
            ser ut. De är unga män, bor i städer, har dåliga betyg från skolan
            och är sociala förlorare. Frågan hur samhället i konkreta fall
            skall reagera på brott som begås av ungdomar får allt större aktualitet.
            Polisen och socialarbetarna, som i sitt dagliga arbete kommer
            i kontakt med unga lagöverträdare, påpekar ofta att situationen
            är ohållbar. Också i skolan känner man osäkerhet om hur man bör
            reagera inför t. ex. vandalisering av skollokaler, våldstendenser
            och liknande. Att det i dag råder så stor osäkerhet om hur samhället
            bör reagera på lagöverträdelser som begåtts av unga människor
            beror delvis på att det finns två motsatta synsätt. De kan förenklat
            sammanfattas så: 1. Alla unga människor begår någon gång i sitt
            liv brottsliga handlingar, men de flesta ”växer ifrån” det. Man
            kan därför säga att ungdomsbrotts- ligheten i sig är något naturligt.
            Om samhället reagerar på ungdomars brottsliga handlingar genom
            att bestraffa dem, kan de bli stämplade. Ris- ken finns då att
            de intar en negativ identitet med fortsatt kriminalitet som följd.
            Samhällets reaktion kan alltså leda till ökad kriminalitet. 2.
            Samhället och dess representanter måste reagera på ungdomars lag-
            stridiga handlingar för att tydligt markera gränserna för det
            otillåtna och ogillande av att dessa gränser överträds. Reaktionen
            behöver inte vara sträng, men bör komma snabbt och vara klart
            relaterad till vad som har hänt. Utebliven reaktion kan leda till
            ökad kriminalitet hos ungdomarna. Båda dessa synsätt återfinns
            i såväl lagstiftning som praxis vid handlägg- ning av ungdomsbrott,
            och de finns båda företrädda hos människor som arbetar med unga
            lagöverträdare. Detta leder till osäkerhet och inkonse- kvens
            i myndigheternas handlande. Mot bakgrund av den starkt ökande
            ungdomsbrottsligheten i vårt land måste detta anses vara allvarligt.
            De ställningstaganden som ligger till grund för hur samhället
            skall reagera på ungdomars lagbrott gjordes för åtskilliga år
            sedan. Det finns därför skäl att på nytt diskutera dessa frågor.
            Frågan gäller inledningsvis om man skall göra något när en ung
            person blir upptäckt för någon brottslig handling. Frågan är enligt
            vårt synsätt lätt att besvara. Om en norm är grundad i folks värderingar
            och man vill att den skall bestå så skall man reagera på normbrott
            men också reagera positivt då normen följs. Normbrotten måste
            beivras av alla och snabbt. Om myndigheterna blandas in är detta
            lika viktigt. Reaktionerna måste vara entydiga och konsekventa
            så att de upplevs som en följd av ens handlande. Sist och inte
            minst viktigt är att det är handlingen man skall fördöma eller
            framhålla — inte personen. Vi har under de senaste årtiondena
            blivit allt mildare i vår reaktion mot
          </p>
          <pb facs="riksdagen-motions-pdf/data/198081/mot_198081__1183/mot_198081__1183-012.pdf"/>
          <fw xml:id="i-WmjETucwtipXuCnM1Micfv">
            Mot. 1980/81: 1183 12
          </fw>
          <p xml:id="i-FmNf78WmDKxZb2pTstfB4R">
            ungdomsbrottsligheten. Tanken bakom den hållningen har bl. a.
            varit den s.k. stämplingsteorin. Vi vet att ”orsakerna” till ungdomsbrottslighet
            ofta ligger helt utanför den unges egen kontroll — i bristande
            fostran, i sam- hällsförhållanden, i kamrattryck. Därför har man
            skyllt på föräldrarna, på samhället och på dåliga kamrater och
            slätat över och förstått. Men på det sättet har få blivit hjälpta.
            Vi vet att upptäcktsrisken för stölder, skadegörelse, inbrott
            etc. i dag är oerhört låg. Man kan göra saker många gånger och
            få både spänning, direkta fördelar och något att skryta om eller
            skratta åt. Om någon blir upptäckt av en privatperson blir i allmänhet
            reaktionen lam eller uteblir. När samhället reagerar är det inte
            bättre. Polisen brukar vara allvarlig men ” det sociala” som får
            ärendet är ur den felandes synpunkt mest förstående och överslätande.
            Några konsekvenser blir det ytterst sällan. Eventuellt litet obehag.
            Samhällets reaktioner vid det första registrerade brottet är i
            flertalet fall ingen reaktion alls. Undersökningar visar att i
            flertalet fall leder barna- vårdsnämndens utredning till beslut
            att låta saken ”bero vid gjord utred- ning”. Det finns också uppenbara
            risker för att socialvården i sin bedöm- ning påverkas av att
            den unge kan komma att åtalas. Man försöker hitta åtgärder som
            skall vara tillräckliga för att åklagaren inte skall åtala. Det
            kan då bli fråga om repressiva insatser som inte överensstämmer
            med syftet med de socialvårdande åtgärderna. Går ärendet till
            åklagaren blir det allt oftare åtalseftergift flera gånger efter
            varandra. Går det till åtal och dom blir det oftast böter, som
            sällan är kännbara då man är ung och inte har någon inkomst. Till
            och med mot våld är toleransen hög. Men när samhällets tålamod
            plötsligt brister, då blir det ungdomsvårdsskola, fängelse, svårighet
            att få arbete. Vem varnade i tid? Skall samhället fortsätta med
            de hittillsvarande reaktionerna på ung- domsbrottslighet torde
            vi lika gärna kunna låta bli att reagera alls. Vill vi att våra
            lagar om skydd för privat och allmän egendom och om skydd mot
            person skall efterlevas, skall vi naturligtvis ingripa om någon
            bryter mot dem. Vetenskapliga undersökningar pekar på att, om
            man ger positiv kritik för det som är bra, känns tillsägelsen
            mer för det som är dåligt och gör större verkan. Skall vi alltså
            reagera när barn och ungdomar gör något dumt, så måste vi först
            ha visat intresse och varit positiva, när allt är som det skall.
            Vi kommer inte åt ungdomsbrottslighetsproblemet enbart genom ökad
            kontroll, exempelvis med fler poliser eller strängare straffreaktioner.
            Till- räckligt med poliser för att övervaka 600000 tonåringar
            kan vi aldrig ha, och straffreaktionerna måste — om de skulle
            vara tillräckligt avskräckande — vara så stränga att de skulle
            bli helt oproportionella i förhållande till brottens genomgående
            lindriga art. Skall man hitta en lösning måste man gå djupare
            ned i problemet och bli medveten om att vi på något sätt måste
            ge ungdomarna tillsammans med vuxna en meningsfull roll i samhället.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-013.pdf"/>
          <fw xml:id="i-DbB95XUrBJg1hKDXrQj4iG">
            Mot. 1980/81: 1183 3
          </fw>
          <p xml:id="i-CK7Hf9vroK7S1g9F4DwxGj">
            För de ungdomar som gjort sig skyldiga till lagöverträdelser
            är det betydelsefullt att samhället reagerar snabbt, så att risken
            för fortsatt brottslighet minskas. Samarbetet mellan socialvård
            och polis karaktäri- seras ofta av ömsesidig misstro. Det är olyckligt
            med de båda myndigheter- nas olika mål, medel och ideologi. Ett
            nära samarbete mellan polisen och socialvården är viktigt när
            det gäller unga lagöverträdare. På alla polisstationer bör finnas
            en polis med social-pedagogisk utbildning som tar hand om barn-
            och ungdomsfall. Informationen mellan olika myndigheter måste
            gå i båda riktningarna. För att tillgodose behovet av snabb reaktion
            när någon överträdelse har skett, bör man överväga att inrätta
            särskilda ungdomsrotlar hos polisen i storstä- derna. Likaså bör
            ett system med jourdomstolar prövas på försök i dessa städer.
            Det komplicerade ansvarsförhållandet mellan rättsvården och socialvår-
            den medför avsevärda nackdelar. Åklagar- och socialvårdsmyndigheterna
            har att gemensamt besluta om lämpliga åtgärder mot den unge lagöverträ-
            daren. Ansvarsfördelningen mellan myndigheterna bör utgå ifrån
            att man — som det framgår i barnavårdslagstiftningen — ger socialvården
            det grundläggande ansvaret för barn och ungdom. Det väsentliga
            är att man försöker utforma ansvarsreglerna så att handläggningen
            underlättas. Där- igenom bör man också kunna minska antalet tillfällen
            då åklagaren måste hämta in yttranden från socialvården. Remissen
            till socialvården tar ibland längre tid än tre månader — något
            som för den unge måste innebära en oviss väntan. Att handläggningen
            drar ut på tiden gör att nödvändiga stöd- och hjälpåtgärder inte
            kan sättas in tillräckligt snabbt. Vi föreslår enklare handläggningsrutiner
            som kan leda till betydligt snabbare handlande av myndigheterna.
            Vid ett flertal tillfällen har aktualiserats bristen på möjligheter
            till tillrät- taförande av ungdomar, som kommit på kant med sin
            omgivning. Den nu gällande lagstiftningen har i stort sett inte
            större möjligheter till åtgärder än att, som allvarligaste form,
            ställa den vårdbehövande under övervakning enligt barnavårdslagen.
            De ungdomar varom nu är fråga har många gånger genom sitt beteende
            åstadkommit skador av omfattande ekonomisk betydenhet. Vi vill
            betona angelägenheten av att man noga överväger om det inte finns
            möjlighet att införa någon metod genom vilken den som orsakat
            skadegörelse själv får företaga någon positiv åtgärd för att söka
            lindra den skada som kan ha uppkommit genom hans verksamhet. Vårt
            förslag är därför att utredning vidtas om att som påföljd införa
            möjlighet vid ungdomsförseelser att ersätta de nuvarande straffpåföljderna
            med någon form av kort samhällsarbete. Oftast torde detta gälla
            ungdomar som kan och bör skärpa sig. De måste förstå konsekvensen
            av sitt hand- lingssätt både för samhället och för dem själva.
            Om de sociala myndigheterna — i första hand de sociala centralnämn-
          </p>
          <pb facs="riksdagen-motions-pdf/data/198081/mot_198081__1183/mot_198081__1183-014.pdf"/>
          <fw xml:id="i-2J2xqrbZUUYUKMujcJxKox">
            Mot. 1980/81: 1183 14
          </fw>
          <p xml:id="i-QifayPVqas25Q6FpCHbYtq">
            derna — redan på ett tidigt stadium vidtar någon åtgärd mot den
            unge och inte utan ingripande låter denne fortsätta med lagöverträdelser,
            kan beho- vet av att på ett senare stadium sätta in åtgärder inom
            kriminalvårdens ram undvikas. För de ungdomar som återfaller i
            brott eller som begår grova brott måste åtgärderna bli mer verkningsfulla.
            Det är nödvändigt att man fördömer handlingssättet, men därefter
            måste åtgärden bli att man handfast hjälper dem till en ny roll,
            en ny identitet, till en ny livsstil, till nya kunskaper och nya
            sociala färdigheter. Det måste utvecklas ett sätt att komma dessa
            ungdomar in på livet med kärlek, omsorg och systematisk träning,
            där den unge engageras så ofta, att han eller hon inte kan fortsätta
            sitt gamla liv med alkoholförtäring, skolk och stölder. Man måste
            bygga på det som den unge tycker är roligt (t.ex. sport, musik,
            kamratskap) och följa honom eller henne in i klubbar och kurser.
            Det som upplevs som tråkigt men är nödvändigt, t. ex. skolar-
            betet, måste de få hjälp och stöd med. Läxläsning, kurser i olika
            ämnen osv. ledér så småningom till en glädje över att kunna, att
            lyckas. Möjlighet till upprättelse är förutsättning för att återfall
            i brott skall undvikas. Hassela-kollektivet, som tar hand om svårt
            narkotikaberoende ungdo- mar mellan 15 och 20 år, arbetar delvis
            efter sådana linjer. Att bryta det fysiska narkotikaberoendet
            är relativt snart gjort. Det långa mödosamma arbetet därefter
            gäller att bryta en livsstil, att visa respekt och omsorg, att
            bli en människa med egen identitet. De ovan skisserade åtgärdssätten
            är inte enkla. De kräver intensivt engagemang och en kontinuitet
            i vuxenkontakten som vi ytterst sällan har. Det torde emellertid
            vara nödvändigt att också söka utforma straffpåfölj- derna så
            att de verkligen kan förväntas hålla den unge från att begå nya
            brott. Vårt straffsystem har hittills inte visat påtagliga resultat
            i det avseen- det. Det fordras därför att vi är öppna för förslag
            och idéer som i andra länder visat sig användbara. I England och
            på Nya Zeeland är t.ex. de samlade erfarenheterna av community
            service goda. Påföljden innebär i England skyldighet för den dömde
            att inom ett år på sin fritid utföra samhällsnyttigt arbete under
            en bestämd tid av minst 40 och högst 240 timmar. Verkställigheten
            handhas av frivårdsmyndighe- terna, som i samarbete med ideella
            organisationer anskaffar arbetsuppgif- ter. Det kan t. ex. gälla
            att städa och rensa upp i parker, att utföra något hantverksarbete
            eller att vara humanitärt verksam. Det bör principiellt röra sig
            om arbetsuppgifter som normalt inte utförs av vanliga arbetstaga-
            re. Påföljden medför att den dömde lär sig att ställa till rätta,
            där han felat. Den stärker också den dömdes självkänsla genom
            att han får utföra något som blir uppskattat av andra människor.
            Han blir ofta också känslomässigt engagerad, särskilt när han
            deltar i omsorg om andra människor som lever under svåra förhållanden.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-015.pdf"/>
          <fw xml:id="i-T5iioosXSc5rTb6yYcgLHn">
            Mot. 1980/81: 1183 15
          </fw>
          <p xml:id="i-W1Mcv643uDGzVSJuWb2tFq">
            Det Nya Zeeländska systemet med frihetsberövande företrädesvis
            under veckoslut, kombinerat med skyldighet att delta i vissa aktiviteter,
            bl.a. samhällsnyttigt arbete, är också intresseväckande från svensk
            synpunkt. Påföljden, som är avsedd för ungdomar, kan ådömas under
            tolv månader, men längre strafftider än sex månader är sällsynta.
            Strafftiden på fyra månader är vanligast. Normalt omfattar institutionstiden
            två—fyra timmar varje onsdagskväll och ca 40 timmar varje veckoslut.
            De vanligaste brotten för vilka påföljden ådöms är egendomsbrott.
            Enligt tillgänglig statistik för senare år har ungefär 65 26 av
            de dömda klarat sig utan frihetsberövande påföljd under två år
            efter domen. De statliga och kommunala organen måste samordna
            sin planering och sina resurser för effektivare insatser inom
            den förebyggande och socialt stödjande barna- och ungdomsvården.
            Till ett samarbetsorgan på kommu- nal ansvarsnivå bör knytas samarbetsgrupper
            för olika frågor eller för verksamhet inom vissa geografiska områden.
            Tyngdpunkten i det prak- tiska samarbetet bör ligga på samarbetsgrupper,
            som utarbetar program för samordnade aktiviteter. I vissa kommuner
            kan det dessutom finnas anled- ning att arbeta med mindre projektgrupper
            för specialuppgifter, t.ex. ”kvartersarbete” i någon kommundel.
            Det finns vidare behov av regional samordning när det gäller information
            och utbildning kring samarbetsfrågorna. Åtgärder inom fortbildningen
            för olika yrkesgrupper bör prioriteras. Men även den yrkesinriktade
            högskoleutbildningen bör ses över i de av- seenden som berör samarbetet,
            t.ex. samordnad undervisning för elever vid socialhögskola, lärarhögskola
            och polisskola. Samarbete på fältet, t. ex. mellan socialarbetare
            och poliser, måste för- bättras och utökas. Vi föreslår att man
            på nytt prövar frågan om särskilda arbetsenheter från socialvården
            inbyggda i polisverksamheten för informa- tion och samråd. Framför
            allt måste de motsättningar som finns på sina håll mellan olika
            yrkesgrupper aktivt överbryggas. Detta kan ske genom ökad information
            och gemensamma principdiskussioner i det lokala samar- betet.
            Det reformarbete som pågår inom olika samhällssektorer får inte
            leda till en ytterligare försämring av relationerna mellan vissa
            yrkesgrupper. Sam- arbete innebär inte att myndigheterna övertar
            varandras uppgifter eller att grundläggande ansvarsförhållanden
            rubbas. Det innebär i stället att man gemensamt beskriver och
            angriper problemområden som berör flera olika huvudmän. Eventuella
            skillnader i arbetssätt mellan olika myndigheter måste underordnas
            de övergripande målen för samhällets social- och kri- minalpolitiska
            utvecklingsarbete.
          </p>
          <p xml:id="i-Eu4PRv825YZpF4hiNyWJE8">
            Skolan
          </p>
          <p xml:id="i-Ju5ikUpTixUzJEYa23UBDd">
            Skolan har fått en alltmer betydelsefull roll och delvis i praktiken
            tagit över ansvar från föräldrarna. Skolan i stort brottas med
            växande problem.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-016.pdf"/>
          <fw xml:id="i-3M66fCtiQzbDPLGQWtXjkr">
            Mot. 1980/81: 1183 16
          </fw>
          <p xml:id="i-4TeyuLBGy52PAra3hNuT2z">
            I grundskolan möter vi de största bekymren. De börjar i dag redan
            på lågstadiet, där inslaget av barn med störningar av skilda slag
            växer. Lågstadiets problem fortsätter på mellanstadiet. På högstadiet
            är situa- tionen inte sällan desperat. Lärarna har delvis resignerat
            inför utvecklingen. Det gäller framför allt högstadiet. Flertalet
            högstadielärare upplever sin situation som problem- fylld och
            är pessimistiska om utvecklingen. I varje analys av brottslighet
            och brottsutveckling är uppgifter om ung- domens situation av
            central betydelse. Hit hör inte minst data från skolans värld
            och material som visar antalet ungdomar med påtagliga skolsvårighe-
            ter. Många undersökningar av unga lagöverträdare har visat på
            ett starkt samband mellan skolk eller dålig skolanpassning å den
            ena sidan och kriminalitet å den andra. Resultaten tyder på att
            ett stigande antal elever får allvarliga problem med skolan och
            visar en långt gående skolleda. Disciplinproblemen ökar i ungefär
            motsvarande omfattning. För den slutsatsen talar också andra uppgifter.
            I skolan, där individerna kommer i kontakt med sådana förhållanden
            som nödvändiggör regler och normer, borde också rimligtvis en
            ökad undervisning om detta ske. Den bör där också lätt kunna exemplifieras
            och åskådliggöras. Skolans fostran bör i framtiden ha en mycket
            stor betydelse i brottsförebyggande syfte. Vårt samhälle har alltså
            i stor enighet slagit fast att skolan skall fostra. Vad diskussionen
            nu gäller är om det är möjligt att uppnå en gemensam syn och ett
            gemensamt handlingsmönster från alla vuxna som barnet möter. En
            viktig utgångspunkt är att skolk inte får passera opåtalat. Alltför
            många elever är frånvarande långa tider utan att skolan med kraft
            griper sig an problemet. Lärarna och skolledningarna har hittills
            varit för rädda att ta egna initiativ. Skolk har ofta sin orsak
            i vantrivsel och skolleda. En elev som skolkar hamnar i en ond
            cirkel. Ju större frånvaro desto svårare att komma ifatt kamrater
            och komma in i gemenskapen. Därmed ökar vantrivseln ännu mer och
            ytterligare skolk leder till kontakt med grupper som står utanför
            skolan, ungdomar utan arbete och med sociala problem. Det kan
            vara så som missbrukarkarriären inleds. Skolan måste med kraft
            motarbeta detta genom en intensivare frånvarokontroll. Skolan
            skall betraktas som vilken annan arbetsplats som helst och därför
            är det naturligt att elever och lärare tar ansvar för varandra.
            Lärare och elever måste redan på morgonen då de upptäcker att
            en elev är frånvaran- de ta reda på orsaken till frånvaron. Undervisningen
            i rättskunskap och samlevnadsregler måste syfta till att skapa
            respekt för de samlevnadsformer, som en majoritet av folket ställer
            sig bakom. Hos eleverna måste skapas en samhörighetskänsla med
            dessa värderingar.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-017.pdf"/>
          <fw xml:id="i-MjaHiF8VvLrAzjYShLb8zB">
            Mot. 1980/81: 1183 17
          </fw>
          <p xml:id="i-LhKeZf216e1tuif6nyd79g">
            Undervisningen i skolan måste alltså vara inriktad på att stärka
            elever- nas rättsmedvetande och förmedla kunskaper om lag och
            rätt. Det är viktigt att ange klara riktlinjer och handlingsmönster
            för barnet för att underlätta dess ställningstagande i framtiden.
            Det finns ett stort behov av bättre information om rättssamhället.
            Lag och rätt-undervisningen bör behandlas i ett vidare perspektiv
            i framtiden. Den måste stödjas av social kontroll utanför klassrummet.
            Begrepp som rättvisa, ärlighet, hänsyn och tolerans måste prägla
            det vardagliga skolarbetet. Lag och rätt i denna mening innebär
            därför en omprövning av traditionella arbetsmetoder och lärostoff.
            Läromedlen behandlar alltför sällan motiveringarna för samhällets
            regler och lagar. De brottstyper som tas upp bör vara sådana som
            anknyter till de ungas egen situation. Lagöverträdarnas sociala
            och psykologiska situation måste också behandlas utförligare,
            och det är viktigt att konkretisera den brottsförebyggande verksamheten.
            Det är nödvändigt att vara mer upp- märksam på läromedlens roll
            i undervisningen. Under många år har polisen medverkat i undervisningen
            i lag och rätt. Den rekommenderade samplaneringen mellan skola
            och polis fungerar dock inte alltid tillfredsställande. Polisen
            måste ges tillfällen att i alla skolformer ingående få redogöra
            för sitt arbete och skapa förståelse därför. Polisen bör få större
            möjligheter både att orientera om dessa frågor i skolan och att
            ha kontakt med ungdomen i dess fritidsverksamhet. Polismedverkan
            kan ske på många olika sätt. I lag och rätt-undervisning- en bör
            man uppmärksamma även kvarterspolisverksamheten. Lag och rätt
            är ett omfattande ämnesområde. Behovet av prioriteringar och noggrann
            planering är därför uppenbart. Traditionella arbetsmetoder måste
            anpassas för att hjälpa lärare och polismän att tillgodose elevernas
            behov och intressen. Även när det gäller att sprida kunskap om
            de vetenskapliga rönen beträffande alkohol- och narkotikabruk
            har skolan en viktig roll. Undervis- ningen bör vara inriktad
            på att framhålla vådan och följderna av sådant missbruk. Den bör
            meddelas och upprepas i skilda årskurser med ett efter elevernas
            ålder anpassat material.
          </p>
          <p xml:id="i-EjMoZLQpTzK48cKhnj7hSQ">
            Skolan måste också stimulera sina elever att utveckla sina möjligheter
            såväl i skolarbetet som utanför detsamma och kanalisera anlagen
            och intressena i meningsfulla sysselsättningar. Både skolan och
            fritidsorganisa- tioner måste verka uppsökande och utvecklande
            utan att styra, då det ofta är isolering, initiativlöshet, bristande
            sysselsättning och nedbrytande gruppbildning som skapar ungdomsproblemen.
            Skolan och hemmen har ett betydande ansvar när det gäller att
            stärka och befästa normer och att kontrollera att de följs. Det
            är nödvändigt att hem och skola gemensamt arbetar med frågor om
            normbildningen. Föräldrar behöver stöd i akutsituationer, t.ex.
            vid en sniffningsepidemi, snatteri, mobbing etc. Vi föreslår därför
            att speciella
          </p>
          <pb facs="riksdagen-motions-pdf/data/198081/mot_198081__1183/mot_198081__1183-018.pdf"/>
          <fw xml:id="i-WR5W88cLtYfTve8o5thKGY">
            Mot. 1980/81: 1183 18
          </fw>
          <p xml:id="i-BsBRRdq6wGyA8iDccUTZ5k">
            grupper tillsätts för att utarbeta broschyrer kring temat ”tonårsproblem”.
            Nackdelen är emellertid att föräldrarna ofta hålls utanför. De
            får inte kännedom om sina barns svårigheter förrän missförhållandena
            tagit stora proportioner. Föräldrarnas möjligheter att på ett
            så sent stadium hjälpa barnet har då blivit avsevärt mindre. Eftersom
            det dock är föräldrarna som har det fulla ansvaret för barnet,
            bör de beredas möjlighet att så snabbt som möjligt komma till
            barnets hjälp. Det borde därför vara en angelägen uppgift för
            skolpersonalen att redan då missförhållanden yppas kunna inrikta
            sitt arbete på att få barnets medverkan till att föräldrarna kontaktas
            och att barnet, föräldrarna och skolan därefter i samråd vidtar
            de åtgärder som kan vara behövliga. I de allra flesta fall skulle
            en sådan samverkan leda till bättre resultat än om föräldrarna
            medvetet utesluts från medver- kan.
          </p>
          <p xml:id="i-CwH4z9dqPsXq33VdRQRPu4">
            Fritidsverksamhet Det är en vanlig förhoppning att man genom
            fritidsverksamhet kan förebygga brott hos ungdomar. Resultaten
            av viss intensivförsöksverk- samhet manar till försiktiga bedömningar,
            när man tror sig kunna minska ungdomskriminaliteten genom fritidsengagemang.
            Man kan lyckas nå ung- domar som är i riskzonen för brott, men
            verksamheten leder sannolikt inte till någon nämnvärd minskning
            av pågående brottslighet i området. Fritids- verksamhet har dock
            positiva resultat hos unga deltagare, hos ungdomar som deltar
            mycket och i grupper med en mindre andel problemungdomar. Även
            om de genomförda undersökningarna tyder på att fritidsverksam-
            het direkt endast marginellt påverkar ungdomskriminaliteten anser
            vi att en breddad och engagerad ungdomsverksamhet som brottsförebyggande
            moment på lång sikt har förutsättningar att hålla ungdomskriminaliteten
            nere. Det är viktigt att ta till vara ungdomars verksamhetslust.
            Det måste finnas möjligheter för dem att engagera sig i idrottsliga,
            humanitära, poli- tiska, kulturella och andra ideella verksamheter.
            De ideella organisationer- na spelar härvid en betydelsefull roll.
            Samtidigt som den kommunala verksamheten kan bibehållas, måste
            man framför allt stödja och underlätta arbetet för de ideella
            organisationerna. Tyngdpunkten bör läggas på lokal- tillgång och
            hjälp till ledarutbildning. Vi anser att även fritidsaktiviteter
            skall fostra till ansvar och hänsynsta- gande. Det finns exempel
            på hur tonåringar på ungdomsgårdar ofta inte behöver ta följderna
            ens för de enklaste handlingar. Går något sönder ersätts det med
            något nytt. En sådan låt-gå-mentalitet motverkar i längden allt
            det som vi försöker bygga upp i samhället. Sådant som ungdomar
            förstör eller har sönder skall de inom rimliga gränser återställa
            eller återbe- tala, i sista hand genom att föräldrarna åläggs
            betalningsskyldighet.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-019.pdf"/>
          <fw xml:id="i-4Lwn1uNNFkJcsrR1ifcrif">
            Mot. 1980/81: 1183 19
          </fw>
          <p xml:id="i-3wb1dfHDv5GH69AGRzCZ8D">
            Arbetslöshet
          </p>
          <p xml:id="i-JKbv8YoVYhaa3vgfyjH4bn">
            Konsekvenserna av arbetslöshet kan leda till skilda reaktionssätt.
            En är ilska, andra kan vara undandragande, isolering och en tilltagande
            passivi- tet. Vid långvariga arbetslöshetsperioder förlorar den
            arbetslöse tidskäns- lan. Isoleringen och passiviteten blir dominerande
            ju längre arbetslösheten varar. Det är främst reaktioner av det
            senare slaget som finns rapporterade när det gäller arbetslösa
            ungdomar. De har få vänner kvar från skolan och de tycks inte
            lyckas skaffa sig nya. Kontakten arbetslösa ungdomar emellan förefaller
            vara mer slumpartad som resultat av att ungdomar händelsevis träffas.
            En förklaring till tendensen till isolering från jämnåriga kamrater
            kan vara att de arbetslösa ungdomarna saknar de ekonomiska resurser
            som krävs för att vara medlem i den rå
          </p>
          <p xml:id="i-3yAhBrLxnhe6XaKJH7dsYD">
            ande ungdomskulturen. Ungdomarna är för övrigt sällan arbetslöshetsförsäkrade.
            Passiviteten är nära kopplad till den känsla av maktlöshet och
            menings- löshet som de arbetslösa ungdomarna känner mot arbetsgivare
            och mot arbetsförmedlare. En vanlig uppfattning är att det inte
            är någon mening med att gå till förmedlingen. Osäkerheten är det
            mest karaktäristiska draget i de första försöken med att ta sig
            in i arbetslivet. Ett annat uttryck för osäkeheten är oviljan
            mot att byta bostadsort. Bland arbetslösa ungdomar i storstäderna
            finns också en ovilja mot att flytta från stadsdelen. Det är endast
            i den invanda miljön som dessa ungdomar känner sig säkra. Att
            varken höra hemma i skolan eller i arbetslivet, kan leda till
            en meningslös tillvaro, där all tid blir fritid. Den vanligaste
            sysselsättningen för arbetslösa ungdomar tycks vara att sova bort
            den tid då deras kamrater är i skolan eller arbetar. Sökfrekvensen
            efter jobb sjunker stadigt med långvarigheten på arbetslösheten.
            Isoleringen och passiviteten leder också till vantrivsel. I det
            tomrum som uppstår kring den arbetslöse unge fram- kallas också
            därmed känslor av mindervärde. Självförtroendet rubbas och därmed
            ökas risken för att ambitions- och aspirationsnivån på både arbete
            och livet som helhet sänks. Hur relationerna mellan arbetslöshet
            och kriminalitet hos ungdom ser ut vet man inte. Någon studie
            som mer bestämt kan visa hur detta samband ser ut har ännu inte
            gjorts. Att det föreligger ett samband mellan arbetslös- het och
            kriminalitet antas dock av flera orsaker. Ett sådant samband är
            arbetslöshet-alkohol-narkotika. Många ungdomar som börjar med
            tung narkotika som heroin och amfetamin dras in i detta genom
            att de är arbetslösa. Under långa arbetslöshetsperioder kommer
            de in i ett dagdri- varliv tillsammans med kamrater i samma situation.
            Knarket och gemen- skapen kring det blir avbrott i tristessen.
            Efter hand blir för en del ungdo- mar avvikartillvaron alltmer
            dominerande och de får allt svårare att kom- ma i gång med arbete
            även om de skulle få ett jobb.
          </p>
          <pb facs="riksdagen-motions-pdf/data/198081/mot_198081__1183/mot_198081__1183-020.pdf"/>
          <fw xml:id="i-AXG9SGjnHSWzMdEFGVbuNx">
            Mot. 1980/81: 1183 20
          </fw>
          <p xml:id="i-V5r5apwJ7RNVoeReLwqAPQ">
            Ungdomsarbetslösheten måste angripas på flera sätt. Avgörande
            ur brottsbekämpningssynpunkt är dock att ungdomar efter grundskolan
            mås- te tillförsäkras ordnad fortsatt sysselsättning antingen
            genom studier eller genom arbete. Ett arbetslöshetstillstånd omedelbart
            efter grundskolan sy- nes vara mest allvarligt. Utvecklingen på
            arbetsmarknaden och de sociala effekterna av speciellt ungdomsarbetslösheten
            är ett centralt samhällsproblem. Även om 1979 inneburit en ekonomisk
            återhämtning inom näringslivet, har ingången av 1980-talet inneburit
            att ungdomarna fortfarande har bety- dande svårigheter att få
            arbete på öppna marknaden. Den s.k. ungdoms- garantin har inneburit
            att åtgärder och ansträngingar sätts in för att tillför- säkra
            samtliga ungdomar arbete, praktik eller utbildning. Arbetsmarknadsmyndigheterna
            fortsätter sina ansträngningar. Arbets- förmedlingen byggs ut
            och verksamheten intensifieras särskilt för ung- domsgrupperna.
            Beredskapsarbete tas fram på olika sätt, och man söker intressera
            ungdomarna för olika former av utbildning, Många är emellertid
            skoltrötta och har lämnat grundskolan med i vissa fall svaga betyg.
            För att kunna föreslå och inte minst kunna vidta effektiva åtgärder
            erfordras en långtgående kännedom om ungdomsarbetslöshetens orsaker.
            Det är inte bara nivån på utbudet av lediga platser det handlar
            om. Det finns en rad faktorer av betydelse i sammanhanget: O betydelsen
            av att minderårigas löner och lönesatser ökats proportionellt
            mer än de äldres under senare år; O samspelet mellan arbete och
            utbildning/praktik; O snedvridande effekter av parallella utbildningssystem
            och nivåerna för studiestöd i olika system jämfört med lönenivåerna;
            O arbetsgivarnas attityder, t. ex. kostnadsaspekter; O arbetssökandes
            attityder, t. ex. invändningar mot arbetsmiljön; O arbetsförmedlingens
            arbetssituation; O åldersgräns ur arbetarskyddssynpunkt; O ekonomiska
            skyddsnät; O stödet till lärlingsutbildningen i relation till
            annan utbildning och bered- skapsarbete för ungdom; O debatten
            om en betygsfri skola; O krav och ekonomiska bindningar som trygghetslagarna
            lägger på arbets- givarna; O samhällets ungdomspolitik. Omsorgs-
            och uppfostringsproblem. Flera undersökningar visar att fler personer
            skulle ha varit anställda om inte ”Åmanlagarna” hade fått nuvarande
            utformning. De höga minimilönerna för privatanställda är också
            ett problem. Spänn- vidden till yrkesarbetare är alltför liten.
            Allt detta gör att arbetgivarna ställer sig tvekande till nyanställningar.
            Ungdomsarbetslöshet kan också orsakas av motsatta problem. Samti-
            digt som företag drar ner på takten, avskedar, inför anställningsstopp
            eller
          </p>
          <pb facs="riksdagen-motions-pdf/data/198081/mot_198081__1183/mot_198081__1183-021.pdf"/>
          <fw xml:id="i-GHH4HwcDGK97BUyJbj45sR">
            Mot. 1980/81: 1183 21
          </fw>
          <p xml:id="i-YBwpW9wRJyJtSLbDAmQNXH">
            håller i gång med hjälp av statliga bidrag så finns det faktiskt
            företag som gärna vill nyrekrytera. Men trots stora ansträngningar
            kan de inte få den personal som behövs. På senare tid har dylika
            händelser också refererats i massmedia. Brister i utbildningen
            är den allvarligaste orsaken till den besvärliga situationen för
            många ungdomar. För att i görligaste mån undvika att ungdomar
            drabbas av sysselsättningsproblem skall insatserna sättas in under
            utbildningstiden. Väsentliga inslag härvidlag måste vara att öka
            praktikmöjligheterna samt att göra praktiken mer meningsfylld
            och av någorlunda varaktighet. Behovet av insatser för ungdom
            med sysselsättningsproblem kommer med stor sannolikhet att bestå,
            även om arbetsmarknads- och utbildnings- insatserna intensifieras.
            Huvudmålet måste emellertid alltid vara att kunna erbjuda nyutbildade
            ungdomar — liksom andra arbetssökande — möjlighet till fast anställning
            på den öppna arbetsmarknaden. Den viktigaste åtgärden är därför
            att få fart på aktiviteten inom svensk ekonomi genom en allmän
            sysselsättningsskapande politik. Regeringens ekonomiska politik
            visar att ambitionen är mycket hög i detta syfte.
          </p>
          <p xml:id="i-6FkmwxtrWU4SAgErNuZZsa">
            Avslutning
          </p>
          <p xml:id="i-BB55FitpLkb2H1QvzVTYSk">
            En motion som i hög grad är diskuterande och ibland frågande
            till sin karaktär och spänner över ett brett problemområde passar
            illa in i riksda- gens sätt att arbeta. Det är tveksamt vilket
            utskott som främst bör känna ansvar för dess behandling. Det belyser
            hur svårt det är att närma sig samhällets ungdomsproblem när de
            också i riksdagen behandlas av olika utskott.
          </p>
          <p xml:id="i-9eunK4LWCZSww36q9m4NTc">
            Hemställan
          </p>
          <p xml:id="i-SFSxVTBNRipgEYqcLktBXu">
            Med hänvisning till vad som ovan anförts hemställs att riksdagen
            begär att regeringen tillsätter en arbetsgrupp med brett forskningsdeltagande,
            som med beaktande av vad som anförs i motionen utarbetar underlag
            för ett åtgärdsprogram mot ung- domsbrottslighetsproblemen.
          </p>
          <p xml:id="i-T2Hu293YjEH2sjeJdwN19s" type="date">
            Stockholm den 27 januari 1981
          </p>
          <p xml:id="i-DvcXQVTExBoxNuZQZTondy">
            BJÖRN KÖRLOF (m) STEN SVENSSON (m)
          </p>
          <p xml:id="i-LJnHMm9kJNQ2y7HwoJGk9F">
            Norstedts Tryckeri, Stockholm 1981
          </p>
          <pb facs="riksdagen-motions-pdf/data/198081/mot_198081__1183/mot_198081__1183-022.pdf"/>
          <pb facs="riksdagen-motions-pdf/data/198081/mot_198081__1183/mot_198081__1183-023.pdf"/>
          <pb facs="riksdagen-motions-pdf/data/198081/mot_198081__1183/mot_198081__1183-024.pdf"/>
        </div>
      </div>
    </body>
  </text>
</TEI>
