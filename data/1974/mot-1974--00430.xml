<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00430">
  <teiHeader>
    <fileDesc>
      <titleStmt>
        <title>om arbetstidsförkortning, m. m.</title>
        <author>av herr Helén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om arbetstidsförkortning, m. m.</title>
          <idno type="rdwebb">FX02430</idno>
          <rs type="number">430</rs>
          <ref type="dokument_url_text">http://data.riksdagen.se/dokument/FX02430/text</ref>
          <ref type="dokument_url_html">http://data.riksdagen.se/dokument/FX02430</ref>
          <ref type="dokumentstatus_url_xml">http://data.riksdagen.se/dokumentstatus/FX02430</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C7tTHU4gKGe6WEbF7ZPpsD" type="signed"/>
        <correspContext corresp="i-C7tTHU4gKGe6WEbF7ZPpsD">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="r-0"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-BtQ4ubBXfEg4xPiwpPM4Vt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__430/mot_1974__430-001.pdf"/>
      <div type="motHeader" xml:id="i-T45yuxxnUt8Pz74CbBWV2o">
        <div type="motTitle" xml:id="i-6hrwviq1pbn3LiwtmmMyN2"/>
        <div type="motSubmissionInfo" xml:id="i-PXemDJsHcJjAsqMqFV6HAo"/>
      </div>
      <div type="motBody" xml:id="i-N81UTUaZpNWtqMUU9AyB76">
        <div xml:id="i-3UvJLQAfJnTHiHUJefixMZ">
          <p xml:id="i-WW5uCTrgooravo8zoeDnwL">
            Mot. 1974:430 11
          </p>
          <p xml:id="i-NBjUu3HswzAxCuA3Ws8HKp">
            Nr 430
          </p>
          <p xml:id="i-WL1x5ZWy4eiWS5G6KhfwPW">
            av herr Helén m. fl. om arbetstidsförkortning, m. m.
          </p>
          <p xml:id="i-6mkp1eXL9cWQ6gUqpLwcdd">
            Den fulla sysselsättningen är hotad. Under den lågkonjunktur
            som dominerat de första åren av sjuttiotalet har arbetslösheten
            legat på en nivå, som jämfört med normalåren under sextiotalet
            ter sig som katastrofal. Arbetslösheten har förvärnats också därigenom
            att grupper som tidigare haft en relativt skyddad ställning på
            arbetsmarknaden drabbats. Den kraftiga nedgången inom byggsektorn
            har varit en starkt bidragande orsak. Kvinnornas situation har
            dessutom försämrats och utslagningen av äldre och handikappade
            människor har ökat. Den huvudsakliga förklaringen till den snabbt
            stigande arbetslösheten är lågkonjunkturens verkningar — dvs.
            många människor har permitterats eller avskedats från sitt arbete.
            Men en stor del av förklaringen ligger också däri, att stora grupper
            nytillträdande har tillkommit på arbetsmark- naden. För dessa
            har det varit svårare att få en anställning. Det gäller både ungdom
            och hemarbetande kvinnor. Av den senare gruppen har inte alla
            tidigare varit registrerade som aktivt arbetssökande utan räknats
            in bland de latent arbetslösa. Parallellt med stigande antal registrerat
            arbetslösa kan man nämligen notera sjunkande tal för den latenta
            arbetslösheten. Oavsett vilken orsaken är till att arbetslöshet
            nu ligger på en högre nivå än under sextiotalet är förhållandet
            oacceptabelt. Målet ”full sysselsättning” måste bibehållas som
            ett centralt mål för den ekonomiska politiken. Vi har under de
            första åren på sjuttiotalet fjärmat oss från det målet.
          </p>
          <p xml:id="i-MQsT7fY8DFFxiPyGkgUqby">
            Hur många nya jobb behövs?
          </p>
          <p xml:id="i-LPyvaCxezZAuZD992D5UfK">
            För att vi åter skall närma oss målet full sysselsättning måste
            ett stort antal nya arbetstillfällen skapas under 1970-talet.
            Enligt den reviderade långtidsutredningen kommer antalet personer
            i arbetskraften att öka med 74 000 under perioden 1972-1977. Antalet
            sysselsatta beräknas öka med 109 000 personer. Utredningen utgår
            då ifrån att arbetslösheten skall kunna hållas på 1970 års nivå,
            dvs. 1,8 procent. I december 1973 var 2,2 procent av befolkningen
            i arbetskraften arbetslösa. Dessa beräkningar ger emellertid inget
            svar på frågan om hur många jobb som behövs. Det är endast en
            framräkning av utbudet på arbetskraft. Frågan om hur stort behovet
            av nya arbetstillfällen är kan inte besvaras med en enstaka siffra
            eftersom svaret i så hög grad beror på vilka ambitioner man har.
            Allmänna mål av typen ”full sysselsättning”, ”trygghet i jobbet”
            eller
          </p>
          <pb facs="riksdagen-motions-pdf/data/1974/mot_1974__430/mot_1974__430-002.pdf"/>
          <p xml:id="i-Xw3uuMDW2Drn2z3KPXYNgg">
            Mot. 1974:430 12
          </p>
          <p xml:id="i-2ePLpND4LA2eZ4tESziJfs">
            ”arbete åt alla” ger inte tillräcklig ledning. Klart är emellertid
            att vi har en betydande undersysselsättning i vårt land i förhållande
            till varje rimlig definition av dessa allmänt formulerade mål.
            Detta kan belysas med följande mycket ungefärliga siffror, som
            redovisades i rapporten ”Jobben — nu och i framtiden” (aug. 1973)
            av en arbetsgrupp inom folkpartiet. Enligt bedömningar som kan
            göras på tillgänglig arbetsmarknads- statistik kan man uppskatta
            antalet dolt arbetslösa till ca 200 000. Siffran innefattar latent
            arbetslösa, arbetslösa med barntillsynshinder och deltidsarbetande
            som önskar heltidsjobb. Om man till detta lägger de som aktivt
            efterfrågar arbete enligt AKU ligger den totala efterfrågan på
            arbetstillfällen på ca 300 000 Ett annat sätt att belysa behovet
            av arbete är att se på kvinnornas situation. Ett givet och viktigt
            mål för att skapa rättvisa mellan könen är att kvinnornas förvärvsfrekvens
            är densamma som männens. Så är det inte i dag. Om sysselsättningstalen
            för kvinnor skall höjas till riksgenomsnittet för alla män skall
            vi behöva ca 525 000 nya arbetstillfällen. Vi har då inte tagit
            hänsyn till förändringar i förvärvsmönstret som kan bli följden
            av en ökad valfrihet för män och kvinnor. Situationen måste emellertid
            också belysas från regionala utgångs- punkter eftersom en betydande
            del av den långvariga undersysselsätt- ningen är koncentrerad
            till skogslänen. I proposition 111 till 1972 års riksdag talas
            om att målet är att skapa ”likvärdiga sysselsättningsförhållanden”
            i alla regioner. Om det betyder samma sysselsättningsgrad som
            i Stockholm 1970, dvs. 69,8 procent, krävs 400 000—425 000 nya
            jobb under 1970-talet, varav nära 100 000 i skogslänen. Om man
            nöjer sig med att höja samtliga län till riksgenom- snittet för
            1970 — 65,7 procent — skulle det behövas ca 250 000 nya jobb,
            varav ca 40 000 i skogslänen.
          </p>
          <p xml:id="i-W4yqfgGVEFkcTQKa2RRMm9">
            Var kan jobben skapas?
          </p>
          <p xml:id="i-FKHQ8VEYQh3p1adoALA65j">
            Det är alltså ett mycket stort antal arbetstillfällen som måste
            skapas. Uppgiften försvåras av de strukturella förändringar som
            kan förutses på arbetsmarknaden. Flertalet ekonomer och andra
            bedömare synes vara eniga om att de högindustriella ländernas
            industrisektorer inte kommer att öka, mätt i antalet sysselsatta.
            Förklaringen anges vara dels den starka produktivitetsökningen
            som möjliggör en ökad produktion per anställd, dels att efterfrågan
            på industriprodukter når ett mättnadsläge i takt med att inkomsterna
            stiger. Trots att enigheten bland experter är påtaglig får inte
            den här utvecklingen betraktas som lagbunden. Både den sjunkande
            andelen sysselsatta inom industrin och en eventuell stagnerande
            konsumtions- ökning av industriprodukter kan påverkas och ifrågasättas.
            Däremellan finns självklart ett samband. Om det skulle visa sig
            att efterfrågan på materiella förnödenheter kommer att stagnera
            med stigande inkomster så betyder det naturligtvis att sysselsättningen
            inom tillverkningsindustrin
          </p>
          <pb facs="riksdagen-motions-pdf/data/1974/mot_1974__430/mot_1974__430-003.pdf"/>
          <p xml:id="i-6frLDaBS4UtmXWkoMu3C55">
            Mot. 1974:430 13
          </p>
          <p xml:id="i-7NyaTgwjm3SdoJoQZVd7Xc">
            minskar. Men mycket beror på hur inkomsterna fördelas. Det är
            inte vårt intryck, att den övervägande delen av svenska folket
            anser sig ha nått toppen av sin konsumtion av t. ex. bostadsutrymme,
            kläder, möbler etc. Motsatsen är enligt vår mening det dominerande
            intrycket: många har inte råd att köpa det de anser sig behöva.
            Med växande inkomster följer därför sannolikt en betydande ökning
            av efterfrågan på industrivaror. I synnerhet om man, som vi, förutsätter
            att den största relativa förbätt- ringen tillfaller de lägst avlönade.
            Vi vill understryka, att bortsett från hur efterfrågan på industripro-
            dukter förändras, måste produktionsprocesserna styras i mer energisnål
            och miljövänlig riktning. Sysselsättningen inom industrisektorn
            är dessutom i hög grad be- roende av utvecklingen av handelsrelationerna
            med andra länder. Det är för våra möjligheter att hålla uppe sysselsättningen
            utomordentligt angeläget, att vi deltar i arbetet på att vidmakthålla
            och ytterligare liberalisera världshandeln. Bytesförhållandena
            med andra länder sätter gränser för vår nationella ekonomi. Vi
            är därför beroende av en effektiv och expansiv exportindustri.
            En tredje faktor som påverkar tillverkningsindustrins möjligheter
            att sysselsätta fler är den allmänna näringspolitiken. Vi hävdar
            att en politik som ger bättre stöd och stimulans till enskilt
            företagande är en förutsättning, om vi skall klara den fulla sysselsättningen.
            Idéer som kan resultera i att företag bildas måste hjälpas fram.
            Det enskilda ansvars- tagandet och initiativlusten måste uppmuntras.
            Vi återkommer i annan motion till årets riksdag med förslag till
            konkreta åtgärder. Ytterligare en faktor av stor betydelse för
            möjligheterna att skapa nya jobb är skattepolitiken. Det finns
            inom de flesta verksamheter en betydande möjlighet att byta ut
            manuellt arbete mot maskinell utrust- ning. Det är uteslutande
            bra om så sker i de fall man förbättrar arbetsmiljön och minskar
            risker för yrkesskador. Men i de fall det å avgörande motivet
            är att arbetskraften blir för dyr i förhållande till kapitalanvändningen
            är det ett memento. Statsmakterna kan påverka den balansen. Den
            allmänna arbetsgivaravgiften — löneskatten — har t. ex. bidragit
            till att förskjuta relationerna mellan kostnaderna för arbetskraft
            och kapital i en för arbetskraften ogynnsam riktning. Det har
            blivit allt- mer lönsamt att byta ut människa mot maskin. Utvecklingen
            har påskyndats av att kapitalet subventionerats för att stimulera
            industri- investeringar. Metoden att i stället subventionera arbetskraften,
            t. ex. i regionalpolitiskt syfte, har inte kommit till användning.
            De här pro- blemen har de sittande skatteutredningarna att ge
            sig i kast med. Deras bedömningar bör ligga i botten när frågan
            om förutsättningarna för den framtida sysselsättningsutvecklingen
            skall bedömas. Trots dessa invändningar mot antagandet att antalet
            sysselsatta inom industrin sjunker, torde det vara realistiskt
            att utgå ifrån att andelen av arbetskraften som sysselsätts inom
            industrin kan komma att minska. För att nå full sysselsättning
            måste alltså den större delen av de nya arbetstillfällena skapas
            inom tjänstesektorn. Vi kan sannolikt se fram
          </p>
          <pb facs="riksdagen-motions-pdf/data/1974/mot_1974__430/mot_1974__430-004.pdf"/>
          <p xml:id="i-HHc5dLpR7j7PjQYvKH5cMx">
            Mot. 1974:430 14
          </p>
          <p xml:id="i-3E6aoetrw86WJXgpjpuRiX">
            emot en betydande ökning av arbetstillfällen i serviceyrkena
            på den enskilda sidan, men de flesta arbetsuppgifterna inom tjänstesektorn
            handhas av stat eller kommun. En ytterligare expansion av offentliga
            sektorn har inget egenvärde och all verksamhet måste ständigt
            omprövas för att svara mot människornas behov. Det råder dock
            ingen tvekan om att många ställer krav på ökad service från stat
            och kommun. Det är t. ex. mycket angeläget att vårdsektorn förmänskligas.
            För det krävs mer personal. Det kan vidare vara motiverat att
            minska det antal elever som samtidigt undervisas av en lärare.
            Också det ställer krav på fler anställda. Utgångspunkten för varje
            sådan expansion av statens eller kommunernas verksamhet måste
            dock vara de behov som människorna upplever och ger uttryck för.
            Och när anspråken på vad staten och kommunerna skall ombesörja
            ökar, stiger också kraven på sparsamhet och god hushållning med
            skattemedlen. Det är alltså ingen tvekan om, att vi inom den offentliga
            sektorn skulle kunna skapa tusentals nya arbetstillfällen. Men
            detta kan bara ske i den takt som växande resurser tillåter. Sysselsättningen
            och produktivitets- utvecklingen inom industrin är därför nyckelfrågan.
          </p>
          <p xml:id="i-TH85fbFaeEuDcEXUCPtaGZ">
            En ny sysselsättningsutredning
          </p>
          <p xml:id="i-9ZCDm5oU5QJ9zqb3vPPvXC">
            De problem på arbetsmarknaden vi ovan relaterat ledde oss redan
            förra året fram till att en ny sysselsättningsutredning borde
            tillsättas. Tyvärr motsatte sig socialdemokrater och kommunister
            det förslaget vid riksdagsbehandlingen. Det är mycket tillfredsställande
            att regeringen nu ändrat åsikt och aviserat att en sådan utredning
            kommer till stånd. De olika faktorer, som bestämmer balansen mellan
            tillgång och efterfrågan på arbetskraft som vi ovan i korthet
            har berört, måste bli föremål för en ingående behandling i den
            utredningen. På annat sätt kan man inte skaffa sig en kännedom
            om arbetskraftsutbud och behovet av nya arbetstillfällen. För
            en sådan analys måste man emellertid också ta hänsyn till arbetstidernas
            längd, deras förläggning över dygnet, behovet av sammanhängande
            ledighet och kravet på studier under arbetstid, liksom önskemål
            om fler deltidsarbeten och flextid.
          </p>
          <p xml:id="i-CyX4Ak4EFR6VHHJrQXzvkG">
            Sex timmars arbetsdag
          </p>
          <p xml:id="i-N3pXWanbdH4gS3FVBR4uGo">
            Sysselsättningsutredningen bör för sina bedömningar försöka över-
            blicka både 1970- och 1980-talet. Det är i det perspektivet realistiskt
            att anta att en sådan förkortning av arbetstiden blir möjlig som
            gör att målet om en sex-timmars arbetsdag kan ställas upp. Under
            de senaste 16 åren har veckoarbetstiden sjunkit med i genomsnitt
            45 minuter varje år. Om den ekonomiska utvecklingen ger oss motsvarande
            möjligheter till successivt kortare arbetsdag är det alltså möjligt
            att vid slutet av 1980-talet närma sig målet om sex timmars arbetsdag.
            Vi vill oreserverat uttala oss för målet sex timmars arbetsdag
            framför fyra-dagars arbets- vecka. Det är en ståndpunkt, som också
            blir alltmer utbredd på fackligt håll.
          </p>
          <pb facs="riksdagen-motions-pdf/data/1974/mot_1974__430/mot_1974__430-005.pdf"/>
          <p xml:id="i-qyWk6SMPAnfhXwBGLXPnb">
            Mot. 1974:430 15
          </p>
          <p xml:id="i-M2Z7qH2ASuKHdHd1Fj8wu4">
            Vi ser som en av de viktigaste argumenten för kortare arbetsdag
            — jämfört med alternativet att få en hel dag ytterligare ledig
            per vecka — att förvärvsarbetande föräldrar får mera tid över
            för den dagliga tillsynen av hemmet och samvaron med barnen. Det
            är viktigt att komma ihåg att även om den egentliga arbetstiden
            förkortats så har resorna till och från arbetsplatsen för många
            människor blivit allt längre. Det sammanhänger med att fler människor
            bor och arbetar i stora tätorter och att många, som bor kvar på
            landsbygden och i mindre orter, dagligen pendlar långa sträckor
            mellan bostad och arbetsplats. Till själva restiden skall också
            läggas t.ex. den tid som går åt för att lämna och hämta upp barn
            vid skola eller daghem. Låginkomstutredningen införde ett nytt
            begrepp — bruttoarbetstid — för att täcka in all den tid som har
            ett direkt samband med arbetet, men som inte räknas in i arbetstiden.
            Till de avgjorda fördelarna med sex-timmars dag jämfört med fyra-dagars
            vecka hör att många stressfaktorer försvinner och därmed riskerna
            för olycksfall i arbetet bör kunna minska. Det bör också ge möjlighet
            till en jämnare fördelning av arbetstiden över dagen, vilket skulle
            leda till bättre utnyttjande både av företagets resurser och av
            gator, vägar och andra offentliga anläggningar. Man kan som ytterligare
            en positiv faktor räkna med att mer fritid per arbetsdag ger utrymme
            för ökad ideell aktivitet. Något som kommer hela samhället till
            godo. Det är inte riksdagens sak att besluta i vilken takt arbetstiden
            skall skäras ner, men vi anser att riksdagen bör uttala som sin
            mening att den stegvisa förkortningen av arbetstiden som blir
            möjlig genom resurstill- växten bör tas ut genom förkortning av
            arbetsdagen — med sikte på att nå sex-timmars arbetsdag — i stället
            för att sträva efter fyra-dagars arbetsvecka.
          </p>
          <p xml:id="i-9cWfCUzcnj2si499U4gRYc">
            Långledighet (sabbatsperioder)
          </p>
          <p xml:id="i-LTtVSzGU9RcapF6tNqNnwG">
            Ett annat krav som bör finnas med i en bedömning av arbetstiden
            på längre sikt är frågan om längre sammanhängande ledighet. Den
            nyligen aviserade översynen av semesterlagen bör omfatta också
            detta krav. En tanke är att låta den, som vill spara den femte
            semesterveckan i flera år, få en längre sammanhängande ledighet.
            Men denna fråga skall också ses i samband med önskemålet att varva
            studier med yrkesarbete. Det kan då bli fråga om betydligt längre
            uppehåll i förvärvsarbetet än vad som blir möjligt om man först
            måste samla ihop innestående semester. Utred- ningen om översyn
            av semesterlagen bör därför ges i uppdrag att utarbeta förslag
            som ger den anställde rätt att under den aktiva yrkesperioden
            kunna ta ut längre sammanhängande ledighet och varva studier med
            yrkesarbete. I avvaktan på förslag från den utredningen bör regeringen
            snarast lägga fram förslag om förstärkt studiesocialt stöd för
            vuxenstu- derande liksom ett förslag till rätt till tjänstledighet
            för studier.
          </p>
          <pb facs="riksdagen-motions-pdf/data/1974/mot_1974__430/mot_1974__430-006.pdf"/>
          <p xml:id="i-CsGLVHkWWAfQJYPE55Lin4">
            Mot. 1974:430 16
          </p>
          <p xml:id="i-LW3hEF2xp39t9SPDtoko1G">
            Rörlig och sänkt pensionsålder
          </p>
          <p xml:id="i-DViP4FV4DNzDRtfzB3YH1S">
            Folkpartiet har under en följd av år framfört förslag om en reform
            av pensioneringen innebärande sänkt pensionsålder samt rätt för
            den enskilde att inom vissa gränser själv välja tidpunkt för sin
            pensionering. Förslaget bör ta sikte på att underlätta för den
            enskilde att i samband med en avtrappning av yrkesverksamheten
            välja en successiv övergång till pensionering. I ett uppmärksammat
            anförande ”Pensionering och sysselsättning — aktivering av äldre”
            i januari i fjol, framhöll avdelningschefen vid OECD, Gösta Rehn,
            bl. a. att pensioneringen i framtiden inte bör uppfattas som en
            engångshändelse, ett avgörande steg mellan två skeden i livet.
            Han menade, att det bör finnas möjlighet att utnyttja en del av
            sin intjänade pensionsrätt och sedan komma tillbaka till arbetslivet
            och tjäna in flera pensionspoäng. Nuvarande bestämmelser om förtida
            uttag medger bara att man avbryter den förtida pensioneringen
            en gång. Individerna måste få bestämma mer om, när och för vilka
            ändamål de vill disponera sin ledighet. Dessa tankegångar ligger
            väl i linje med förslag som framfördes av en arbetsgrupp inom
            folkpartiet, Aktivitet och trygghet för de äldre, 1969. Vi återkommer
            till frågan i särskild motion till årets riksdag.
          </p>
          <p xml:id="i-3S6eoxmYtEvNLz72MWi9fU">
            Deltid
          </p>
          <p xml:id="i-CXQ1ZD8LporfYmzH14Wapc">
            Det finns många skäl till att efterfrågan på deltidsarbete av
            varierande längd har ökat under senare år, bl. a. från det ökande
            antalet gifta kvinnor på arbetsmarknaden. För många kvinnor är
            det ett starkt önskemål att jämsides med förvärvsarbetet kunna
            ägna tid åt barnen eller andra intressen. Vi finner det i hög
            grad önskvärt att detta möjliggörs. Lika viktigt är att samma
            möjligheter öppnas för männen och att vi kommer bort från de fördomar
            som ännu råder mot deltidsarbete för män. En sådan utveckling
            mot större valfrihet vore i hög grad till fördel för såväl föräldrar
            som barn. Uppgiften att skaffa fram fler deltidsarbeten, med varierad
            arbetstid, måste lösas på varje arbetsplats. Vi tror dock att
            även staten skulle kunna göra en betydelsefull insats. Dels bör
            det skapas ökade möjligheter till deltid i statlig verksamhet,
            dels borde man kunna kartlägga möjligheterna att inrätta deltidsarbete
            inom olika områden och i samband härmed också utreda hur de deltidsanställda
            i fråga om sociala förmåner m. m. skall bli jämställda med heltidsanställda.
          </p>
          <p xml:id="i-VbTHzB1PUeeEMVWsbuSEWN">
            Flexibel arbetstid
          </p>
          <p xml:id="i-4RKXjzyfzaY4mfvGooYJEr">
            Även den dagliga arbetstiden borde kunna anpassas bättre till
            de anställdas behov, under beaktande av kravet att arbetet fungerar
            på ett tillfredsställande sätt. Ett nytt arbetstidsystem, flexibel
            arbetstid, är under snabb utveckling i Västtyskland och Schweiz
            och har även det
          </p>
          <pb facs="riksdagen-motions-pdf/data/1974/mot_1974__430/mot_1974__430-007.pdf"/>
          <p xml:id="i-61DfacYXKKqBC1ojND2wgZ">
            Mot. 1974:430 17
          </p>
          <p xml:id="i-WtX23c8eDzBQkLUV65JiJF">
            senaste året prövats med stor framgång i vårt land. Enligt detta
            system indelas arbetstiden i en fast del, då alla skall vara närvarande
            på arbetsplatsen, och en rörlig del i början och slutet av dagen.
            Undersökningar och erfarenheter tyder på att systemet med flexibel
            arbetstid ofta är mycket uppskattat. Krav på försök med flextid
            i statliga ämbetsverk har visat sig ha stor resonans bland de
            berörda anställda och har också fått stöd av bl.a. Statstjänstemannaförbundet
            och TCO. Regeringen bör därför medverka till att flextid införes
            inom den statliga verksamheten där det är möjligt och där personalen
            önskar det.
          </p>
          <p xml:id="i-L557KY4fSvRt1FnSh2ucvu">
            Hemställan Med hänvisning till det anförda hemställes! 1. att
            riksdagen hos Kungl. Maj:t begär att den aviserade utredningen
            för översyn av semesterlagen även ges i uppdrag att lägga fram
            förslag om rätt till längre sammanhängande ledighet i enlighet
            med i motionen anförda riktlinjer, 2. att riksdagen uttalar att
            det långsiktiga målet för arbetstids- förkortningen bör vara sex
            timmars arbetsdag.
          </p>
          <p xml:id="i-3tr6Q99F7PvmEXaLKtfHiW">
            Stockholm den 24 januari 1974 GUNNAR HELÉN (fp)
          </p>
          <p xml:id="i-WyWkj49wTwxEFaotNDw5v">
            ERIC ENLUND (fp) INGEGÄRD FRAENKEL (fp) KARL ERIK ERIKSSON (fp)
            SVEN GUSTAFSON (fp) i Arvika i Göteborg INGEMAR MUNDEBO (fp) CECILIA
            NETTELBRANDT (fp) OLA ULLSTEN (fp) ROLF WIRTÉN (fp) ANDERS JONSSON
            (fp) i Mora
          </p>
          <p xml:id="i-2t7KoGpxgQ4N6SV81LQamv">
            1 (Se även motion 1974:562.)
          </p>
          <pb facs="riksdagen-motions-pdf/data/1974/mot_1974__430/mot_1974__430-008.pdf"/>
        </div>
      </div>
    </body>
  </text>
</TEI>
