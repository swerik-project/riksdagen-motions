<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__393/mot_1968__fk__393-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Moltioner i Första kammaren, nr 393 år 1968
          </p>
          <p>
            Nr 393 Av herr Holmberg m. fl., om vissa näringspolitiska åtgärder.
            (Lika lydande med motion nr 491 i Andra kammaren)
          </p>
          <p>
            Utvecklingen på arbetsmarknaden inger oro. Det enskilda näringslivets
            investeringar minskade under 1967 med 1,4 procent, och denna utveckling
            beräknas enligt finansplanens prognos komma att fortsätta under
            1968. Arbetslösheten kan, inklusive i beredskapsarbeten, omskolning
            och arkiv- arbeten sysselsatta, nu beräknas omfatta ca 115 000
            människor. Föregående år torde ha medfört en ökning av antalet
            arbetslösa med bortåt 40 procent. Utan väsentliga förändringar
            i den nu förda politiken, där såväl åtgärder med snar verkan som
            mer långtidsverkande reformer krävs, kan inte en vändning till
            det bättre förutses. Den allt långsammare tillväxttakten i vårt
            lands ekonomi är ett allvarligt problem. Vår bruttonationalprodukt
            ligger nu omkring 3 miljarder kronor under den nivå, som förutsattes
            av långtidsutredningen för perioden 1966— 1970. Möjligheterna
            att genomföra angelägna reformer beror framför allt på den ekonomiska
            framstegstakten. Liksom för ett år sedan sätter nu regeringen
            återigen sin tillit till att en internationell konjunkturuppgång
            skall befria oss från tvånget att själva ta itu med våra bekymmer.
            I själva verket bygger denna förhoppning på en osäker grund. De
            aktuella internationella betalningsbalansbekymren kan medföra
            att den nuvarande åtstramnings- och restriktionspolitiken fortsätter
            hos några av våra viktigaste handelspartners med negativa återverkningar
            för oss. Även bortsett från dessa speciella problem är konjunkturbilden
            för när- rarande mycket oenhetlig. Det är riktigt att en uppgång
            synes vara på väg i Västtyskland. Därtill erbjuder Norge ett för
            oss näraliggande och intres- sant exempel på hur man i en tveksam
            internationell konjunktur lyckats bevara en hög utvecklingstakt.
            På andra för oss viktiga marknader synes däremot icke förestå
            någon omedelbar förbättring. Den ogynnsamma svenska utvecklingen
            under 1967 kan dock endast i mindre omfattning tillskrivas förhållandena
            utomlands. Under större delen av året utvecklades visserligen
            vår export volymmässigt tillfredsställande, även om under de senaste
            månaderna tyvärr en försämring har inträtt. På grund av vårt höga
            och stigande kostnadsläge har emellertid lönsamheten snarast försämrats.
            Våra bekymmer är alltså inte i huvudsak importerade utan måste
            i hög grad tillskrivas brister i vår egen ekonomiska politik.
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-002.pdf"/>
          <p>
            Motioner i Första kammaren, nr 393 år 1968 13
          </p>
          <p>
            Den sjunkande lönsamhetens huvudorsak är den ogynnsamma inhemska
            kostnadsutvecklingen. Prisindex för våra viktigaste exportvaror
            har legat i stort sett stilla under hela 60-talet, medan produktivitetsförbättringarna
            inte hunnit motverka produktionskostnadsstegringarna. En inhemsk
            in- flation har alltså urholkat vår konkurrensförmåga. Detta betyder
            också att när väl den internationella konjunkturen mer påtagligt
            förbättras, vi kanske inte kan påräkna att fullt ut få del av
            uppgången. Vi befinner oss säledes i en situation, där vi inte
            kan skjuta ifrån oss ansvaret på andra. Vilka åtgärder föreslår
            nu regeringen i detta läge, när allmän enighet borde kunna råda
            om kraftfulla insatser till näringslivets stöd? Den önskvärda
            omläggningen till mervärdeskatt genomföres först den 1 januari
            1969. Tyvärr tvingas man också konstatera att denna skattere-
            form, om vilken samtliga partier, liksom arbetsmarknadens parter,
            tidigare varit överens, blivit förfuskad inte minst ur näringspolitisk
            synpunkt. Energiskatten, som ur konkurrenssynpunkt är en kännbar
            belastning för de svenska företagen, skall inte ingå i omläggningen,
            vilket ur statsfinansiell synpunkt mycket väl hade varit möjligt.
            Härtill kommer att den I-procentiga löneskatten, som föreslås
            tillkom- ma i samband med omläggningen till mervärdeskatt, i detta
            konjunktur- läge är en olycklig form av skatteförändring. Någon
            lättnad för företagsam- heten som helhet inträffar inte. När en
            minskande efterfrågan på arbets- kraft är ett av våra allvarligaste
            problem kan det inte vara riktigt att annon- sera en skatt, som
            ensidigt drabbar just denna produktionsfaktor. Rege- ringen tycks
            här ha låtit andra motiv än rent samhällsekonomiska vägleda sitt
            handlande, då den nya skatten i detta konjunkturläge drabbar sysselsätt-
            ningen. På längre sikt kommer en sådan skatt att till avgörande
            del få bäras av löntagarna och konsumenterna genom att utrymmet
            för lönestegringar minskar eller genom att priserna stiger. Till
            att börja med kan effekten emellertid bli ett ytterligare sammanpressande
            av företagens redan otill- fredsställande lönsamhet med uppenbara
            risker för ytterligare sysselsätt- ningsstörningar. För maskininvesteringar
            under innevarande år föreslås ett särskilt 10- procentigt skatteavdrag.
            Den uttryckliga avsikten är att motverka en senarc- läggning av
            dessa investeringar till följd av omläggningen i den indirekta
            beskattningen vid nästa årsskifte. Några andra åtgärder för att
            stimulera näringslivet synes enligt finans- planen icke vara aktuella.
            Att investeringsbankens egna kapital ökas med 200 miljoner kronor
            och att förslag kommer att framläggas om ett statligt utvecklingsbolag
            är ju i detta sammanhang av mindre intresse. Över huvud taget
            har den näringspolitiska debatten, sådan den förts från regeringens
            sida under det senaste året, fått en anmärkningsvärt ofruktbar
            inriktning. Så har t. ex. den oroande utvecklingen på arbetsmarknaden
            på- ståtts särskilt bero på den s. k. strukturrationaliseringen.
            Det ökande an-
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-003.pdf"/>
          <p>
            14 Motioner i Första kammaren, nr 393 år 1968
          </p>
          <p>
            talet nedläggningar och driftinskränkningar går 1i själva verket
            inte att hänföra till någon renodlad strukturell process oberoende
            av inhemsk kostnadsutveckling. Med den bättre lönsamhet, som hade
            varit följden av en lägre kostnadsnivå, med bättre självfinansieringsmöjligheter
            och en säkrare framtidstro hade nedläggningar och driftinskränkningar
            kunnat bli långt färre och omställningarna fått ett mjukare förlopp.
            En förhållandevis snabb strukturrationalisering är ett normalt
            inslag i näringslivets utveckling i dag. Det svenska näringslivet
            är ej på något avgörande sätt felaktigt inriktat. Våra höga produktionskostnader
            har med- fört svårigheter, som vi inte kan övervinna genom att
            enligt statliga direktiv ändra på vårt näringslivs struktur. Vi
            måste satsa på produktutveckling och forskning. Genom alt intensifiera
            våra ansträngningar på dessa om- råden kommer vi dock inte ifrån
            tvånget att vidmakthålla vårt näringslivs konkurrensförmåga i
            fråga om dagens produkter. I dagens läge är ett fördjupat samarbete
            och bättre förståelse mellan samhälle och näringsliv liksom mellan
            arbetsmarknadens parter av största betydelse. Att då som skett
            av politiskt-taktiska skäl söka konstruera intres- semotsättningar
            är oansvarigt. Den osakliga debatt, som initierades från re- geringens
            sida, om självfinansieringsgradens nedgång i näringslivet, in-
            vesteringsviljan och de anställdas intresse i detta sammanhang
            är ett exempel härpå. Ett förbättrat företagssparande står inte
            i strid med de an- ställdas intressen. Endast med ett statiskt
            betraktelsesätt kan det fram- ställas så. Regeringens s. k. aktiva
            näringspolitik har över huvud taget hittills till stor del bestått
            av misstänkliggöranden av näringslivets strävan- den och förmåga
            samt allmänna deklarationer om ökad statlig kontroll och dirigering.
            Detta har knappast varit ägnat att öka näringslivets tilltro till
            framtiden. Samarbetet mellan myndigheter och företag måste baseras
            på ömsesidigt förtroende. I samband med rationaliserande åtgärder
            nödgas företagen i vissa fall fri- ställa arbetskraft. Tryggheten
            i anställningen för den kvarvarande arbets- kraften kräver detta.
            Det är då viktigt att den friställda arbetskraften sna- rast får
            möjlighet till nya produktiva insatser. Dagens snabba ekonomiska
            utveckling framtvingar på detta sätt reform- krav av två helt
            skilda slag. Å ena sidan måste åtgärder vidtagas av betydelse
            för den enskildes trygghet i en föränderlig ekonomi. Å andra sidan
            måste det klimat inom vilket näringslivet arbetar på viktiga punkter
            förbättras, om en fortsatt snabb välståndsutveckling skall kunna
            säkras. Dessa parallella reformkrav har sin grund i vår inställning
            till vad som är statens roll i förhållande till näringslivet och
            till dess anställda. Gentemot den enskilda människan har staten
            ett direkt ansvar. I förhållande till näringslivet är det statliga
            ansvaret indirekt ett ansvar för den ram och det ekonomiska klimat
            inom vilket företagandet sker.
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-004.pdf"/>
          <p>
            Motioner i Första kammaren, nr 393 år 1968 15
          </p>
          <p>
            Den enskildes trygghet garanteras i första hand av företagsamhetens
            effektivitet och konkurrenskraft. Detta kräver en politik inriktad
            på att dämpa pris- och skattestegringar, att underlätta näringslivets
            arbetsbetingel- ser i övrigt och att ge förutsättningar för en
            väl fungerande kapitalförsörj- ning. Problemet skall ses i två
            tidsperspektiv — dels ett mera kortsiktigt där man står inför
            kravet att lösa de just nu aktuella svårigheterna, dels ett mera
            långsiktigt där det gäller att genom reformer förbättra näringslivets
            arbetsvillkor. Högerpartiets riktlinjer för att i det korta tidsperspektivet
            stimulera akti- viteten i näringslivet kan sammanfattas på följande
            sätt. Frågan om en löneskatt måste ses mot bakgrund av rådande
            konjunktur- läge. En löneskatt kan omöjligen vara motiverad i
            ett läge när sysselsätt- ningssvårigheter råder. Redan det förhållandet
            att skatten nu förebådats gör att företagen börjar räkna in skatten
            i sina kalkyler. Detta förhållande kan leda till en ytterligare
            påspädning av arbetslösheten. Att avstå från löneskatten kan visserligen
            resultera i en ökad underbalansering av total- budgeten. Detta
            kan emellertid i en konjunktursvacka vara försvarligt. Vårt preciserade
            ställningstagande till löneskatten måste självfallet anstå till
            dess konkret förslag från regeringens sida föreligger. Vi vill
            emellertid redan nu starkt betona det orimliga i att beslut rörande
            införandet av en löneskatt skulle träffas långt före den för ikraftträdandet
            avsedda tidpunkten. Energiskatten avvecklas och ersätts av mervärdeskatt.
            Den 25-procentiga investeringsavgiften avvecklas. Den del av industrin
            som direkt berörs av minskade beställningar från försvaret på
            grund av de med mer än 1 miljard kronor neddragna anslagen tillföres
            ökade materialbeställningar, dels genom att basbeloppet för för-
            svaret höjs med 210 miljoner kronor, dels genom att arbetsmarknadsmedel,
            för vilka vi kräver höjt anslag, intill ett belopp av högst 250
            miljoner kronor får tas i anspråk för direkt sysselsättningsstödjande
            beställningar. Den skattereform som av oss föreslås kommer genom
            lättnaderna i den progressiva beskattningen att skapa underlag
            för en lugnare avtalsrörelse och därmed en dämpning av pris- och
            kostnadsstegringarna. Här nedan anges vissa konkreta förslag till
            åtgärder inom den ekonomiska politikens och näringspolitikens
            område som på längre sikt är avsedda att förbättra näringslivets
            arbetsvillkor:
          </p>
          <p>
            I Skatte- och avgiftsreformer i syfte att underlätta företagens
            konsolidering och utveckling Den med omläggningen av den indirekta
            beskattningen nu inledda skatte- reformen fullföljs. En omfördelning
            sker från direkta till indirekta skatter huvudsakligen i enlighet
            med allmänna skatteberedningens förslag. En sådan
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-005.pdf"/>
          <p>
            16 Motioner i Första kammaren, nr 393 år 1968
          </p>
          <p>
            skattereform, som kräver ny utredning, skulle bl. a. undanröja
            den allvarligt kostnadshöjande effekten av de höga marginalskatterna
            och dessutom sti- mulera sparande och arbetsvilja. Punktskatterna
            avvecklas. Avskrivningsmöjligheterna beträffande näringslivets
            byggnader för- bättras. Utredning i syfte att bereda företagen
            möjligheter till fullständig resultat- utjämning tillsättes. Utredning
            om lindring av beskattningen av företagens forskningskostna- der
            och om skattefria avsättningar till forskningsfonder inom företagen
            bedrivs skyndsamt. De årliga pensionsavgifterna avväges så att
            ett rimligt förhållande mellan pensionsutbetalningar och avgifter
            vid en för fonderna tillräcklig nivå uppnås.
          </p>
          <p>
            II Bredda och aktivera aktiemarknaden
          </p>
          <p>
            Aktiemarknaden utgör vid sidan av uppsparade vinstmedel företagens
            viktigaste källa till riskkapital. Det är ett väsentligt intresse
            att denna mark- nad fungerar väl. En regelbunden handel i vissa
            företags aktier på börsen har också stor betydelse genom att kursbildningen
            är ett uttryck för mark- nadens värdering av företagets framtidsutsikter.
            Genom aktiebörsen sker således en offentlig bedömning och kritik
            av företagsledningars prestationer, ett förhållande av väsentlig
            betydelse för näringslivets effektivitet. En väl fungerande aktiemarknad
            är även en viktig förutsättning för de struktur- rationaliserande
            åtgärder, som omfattar olika former av sammangående mellan företag,
            liksom för allmänhetens benägenhet att genom kapitaltill- skott
            i samband med nyemissioner bidra till företagens möjligheter till
            själv- finansiering av investeringar. En breddning och aktivering
            av aktiemark- naden är således ett intresse för såväl näringsliv
            som samhälle. Det bör därför hälsas med tillfredsställelse att
            i kreditinstitutsutredning- ens betänkande nu föreslås att bankerna,
            genom en begränsad rätt att i fast räkning övertaga aktier, beredes
            möjlighet att arbeta som emissionsinstitut. Den föreslagna tidsbegränsningen
            av banks innehav av viss aktie till ett år synes dock vara för
            snäv. Den förstärkning och utsträckning av avdragsrätten enligt
            den s. k. Annell- lagen som genomfördes under föregående år är
            också välkommen. Där- igenom motverkas bättre den fördyring genom
            dubbelbeskattning, som i vårt land drabbar finansiering genom
            aktieemission i förhållande till låne- finansiering. På längre
            sikt är en successiv avveckling av skatten på utdelad vinst ett
            viktigt önskemål. Den nya aktievinstbeskattning, som infördes
            1966, har som väntat visat sig försvåra företagens riskkapitalfinansiering
            genom aktieemission och
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-006.pdf"/>
          <p>
            Motioner i Första kammaren, nr 393 år 1968 17
          </p>
          <p>
            skada aktiemarknadsmekanismen genom att hämma rörligheten. En
            översyn av dessa bestämmelser är därför ett självklart krav.
          </p>
          <p>
            II Avveckling av valutaregleringen
          </p>
          <p>
            Det är angeläget att nu eliminera de hinder, som reses av valutaregle-
            ringen, mot ett naturligt och rationellt deltagande för svenska
            företag på lika villkor i den alltmer internationaliserade företagsverksamheten.
            Våra möjligheter att få del av den snabba tekniska utveckling
            som sker utom- lands eller att få tillgång till utländska marknader
            är i högre grad än vad man tycks inse på ansvarigt håll förbundna
            med möjligheterna till fria kapi- talrörelser. Den pågående internationaliseringen
            av företagsverksamheten ställer självklart motsvarande krav på
            en internationalisering av kapital- försörjningen. Valutaregleringen
            innebär en isolering av det svenska närings- livet, ett handikapp
            vi försett våra företag med i den internationella kon- kurrensen.
            De invändningar, som i ett annat konjunkturläge, i kortare perspektiv,
            ur ekonomisk-politisk synpunkt kunde riktas mot ett frisläppande
            av kapital- rörelserna har nu ej längre tillräcklig grund. I diskussionen
            om fria kapital- rörelser synes ofta förbises att de internationella
            kapitalströmmarna till sin natur normalt är dubbelriktade. Risken
            för vår del för stora saldon bör inte överdrivas. även om valutaregleringen
            avskaffades behöver statsmakterna för övrigt ej vara maktlösa
            mot ensidiga kapitalströmmar. Marknadsmässiga operationer är det
            naturliga instrumentet. Undantagsvis kan ränteutjäm- nande specialskatter
            och dylikt tillgripas.
          </p>
          <p>
            IV Modernisera kreditmarknadslagstiftningen
          </p>
          <p>
            I likhet med vad som från vår sida motionerades vid förra årets
            riksdag föreslår nu kreditinstitutsutredningen i sitt betänkande
            att säkerhetsbestäm- melserna i banklagen reformeras i syfte att
            medgiva en friare säkerhets- prövning med större tyngdpunkt på
            företagsekonomiska överväganden. En reform i denna riktning bör
            hälsas med tillfredsställelse. Detta gäller även utredningens
            förslag att bankerna skall kunna emittera obligationslån. Härigenom
            lämnas ett visst bidrag till frågan om hur en önskvärd ökad kanalisering
            av AP-fondernas medel genom det enskilda affärsbanksväsendet skall
            komma till stånd. Vi begär i annan motion till årets riksdag att
            denna fråga, som har mycket stor betydelse för bevarandet av konkurrensen
            på kreditmarknaden, skall utredas.
          </p>
          <p>
            V Översyn av exportfinansieringen Under senare år har kredittiderna
            i den internationella handeln kommit att avsevärt förlängas. Detta
            gäller särskilt mer kostnadskrävande kapital- varor. Kredittider
            på över tio år är inte ovanliga, och i samband med exporten till
            de underutvecklade länderna förekommer ännu mycket längre krediter.
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-007.pdf"/>
          <p>
            18 Motioner i Första kammaren, nr 393 år 1968
          </p>
          <p>
            Detta skapar besvärliga kreditproblem för många av våra företag.
            Den myc- ket långa exportfinansieringen är icke en normal affärsbanksuppgift.
            Mot denna bakgrund har AB Svensk exportkredit tillkommit. Bolaget
            har genom rätt att utgiva obligationslån en betydande kapacitet,
            vilken dock till stor del är outnyttjad. Stödet av en jämn och
            konsekvent exportkreditgiv- ningspolitik är av stor betydelse
            för våra exportföretags försäljning. Möjlig- heterna till förhandsbesked
            huruvida en viss finansiering kan påräknas skulle innebära en
            väsentlig förbättring. En översyn av förhållanden och önskemål
            beträffande exportkreditfinansieringen i vad avser såväl institu-
            tionell ram och formella regler som därinom tillämpade arbetsformer
            är motiverad.
          </p>
          <p>
            VI Avskaffa emissionskonirollen
          </p>
          <p>
            Emissionskontrollens huvudsyfte var att förebygga ränteglidningar
            och svårigheter för bostadsbyggandets finansiering. Detta kan
            uppnås med andra mindre skadliga metoder. Ett kösystem har utvecklats,
            och kredit- transaktioner kommer tidvis i olycklig utsträckning
            att äga rum utanför den organiserade marknaden. Därigenom minskas
            sannolikheten för att kapitalet ledes till de mest räntabla projekten.
            Emissionskontrollen har således aldrig utgjort någon rationell
            penningpolitisk metod, och det är önskvärt att den så snart som
            möjligt avskaffas.
          </p>
          <p>
            VII Förbättra de mindre och medelstora företagens arbetsvillkor
          </p>
          <p>
            Det svenska näringslivet, vilket naturligtvis också innefattar
            det svenska jordbruket, består till största delen av mindre och
            medelstora företag. En övertro på nödvändigheten av så kolossalt
            stora produktionsenheter har varit ett framträdande drag i det
            senaste årets näringspolitiska diskussion. Det är därför angeläget
            att slå fast att i vårt land de mindre företagen har en mycket
            större betydelse för sysselsättningen och för den totala produk-
            tionen än de stora företagen. En särskilt för den mindre företagsamheten
            önskvärd reform vore att möjlighet erbjöds att för återlån få
            utnyttja de ATP-avgifter, som inbetalts under loppet av de fem
            senast förflutna åren. Om detta har från vårt håll gjorts framställning
            till årets riksdag liksom att återlån skall få ske upp till 75
            Jo av inbetalda avgifter samt att amorteringstiden skall få utsträckas
            till 20 år. Våra företags lönsamhet och stabilitet är den viktigaste
            förutsättningen för tryggheten på arbetsmarknaden. Företagens
            egen förmåga att överleva och hävda sig i inhemsk och internationell
            konkurrens är av avgörande betydelse för oss alla. Den ökning
            i våra resurser, som framåtskridandet kan ge, kommer i övervägande
            grad just till stånd genom produktivitetsvinster i framgångsrika
            företag. Ett aktivt stöd åt våra företag liksom även vilja till
          </p>
          <pb facs="riksdagen-motions-pdf/data/1968/mot_1968__fk__393/mot_1968__fk__393-008.pdf"/>
          <p>
            Motioner i Första kammaren, nr 393 år1968 19
          </p>
          <p>
            förståelse av näringslivets problem och till förtroendefullt
            samarbete bör vara självklara inslag i en resursskapande näringspolitik.
            Under åberopande av ovanstående hemställes, att riksdagen måtte
            1. i skrivelse till Kungl. Maj:t hemställa, att Kungl. Maj:t måtte
            a) förelägga 1968 års höstriksdag förslag om emissions- kontrollens
            avskaffande, b) låta företaga en översyn beträffande exportkredit-
            finansieringen i vad avser såväl institutionell ram och for- mella
            regler som tillämpade arbetsformer, 2. i Övrigt beakta vad i motionen
            anförts. Stockholm den 25 januari 1968
          </p>
          <p>
            Yngve Holmberg (h) Carl Eskilsson (h) Gösta Jacobsson (h) Rolf
            Kaijser (h)
          </p>
          <p>
            N. Yngve Nilsson (h) Ragnar Sveningsson (h) G. Ivar Virgin (h)
          </p>
        </div>
      </div>
    </body>
  </text>
</TEI>
