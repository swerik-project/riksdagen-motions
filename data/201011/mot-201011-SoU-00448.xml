<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00448">
  <teiHeader>
    <fileDesc>
      <titleStmt>
        <title>Dödsfallsutredningar och kvinnojourernas villkor</title>
        <author corresp="i-Uxe3rhosBnSZpqJX5d7gpy">av Carina Ohlsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dödsfallsutredningar och kvinnojourernas villkor</title>
          <idno type="rdwebb">GY02So448</idno>
          <rs type="number">So448</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So448/text</ref>
          <ref type="dokument_url_html">http://data.riksdagen.se/dokument/GY02So448</ref>
          <ref type="dokumentstatus_url_xml">http://data.riksdagen.se/dokumentstatus/GY02So448</ref>
          <ref type="doc">http://data.riksdagen.se/fil/2DD22AD4-9150-4A0A-9AA5-02B880595C53</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VpGRYjpV2zDSxgAoxeDPQM" type="signed"/>
        <correspContext corresp="i-VpGRYjpV2zDSxgAoxeDPQM">
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-BvAJMJDUdExLGxJFAkekRW" type="numbering">
          <date when="2010-10-28"/>
        </correspAction>
        <correspAction xml:id="i-B2SuHuoFcoqCVszQYGaSfH" type="submission">
          <date when="2010-10-27"/>
        </correspAction>
        <correspAction xml:id="i-SfL4z3dDZzewkmRvNcnQHR" type="transfer">
          <date when="2010-10-26"/>
        </correspAction>
        <correspAction xml:id="i-4ARo9f7RwQ6Wj9BnughCXW" type="assigned"/>
        <correspContext corresp="i-4ARo9f7RwQ6Wj9BnughCXW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ex4zwbqHCMCyuNA51TYvZS" type="motBody">
        <div xml:id="i-6tq84qJ6a1bP4fDDEgBRkC" type="motProposal" subtype="förslag">
          <head xml:id="i-SFjJJdE3LzDq5Pd6Eg2L3Z">
            Förslag till riksdagsbeslut
          </head>
          <p xml:id="i-UBpdFkGsGqwHuBMRBrb6gV">
            Riksdagen tillkännager för regeringen som sin mening vad som
            anförs i motionen om dödsfallsutredningar och stödet till kvinnojourer.
          </p>
        </div>
        <div xml:id="i-KYjjb3SCg6zDNq9fjBAkMV" type="motContent">
          <head xml:id="i-YLpst2DRGBTyLNRNU5piaH" type="h1">
            Motivering
          </head>
          <p xml:id="i-YZeuoPAYKeFc7DDcJ5QEGD">
            Sverige mördas varje år omkring 17 kvinnor av en närstående man.
            Trots att det enligt socialtjänstlagen är kommunerna som har ansvaret
            för såväl förebyggande som akuta åtgärder när det gäller våld
            i nära relationer är det idag kvinnojourerna som gör jobbet.
          </p>
          <p xml:id="i-QY1H2BUkTJC7StvEuLVNEB">
            Genom att ta våldet på allvar och ge Socialstyrelsen i uppdrag
            att utreda dödsfallen skulle kommunerna och andra myndigheter
            bli bättre på att stödja kvinnor som utsätts för våld i en relation.
            Om kommunerna dessutom gav kvinnojourerna och tjejjourerna resurser
            för sitt livsviktiga arbete skulle förutsättningarna för minskat
            våld öka ytterligare
          </p>
          <p xml:id="i-E4eFKyEDqxwDu4KjuqSRZb">
            År 2009 gjorde Aftonbladets Kristina Edblom och Kerstin Weigl
            en uppmärksammad granskning av de 153 kvinnor som har mördats
            av sin partner eller ex-partner under 00-talet. Den som läser
            deras sammanställning kan själv direkt identifiera återkommande
            riskfaktorer, t.ex. att en mamma får vårdnaden om sina barn. De
            har sedan följt upp granskningen för varje kvinna som mördats.
          </p>
          <p xml:id="i-71Dxyj6h6NL9jpm1EP6bDp">
            Det är viktigt att inte blunda för de mönster som träder fram
            när vi på det viset tittar på en stor mängd fall av mäns våld
            mot kvinnor. Det är ett av våra allvarligaste samhällsproblem
            att kvinnor slås ihjäl av sina pojkvänner, sambor och makar, och
            att barn blir vittnen till våldet. Det är inte en privat angelägenhet.
            Det är samhällets ansvar att skydda kvinnan och barnen från mannens
            våld. Det är samhällets ansvar att se till att mannen inte får
            möjlighet att misshandla och att han istället får behandling som
            hjälper och gör skillnad. Det pågår i alla sociala skikt och etniska
            grupper och behöver kraftfulla åtgärder som inte varierar från
            kommun till kommun.
          </p>
          <p xml:id="i-UwtujT1FGN9ZEJDiBzkct9">
            Det är uppenbart att faran för kvinnans liv alltför ofta underskattas,
            och i efterhand kan det vara tydligt när stöd hade behövts sättas
            in för att hon skulle kunna förändra sitt liv. Det är här det
            går att göra förändringar. När riskfaktorer identifierats kan
            kommunerna bli bättre på att skydda kvinnor som utsätts för våld
            i relationer. I de fall där det gått så långt att kvinnan mördats
            måste det utredas i vilka situationer hon hade behövt stöd, vad
            det var som utlöste våldet, vad kommunen gjorde för att stödja
            henne och vad som hade kunnat göras för att rädda hennes liv.
            Med ett systematiskt arbete och en nollvision går det att få ett
            slut på dödandet.
          </p>
          <p xml:id="i-6uH1y1YguNGC3RVY4ENVYX">
            För mer än ett år sedan kom Socialstyrelsen med ett förslag gällande
            dödsfallsutredningar som har remissbehandlats. Utredningarna ska
            enligt förslaget klarlägga samtliga förhållanden som har inneburit
            att kvinnan varit i behov av stöd och hjälp för att förändra sin
            situation. Det vill säga identifiera riskfaktorer. Syftet är att
            lyfta fram vad som gjordes eller hade kunnat göras för att ge
            henne stöd och hjälp. Flera kvinnor har dödats av sina män sedan
            Socialstyrelsens utredning blev klar. Vi hoppas att förslaget
            blir verklighet snart, för utredningarna och de åtgärder de resulterar
            i är livsviktiga.
          </p>
          <p xml:id="i-E2DbvHQe8NbgiZzS6ZPBXF">
            Mäns våld mot kvinnor är utan tvekan ett av våra allvarligaste
            och mest omfattande samhällsproblem, vilket under de senaste åren
            har börjat uppmärksammas alltmer. Och våldet sker på den plats
            där man borde vara som tryggast i sitt hem, och av den som man
            borde kunna lita mest på, dvs. sin partner. Vi tycker det är bra
            att det skrivs och talas mer om detta, men år efter år ser det
            likadant ut. Systematiskt arbete tillsammans med ideella organisationer
            är en förutsättning för att förhindra att fler kvinnor dödas av
            sina män. En nollvision är det enda alternativet, och det är möjligt.
          </p>
        </div>
        <div xml:id="i-Tr7Kr2WuLP4u2r3MBKBdD1" type="motSignatures">
          <list xml:id="i-Y4sA3WNgw7dravMqFEG6Kw">
            <item xml:id="i-6zHDPftWZF5Mp3nLK6BuKt" who="i-Uxe3rhosBnSZpqJX5d7gpy">
              Carina Ohlsson (S)
            </item>
          </list>
        </div>
      </div>
    </body>
  </text>
</TEI>
