<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00355">
  <teiHeader>
    <fileDesc>
      <titleStmt>
        <title>Lag mot könsdiskriminerande reklam</title>
        <author corresp="i-Uxe3rhosBnSZpqJX5d7gpy">av Carina Ohlsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lag mot könsdiskriminerande reklam</title>
          <idno type="rdwebb">GW02C355</idno>
          <rs type="number">C355</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C355/text</ref>
          <ref type="dokument_url_html">http://data.riksdagen.se/dokument/GW02C355</ref>
          <ref type="dokumentstatus_url_xml">http://data.riksdagen.se/dokumentstatus/GW02C355</ref>
          <ref type="doc">http://data.riksdagen.se/fil/331CA28B-22D6-44B7-BA78-E05BECAE9BB9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C8ZQE7Zzbj2x61vJRL5ous" type="signed"/>
        <correspContext corresp="i-C8ZQE7Zzbj2x61vJRL5ous">
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-7t2fYmXCqPApdEXfEiXtaQ" type="numbering">
          <date when="2008-10-07"/>
        </correspAction>
        <correspAction xml:id="i-6anSxozDc1fNwHyALqXjsP" type="submission">
          <date when="2008-10-06"/>
        </correspAction>
        <correspAction xml:id="i-9uWdSts68LXkinndKAzkfi" type="transfer">
          <date when="2008-10-02"/>
        </correspAction>
        <correspAction xml:id="i-R3KT4RN9kpyngysvdADR3T" type="assigned"/>
        <correspContext corresp="i-R3KT4RN9kpyngysvdADR3T">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2v3YJg4Umr3Nk6wZQwW3uh" type="motBody">
        <div xml:id="i-2SVxLPB1eMJfcuY9TvCKxu" type="motProposal" subtype="förslag">
          <head xml:id="i-Tbs9a26H9oURocU97PFpzk">
            Förslag till riksdagsbeslut
          </head>
          <p xml:id="i-W8sSCb165TdFaoR275uWQ8">
            Riksdagen tillkännager för regeringen som sin mening vad som
            anförs i motionen om behovet av lagstiftning för att komma till
            rätta med könsdiskriminerande reklam.
          </p>
        </div>
        <div xml:id="i-GRubTmE1YB1fqEYPZ7US7z" type="motContent">
          <head xml:id="i-4GJjbb6KEA8GUmdzmAsTZT" type="h1">
            Motivering
          </head>
          <p xml:id="i-3iLyyDSXh2x2anMFJKCcdd">
            Reklambranschen är en av de riktigt stora aktörerna genom vilka
            vi nås av nedsättande kvinno- och mansideal. I reklam och medier
            framställs kvinnor och män allt oftare efter gamla förlegade schablonbilder.
            Förutom att kvinnor beskrivs som rena sexobjekt skildras de som
            underordnade och oförmögna att kunna fatta egna beslut. Män framställs
            gärna som potenta, starka, beslutsamma och resultatinriktade.
            En konsekvens av att dessa snedvridna bilder frodas är att vår
            identitet alltmer sammankopplas med vår sexualitet och sexuella
            förmåga. Detta kan på ett lätt sätt mätas, nämligen genom att
            mäta mäns biceps och jämföra över tid på bilder och reklam.
          </p>
          <p xml:id="i-R1jMZ9fD6BBdyBBnopMgeR">
            Näringslivets etiska råd mot könsdiskriminerande reklam, ERK,
            inrättades av näringslivet i slutet av 1988 för att motverka könsdiskriminering
            i reklam, och enligt stadgarna prövar ERK skriftliga anmälningar
            från enskilda personer, näringsidkare, organisationer, myndigheter
            eller kommunala organ. Rådet kan också pröva ärenden på eget initiativ.
            Detta är en alldeles för passiv hållning till könsdiskriminerande
            reklam. Att enbart lita till att privatpersoner anmäler vad de
            anser vara könsdiskriminerande räcker inte för att komma till
            rätta med problemet.
          </p>
          <p xml:id="i-JdAo83tkHVXgM1iPN4KyUj">
            Konsumenterna matas ständigt med schablonbilder som framställer
            kvinnor och män som objekt och påverkar direkt arbetet med att
            uppnå jämställdhet och jämlikhet mellan könen på ett negativt
            sätt. Det är därför helt oacceptabelt att kränkande sexuella anspelningar
            används i reklam för att sälja varor och tjänster. Det som gör
            problemet så allvarligt är att konsumenten inte kan välja bort
            denna reklam själv eftersom den även finns utomhus.
          </p>
          <p xml:id="i-JaGoAHXJak4Gdd4FHLBKR1">
            ERK:s statistik över antalet anmälda fall visar på en ökning
            när det gäller utomhusreklam. Därmed får man betrakta detta som
            ett samhällsproblem som intar det offentliga rummet, och regeringen
            bör allvarligt överväga möjligheten att föreslå lagstiftning på
            området.
          </p>
          <p xml:id="i-WQWiyVzG755Za4XEvg66QF">
            Sverige är ett av världens mest jämställda länder, men det offentliga
            rummet är ockuperat av könsdiskriminerande bilder. Ingenstans
            finns en fredad zon i vårt samhälle där vi slipper få veta hur
            vi ska se ut, hur vi ska ha sex eller hur vi ska bete oss. De
            stereotypa kvinno- och mansidealen kanaliseras till oss via reklamen,
            musikprogrammen, dokusåporna, filmerna, modemagasinen, porrtidningarna,
            kvällstidningarna, Internet etcetera. Hela tiden flyttas gränserna
            för vad vi accepterar, för vad vi tycker är acceptabelt. Branschens
            frivilliga åtgärder har, enligt min mening, inte visat sig tillräckligt
            verkningsfulla för att komma till rätta med problemen.
          </p>
          <p xml:id="i-WDx9Mh57qHmgMaDZkQBeLw">
            Den tidigare regeringen gav i juli 2006 en särskild utredare
            i uppdrag att kartlägga utvecklingen och omfattningen av könsdiskriminerande
            reklam i Sverige och lämna förslag till hur lagstiftning mot sådan
            reklam skulle kunna utformas. Utredningen överlämnade i januari
            2008 betänkandet Könsdiskriminerande reklam kränkande utformning
            av kommersiella meddelanden (SOU 2008:5) till den ansvarige ministern.
            I betänkandet föreslogs en ny och fristående lag mot könsdiskriminerande
            reklam. Utredningen anser inte att en sådan lagstiftning är grundlagsstridig.
            Regeringen beslutade emellertid att inte gå vidare med förslaget.
            Detta beklagar jag verkligen och jag anser att regeringen åtminstone
            borde ha remissbehandlat betänkandet i syfte att få grundlagsfrågan
            belyst.
          </p>
          <p xml:id="i-2k7zPXi7oCuBQnVbqqV4cR">
            Det finns en bred enighet om att könsdiskriminerande reklam med
            stereotypa och könskränkande bilder är problematisk och icke önskvärd.
            Min ståndpunkt är att regeringen bör återuppta beredningen av
            utredningens betänkande och därefter överväga förslag till lagstiftning.
          </p>
        </div>
        <div xml:id="i-ToAGAb55gkXMnm6KJAaCp6" type="signatureBlock">
          <list xml:id="i-7dqR3wYx3YoiAJ2TtHRbn8">
            <item xml:id="i-S3RAWY2hxztHVE2YHCLze4" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
          </list>
        </div>
      </div>
    </body>
  </text>
</TEI>
