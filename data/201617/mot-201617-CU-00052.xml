<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00052">
  <teiHeader>
    <fileDesc>
      <titleStmt>
        <title>med anledning av prop. 2015/16:193 Företagens rapportering om hållbarhet och mångfaldspolicy</title>
        <author corresp="i-RSqbTnBBX6dtdvF5RUM8Lr">av Ola Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:52 av Ola Johansson (C)</title>
          <idno type="rdwebb">H40252</idno>
          <rs type="number">52</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H40252/text</ref>
          <ref type="dokument_url_html">http://data.riksdagen.se/dokument/H40252</ref>
          <ref type="dokumentstatus_url_xml">http://data.riksdagen.se/dokumentstatus/H40252</ref>
          <ref type="docx">http://data.riksdagen.se/fil/59F520CD-B98C-4BFB-AF95-5C6D763DC481</ref>
          <ref type="pdf">http://data.riksdagen.se/fil/8661E30D-6A54-49C7-9502-B683844CB049</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Xt3W9Nc4uM7bfHFXgGUH3W" type="basedOn"/>
        <correspContext corresp="i-Xt3W9Nc4uM7bfHFXgGUH3W">
          <ref>Proposition 2015/16:193</ref>
        </correspContext>
        <correspAction xml:id="i-9ipTvoZ4oZe8iXtt2UVnvj" type="signed"/>
        <correspContext corresp="i-9ipTvoZ4oZe8iXtt2UVnvj">
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction xml:id="i-NS2pCAVPK7MkQnxpCaynhu" type="submitted">
          <date when="2016-09-21"/>
          <time when="15:27:44"/>
        </correspAction>
        <correspAction xml:id="i-UBFKG3XaVniu3TsncmT3RB" type="reviewed">
          <date when="2016-09-22"/>
          <time when="14:23:56"/>
        </correspAction>
        <correspAction xml:id="i-FGDm8s3Uwvc1uPJVjZs47b" type="dismissed">
          <date when="2016-09-23"/>
        </correspAction>
        <correspAction xml:id="i-TFi3AuH1RMjJUZjvmT5SmH" type="referred">
          <date when="2016-09-27"/>
        </correspAction>
        <correspAction xml:id="i-KxpsHcrCAmSbshsZbe6aCt" type="assigned">
          <date when="2016-10-31"/>
          <time when="15:01:42"/>
        </correspAction>
        <correspContext corresp="i-KxpsHcrCAmSbshsZbe6aCt">
          <ref type="assignedTo">Civilutskottet</ref>
        </correspContext>
        <correspAction xml:id="i-KeTZp9EY9wPXJ32ngn1HmX" type="behandlas_i"/>
        <correspContext corresp="i-KeTZp9EY9wPXJ32ngn1HmX">
          <ref type="uppgift">2016/17:CU2</ref>
          <ref type="ref_dok_id">H401CU2</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU2</ref>
          <ref type="ref_dok_titel">Företagens rapportering om hållbarhet och mångfaldspolicy</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-jEZhpSXsGR6e6eskS7StW" type="motHeader">
        <div xml:id="i-XtiL6fkoeXnDxmt4WzfzJ2" type="motTitle">
          Motion till riksdagen 2016/17:52 av Ola Johansson (C) med anledning
          av prop. 2015/16:193 Företagens rapportering om hållbarhet och
          mångfaldspolicy
        </div>
      </div>
      <div xml:id="i-Jv7fye7ZsPHczAHSs3F41i" type="motBody">
        <div xml:id="i-AxoWt2PdQbbjvWTzMwV4U" type="motProposal" subtype="förslag">
          <head xml:id="i-LRM8HrckKMUDip1zAzCwAu">
            Förslag till riksdagsbeslut
          </head>
          <list xml:id="i-Y5SpPMWrvR753mcuY1GXX2" style="ol">
            <item xml:id="i-UCdvCMcgshwYbgBCYG7sCm">
              Riksdagen ställer sig bakom det som anförs i motionen om att
              regeringen bör återkomma med förslag om hur regelbördan av de
              nya kraven kan minskas och tillkännager detta för regeringen.
            </item>
            <item xml:id="i-5u7ng5q7zHE8BJvNFwwdkj">
              Riksdagen ställer sig bakom det som anförs i motionen om att
              företag som omfattas av de utökade kraven, dvs. företag som har
              250–500 anställda, bör få möjlighet till en förenklad redovisning
              av sitt hållbarhetsarbete, och detta tillkännager riksdagen för
              regeringen.
            </item>
            <item xml:id="i-QXvygNsW7j1ipFWKBTTaTM">
              Riksdagen ställer sig bakom det som anförs i motionen om att
              regeringen i god tid innan den översyn som ska göras av direktivet
              2018 bör presentera en konsekvensanalys av vad direktivets genomförande
              och de skärpta kraven inneburit både vad gäller uppnådda resultat
              i form av förstärkt hållbarhetsarbete och vad gäller ökad administration
              och kostnader för företagen och tillkännager detta för regeringen.
            </item>
          </list>
        </div>
        <div xml:id="i-4AeVkgb3C8aXSEbbfgout6" type="motContent">
          <head xml:id="i-YBKy8EAx3fqgePzXiL9G7s" type="h1">
            Motivering
          </head>
          <p xml:id="i-PYaPqBe5PMFDuoWjdAWHK">
            Regeringen har lagt fram en proposition för att genomföra EU-direktivet
            om icke-finansiell och mångfaldsinformation. Den nya lagen föreslås
            träda i kraft den 1 december 2016. Enligt regeringens förslag
            ska företag som uppfyller minst två av följande villkor omfattas:
            medelantalet anställda i företaget uppgår till mer än 250, företagets
            redovisade balansomslutning uppgår till mer än 175 miljoner kronor
            (20 miljoner euro) och företagets redovisade nettoomsättning uppgår
            till mer än 350 miljoner kronor (40 miljoner euro). Kraven innebär
            att dessa bolag i sin förvaltningsberättelse minst ska redovisa
            väsentlig information om miljörelaterade, sociala och personrelaterade
            frågor, respekt för mänskliga rättigheter samt bekämpning av korruption
            och bestickning. På dessa områden ska förvaltningsberättelsen
            innehålla i) en beskrivning av företagets politik, ii) resultat
            och iii) riskrelaterade frågor.
          </p>
          <head xml:id="i-WCCNHEXzAnmGxQHkwbWMiT" type="h1">
            Hållbarhetsarbete är viktigt för konkurrenskraft
          </head>
          <p xml:id="i-Wftu4zJQZTxu71WbqqS9bN">
            En ökande medvetenhet bland företag, investerare och allmänhet
            om betydelsen av CSR (Corporate Social Responsibility) har lett
            till att de flesta större företag i Sverige bedriver ett hållbarhetsarbete.
            Utöver att det minskar eventuell negativ påverkan av företagets
            verksamhet stärker det företagens kvalitetsarbete, effektiviserar
            processer och minskar resursanvändning, samt stärker deras varumärke.
            Ett aktivt CSR-arbete är också en viktig faktor för att rekrytera
            medarbetare och för samarbeten med leverantörer och kunder. Sammanfattningsvis
            kan konstateras att hållbarhetsarbetet ger många fördelar och
            därmed stärker företagens konkurrenskraft.
          </p>
          <p xml:id="i-EFY3fscruEZJbb62dzZL4n">
            Ett framgångsrikt hållbarhetsarbete bygger dock framför allt
            på ett långsiktigt engagemang hos ägare, ledning och medarbetare.
            Det är tveksamt hur effektivt det är och vilket mervärde det ger
            att genom lagstiftning skapa ett genuint och långsiktigt engagemang
            för hållbarhetsfrågor hos företag i Sverige eftersom företagen
            i allt väsentligt redan bedriver sådant arbete. Sett i ett europeiskt
            perspektiv kan dock en gemensam lagstiftning innebära att fler
            företag utvecklar sitt hållbarhetsarbete. Därför ställde sig Sverige
            under alliansregeringen bakom den kompromiss som Europeiska rådet
            och Europaparlamentet nådde i början av 2014.
          </p>
          <head xml:id="i-3ji3CUcc9nH7zhHHMRAobq" type="h1">
            Undvik goldplating
          </head>
          <p xml:id="i-8zMLZyrapihtZbn3VFEu1f">
            Propositionen innebär att EU-direktivet genomförs i Sverige,
            vilket är ett krav som följer av vårt medlemskap i EU. Dock föreslår
            regeringen att gränsen för de företag som ska omfattas av kravet
            på hållbarhetsredovisning ska vara 250 personer, dvs. man går
            längre än vad EU-direktivet kräver, vilket ofta benämns goldplating.
            Ursprungligen ville regeringen att än fler och mindre företag
            skulle omfattas. Ett tillkännagivande på initiativ av Alliansen
            i civilutskottet innebar att regeringen skulle definiera kategoriindelningen
            i fråga om de företag som skulle omfattas så att små företag uteslöts
            från regeringens förslag. Överimplementering och goldplating av
            EU-direktiv i Sverige är ett problem på flera områden som kan
            leda till att svenska företags konkurrenskraft försämras på den
            gemensamma marknaden.
          </p>
          <p xml:id="i-9jkvvLBkMSiPnqXy1Tzxuv">
            Enligt propositionen berör förslaget ca 1 600 företag, där flertalet
            redan uppfyller kraven i direktivet. Kostnaden för att uppfylla
            de nya kraven uppskattas till mellan 40 000 kronor och upp till
            flera hundra tusen per år och företag. Regeringen kan dock inte,
            utöver mycket allmänna resonemang, visa på vilken konkret miljönytta
            eller vilka fördelar de skärpta kraven skulle innebära. Regeringen
            redovisar inte heller hur många företag som träffas av nya kraven,
            jämfört med det arbetet de bedriver i dag, eller vilka konsekvenser
            och kostnader det i så fall innebär.
          </p>
          <p xml:id="i-F3gskxa1vQsJuGPrQCqWpg">
            Givet dessa osäkerheter är den överimplementering som regeringen
            föreslår till synes byggd på lösa antaganden snarare än en faktisk
            analys av konkreta för- och nackdelar med att skärpa kraven utöver
            vad EU-direktivet kräver.
          </p>
          <p xml:id="i-uBMMYp8P8ZBuGwUz1aVqU">
            Det som dock är tydligt är att ett antal företag kommer att drabbas
            av ytterligare administrativa bördor och i värsta fall rent regelkrångel.
            Ytterligare regler kan vara motiverat av miljö- eller andra hållbarhetsskäl
            men innebär också ökade kostnader och negativ påverkan på företags
            konkurrenskraft, vilket flera remissinstanser och myndigheter
            påpekar. Regelförenkling är en ständigt prioriterad fråga och
            bör vara en viktig aspekt i allt lagstiftningsarbete. Det är därför
            olyckligt att en sådan analys saknas i propositionen.
          </p>
          <p xml:id="i-RWYZiTYDok4K4q3P2PLH1j">
            Regeringen bör därför snarast återkomma med förslag om hur regelbördan
            av de nya kraven kan minskas. De företag som omfattas av det utökade
            kraven, dvs. de som har mellan 250 och 500 anställda, bör få möjlighet
            till en förenklad redovisning av sitt hållbarhetsarbete. Regeringen
            bör också i god tid innan den översyn som ska göras av direktivet
            2018 presentera en konsekvensanalys av vad de nya och skärpta
            reglerna inneburit både vad gäller uppnådda resultat i form av
            förstärkt hållbarhetsarbete och vad gäller ökad administration
            och kostnader för företagen.
          </p>
        </div>
        <div xml:id="i-MQwPVy2WTNsf5ryTuBK8TL" type="signatureBlock">
          <list xml:id="i-YKF9dmHB57SwFRdchgG7P9">
            <item xml:id="i-KQPS48xdystXXx8gBSGFtu" who="i-RSqbTnBBX6dtdvF5RUM8Lr" type="signature">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
