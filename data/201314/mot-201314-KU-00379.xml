<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00379">
  <teiHeader>
    <fileDesc>
      <titleStmt>
        <title>Antiziganism</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Antiziganism</title>
          <idno type="rdwebb">H102K379</idno>
          <rs type="number">K379</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K379/text</ref>
          <ref type="dokument_url_html">http://data.riksdagen.se/dokument/H102K379</ref>
          <ref type="dokumentstatus_url_xml">http://data.riksdagen.se/dokumentstatus/H102K379</ref>
          <ref type="doc">http://data.riksdagen.se/fil/DAE4F6F1-9C24-46A1-860E-BE3FE5174533</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VFh8pxQLaWQX6wkZJwuWUs" type="signed"/>
        <correspContext corresp="i-VFh8pxQLaWQX6wkZJwuWUs">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="numbering" xml:id="i-mJF5QojfFp3LudvR3F8j7">
          <date when="2013-10-08"/>
        </correspAction>
        <correspAction type="submission" xml:id="i-6jc4vTTSdAgbe6KUx9jroz">
          <date when="2013-10-04"/>
        </correspAction>
        <correspAction type="transfer" xml:id="i-CjwTwK5MtjrQ76Guw5BYTF">
          <date when="2013-10-03"/>
        </correspAction>
        <correspAction type="assigned" xml:id="i-VWCm5a8QQ413VQVXmKhyNY"/>
        <correspContext corresp="i-VWCm5a8QQ413VQVXmKhyNY">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DFwNs4QY36EJJJbuQ2TCbh">
            Förslag till riksdagsbeslut
          </head>
          <list style="ol">
            <item xml:id="i-NG5FY63XP2auZXNDNxEaF">
              Riksdagen tillkännager för regeringen som sin mening vad som
              anförs i motionen om en oberoende sannings- och försoningskommission
              om såväl nutida som historisk antiziganism.
            </item>
            <item xml:id="i-AF3N12JjDtD8GAfpk7fN2H">
              Riksdagen tillkännager för regeringen som sin mening vad som
              anförs i motionen om en oberoende granskningskommission om antiziganism
              och registerhantering.
            </item>
            <item xml:id="i-GLPmdUHmFkUK73zfjcnfFC">
              Riksdagen tillkännager för regeringen som sin mening vad som
              anförs i motionen om en särskild statlig satsning på att motverka
              diskriminering och stärka ställningen i samhället för nationella
              minoriteter, afrosvenskar och muslimer.
            </item>
            <item xml:id="i-SbkjAfoq6zK4Tsyo3LU127">
              Riksdagen tillkännager för regeringen som sin mening vad som
              anförs i motionen om stärkt arbete mot islamofobi, antisemitism,
              antiziganism samt islamofobiska, antisemitiska och antiziganistiska
              hatbrott.
            </item>
            <item xml:id="i-JQ4Nz455BRr4BiTubJeq4z">
              Riksdagen tillkännager för regeringen som sin mening vad som
              anförs i motionen om att de EU-medel som har avsatts för att bekämpa
              diskrimineringen av romer kommer till användning i medlemsstaterna.
            </item>
            <item xml:id="i-3cjaH3Axv19UVfrhj2oNRP">
              Riksdagen tillkännager för regeringen som sin mening vad som
              anförs i motionen om att EU i samråd med romernas organisationer
              ska utarbeta en EU-strategi för romer innehållande konkreta och
              framåtblickande åtgärder för att förbättra integrationen av romer
              samt åtgärder som rör boende, tillgång till arbetsmarknaden, utbildning
              och hälsa.
            </item>
            <item xml:id="i-KvXnnfuhzCYfUYKaC8iBzi">
              Riksdagen tillkännager för regeringen som sin mening vad som
              anförs i motionen om att Sverige bör arbeta aktivt för att i EU
              ställa högre krav på tredjeländers respekt för mänskliga rättigheter
              och tillämpning av antidiskrimineringslagar under en viseringsliberaliseringsprocess.
              1
            </item>
          </list>
          <p xml:id="i-7t8DEbHGbdJmSMsAupRa3w">
            1 Yrkande 7 hänvisat till SfU.
          </p>
        </div>
        <div type="motContent">
          <head type="h1" xml:id="i-BiWQTuWFPVGNPPBeLnEyjP">
            Situationen för romer i Sverige
          </head>
          <p xml:id="i-TwYbyK96hwSJp4RCQFVXXo">
            Situationen för romer är i Sverige och i övriga Europa djupt
            problematisk. Romer har historiskt upplevt ständiga övergrepp
            från staten. Idag lever ungefär 50 000 romer i Sverige. Sverige
            har en romsk befolkning sedan 1500-talet och det handlar om personer
            som migrerat till Sverige i flera omgångar. Sverige har fördrivit,
            tvångssteriliserat och fört register över den romska minoriteten.
            Sverige har upprättat invandringsförbud och näringsförbud för
            romer. Trots att romer är en av Sveriges nationella minoriteter
            är fördomarna mot romer utbredda och ofta accepterade på ett sätt
            som fördomar mot andra folkgrupper inte skulle vara. Ofta negligeras
            diskrimineringen mot romer och istället skuldbeläggs romer för
            sitt utanförskap. Att problemet ligger hos romer och inte handlar
            om diskriminerande strukturer och praktiker är en alltför spridd
            uppfattning som dessutom grundar sig i kulturrasism.
          </p>
          <p xml:id="i-4JtMqpEw9SXPRtdmECBgZy">
            I betänkandet Romers rätt från Delegationen för romska frågor,
            SOU 2010:55, beskrivs romernas situation enligt följande:
          </p>
          <p xml:id="i-CpdgPzbvUzquDMpEpToA1a">
            Romer i Sverige lever under sämre förhållanden än genomsnittet
            – därför att de är romer. Den bild som framträder i de utredningar
            som delegationen tagit fram och i övriga utredningar som gjorts
            av andra aktörer på det sociala och ekonomiska området är entydig:
            Romer nekas full tillgång till de sociala och ekonomiska rättigheterna.
            Romer har inte heller haft full tillgång till sina politiska och
            medborgerliga rättigheter, då romer i Sverige bara sedan någon
            generation kunnat rösta och delta i val samt via egna organisationer
            erbjudits dialog med statsmakten.
          </p>
          <p xml:id="i-VToiKsQoGDcSU9Ta3TbmSA">
            Romer i Sverige är fattiga på både social och ekonomisk välfärd
            och fattiga på makt och inflytande. Sverige har ett oåtgärdat
            inrikes underutvecklingsproblem orsakat av rasistiska strukturer
            som berör hela den nationella minoriteten romer. 1
          </p>
          <p xml:id="i-DJdEkgDURSXUUv2aob8hbY">
            Hösten 2013 avslöjades att polisen i Skåne har upprättat ett
            register över tusentals romer, bland dem helt oskyldiga medborgare,
            inklusive barn. Registret är en signal om hur utbredd och strukturell
            antiziganismen är i Sverige. Det kommer regelbundet rapporter
            om hur romer nekas inträde på campingar, hotell och andra anläggningar.
            De nekas hyra bil och blir särskilt övervakade i affärer. Dessa
            händelser är inte enskilda tillfällen, utan resultat av långvarig
            diskriminering och misstänkliggörande av romer i Sverige.
          </p>
          <head type="h2" xml:id="i-LdBF7jmqrzF2iTJQqKVNcg">
            En oberoende granskningskommission
          </head>
          <p xml:id="i-P7TqfYLKaMBXa8ePF8Dae2">
            Det pågår ett arbete med en vitbok om situationen för romer som
            ska gå igenom situationen för romer från år 1900 till år 2000
            2 . Det uppdraget stämmer delvis överens med vad Delegationen
            för romska frågor föreslog i SOU 2010:55:
          </p>
          <p xml:id="i-Ma6MU4nFAu18bYC3zJL7VC">
            Delegationen föreslår därför att en sannings- och försoningskommission
            inrättas för att kartlägga och dokumentera de övergrepp, försummelser
            och diskriminerande åtgärder som begåtts mot den romska minoriteten
            från år 1900 fram till år 2000 då Europarådets ramkonvention om
            nationella minoriteter samt Europeiska stadgan om landsdels- och
            minoritetsspråk trädde ikraft. Särskild vikt bör läggas vid att
            belysa övergreppen och åtgärderna i förhållande till de internationella
            åtaganden som Sverige anslutit sig till vad gäller mänskliga rättigheter.
            En historisk analys av perioden 1500-1900 och dess betydelse för
            övergrepp mot romer i modern tid och framväxten av antiziganism
            ska ingå i uppdraget. 3
          </p>
          <p xml:id="i-Gp5apm9jgtoHpTMp3u2ont">
            Samtidigt kan man få intrycket av vitboken att diskrimineringen
            inte längre är ett faktum för romer idag eftersom den sätter punkt
            vid år 2000. Det kan framstå som att antiziganismen nu slutat
            existera. Så är självklart inte fallet. Miljöpartiet vill därför
            att vitboken kompletteras med en sannings- och försoningskommission
            som tar ett helhetsgrepp på frågan om antiziganism. Sannings-
            och försoningskommissionen ska ta fram såväl historiska som nutida
            exempel på antiziganism. En sannings- och försoningskommission
            är också något som får stöd av forskare i nätverket Romers och
            Resandes historia i Norden just eftersom vitboken är otillräcklig
            4 . Detta bör riksdagen ge regeringen tillkänna.
          </p>
          <p xml:id="i-Q77QnfbBJE8siyqduVTXZV">
            Inte minst mot bakgrund av avslöjandet om polisens register hösten
            2013 är det viktigt att också en oberoende granskningskommission
            går till botten med den registerhantering och myndighetsdiskriminering
            som existerar. Granskningskommissionen bör också granska användandet
            av etnisk registrering inom olika myndigheter idag och historiskt.
            Eventuellt kan granskningskommissionen för registerhanteringen
            ingå i en sannings- och försoningskommission. Detta bör riksdagen
            ge regeringen tillkänna.
          </p>
          <head type="h2" xml:id="i-KnK2zCEHvetFyVEga9vYJg">
            Särskild satsning för nationella minoriteter, afrosvenskar och
            muslimer
          </head>
          <p xml:id="i-AFj1edm8zS4LhVuCwkK44L">
            Miljöpartiet vill ha en särskild satsning från statligt håll,
            exempelvis genom ett uppdrag till DO, att särskilt satsa på att
            motverka diskriminering och stärka ställningen i samhället för
            nationella minoriteter, afrosvenskar och muslimer.
          </p>
          <p xml:id="i-WuMxX4cybtdYBz6qyJBGxo">
            Riksdagen tillkännager för regeringen som sin mening vad som
            anförs i motionen om en särskild statlig satsning på att motverka
            diskriminering och stärka ställningen i samhället för nationella
            minoriteter, afrosvenskar och muslimer.
          </p>
          <head type="h2" xml:id="i-DgYRMFfwG6uWvzkwsJb7qK">
            Ett stärkt arbete mot islamofobi, antisemitism och antiziganism
          </head>
          <p xml:id="i-95QiT1CatjPzSsNmSiKjn4">
            Svenska undersökningar om upplevelser av islamofobi visar samstämmigt
            att invandrare och muslimer från utomeuropeiska länder i hög grad
            har upplevt diskriminering i Sverige. 5 En undersökning bland
            ungdomar visar att en fjärdedel av ungdomar med muslimsk bakgrund
            varit utsatt för kränkningar. Flickor har oftare utsatts för verbala
            trakasserier och pojkar oftare för våld.
          </p>
          <p xml:id="i-JtsYfnnhkNDvGkhcgkLpAy">
            Genomgång av nyhetsmedia, populärkultur och läromedel som Forum
            för levande historia har gjort visar att de ofta är onyanserade
            i sina skildringar av islam och judendom. Trots en allt starkare
            närvaro av särskilt muslimska ungdomar i gymnasieskolan är ett
            vi-och-dem-tänkande förhärskande i läromedlen i ämnet religion.
            6 Miljöpartiet anser att det behövs en ordentlig genomgång av
            läromedlen för att upptäcka omoderna och felaktiga skrivningar.
            Exempelvis måste utrotningen av romer under Förintelsen finnas
            med i historieböcker som används. Skolans roll i motverkandet
            av islamofobi, antisemitism, antiziganism och rasism är ovärderlig.
          </p>
          <p xml:id="i-TWzck6uy18x9phoFLKo9Ru">
            Riksdagen tillkännager för regeringen som sin mening vad som
            anförs i motionen om stärkt arbete mot islamofobi, antisemitism,
            antiziganism samt islamofobiska, antisemitiska och antiziganistiska
            hatbrott.
          </p>
          <head type="h2" xml:id="i-ANQUVYh3Kb5cLmJ75NURTS">
            Situationen för romer i Europa
          </head>
          <p xml:id="i-44jvKe6LDiphbvNtUKbbTs">
            EU-medborgare åtnjuter en samling gemensamma grundläggande rättigheter.
            Den främsta rätten är rätten till likabehandling. Den gäller oavsett
            om man bor i det land man är född i eller om man har flyttat till
            ett annat land. De kollektiva utvisningar av romer, framför allt
            från Frankrike och Italien, vi nu upplevt bryter mot denna princip
            om likabehandling och är mycket oroande. I synnerhet med tanke
            på att de är ett uttryck för ett synsätt som tenderar att sprida
            sig runt om i Europa. Det är inte acceptabelt att den fria rörligheten
            inom EU för romer inskränks och att den stigmatisering som redan
            finns späs på.
          </p>
          <p xml:id="i-EqP3o7gBPygLqikDQUt8f7">
            EU:s fria rörlighet ska vara en grundbult i samarbetet, men den
            gäller inte alla idag. Romer inom EU tvångsdeporteras och skickas
            tillbaka till sina ursprungsländer på ett sätt som andra EU-medborgare
            aldrig behöver uppleva. I Slovakien byggs fysiska murar mellan
            romer och majoritetsbefolkningen. I Frankrike och Italien river
            polisen fortfarande romers läger med våldsamma metoder och avvisar
            dem från landet. I Kosovo lever romer i social misär och Sverige
            tvångsavvisar romer dit i strid med UNHCR:s rekommendation. Även
            Sverige skickar tillbaka romer till miserabla förhållanden i andra
            EU-länder. EU-direktivet 2004/38/EG ger mycket tydliga gränser
            för möjligheten att utvisa en europeisk medborgare. Avvisningar
            av EU-medborgare på grund av att de skulle innebära en orimlig
            börda för den mottagande medlemsstatens sociala trygghetssystem
            är inte i sig tillräckligt för att motivera automatisk utvisning.
            Åtgärderna ska också vara proportionerliga. Därför torde de åtgärder
            som Frankrike och Italien genomfört strida mot EU-rätten. Vi anser
            att det behövs ett mer aktivt arbete på EU-nivå för att stoppa
            förföljelsen av romer. Vad som anförs i motionen om att Sverige
            i EU ska arbeta mer kraftfullt för att minska diskriminering och
            fördrivning av romer och öka inkluderingen i samhället bör riksdagen
            ge regeringen tillkänna.
          </p>
          <p xml:id="i-EupiTVNUN4T9DbafzVgGGt">
            Miljöpartiet är av uppfattningen att alla EU-länder måste leva
            upp till sina åtaganden i förhållande till alla människor som
            lever på deras territorium, och att nivån på respekten för mänskliga
            rättigheter ska vara hög.
          </p>
          <p xml:id="i-MwYeh8iCEduNU6XuNDdZWP">
            De utvisningar vi på senare tid bevittnat i Europa har varit
            särskilt riktat mot romerna, som påståtts vara ett hot mot allmän
            ordning och säkerhet, och att dess medlemmar är en belastning
            för de sociala trygghetssystemen. Utvisningarna har utförts på
            extremt kort tid, med metoder som innehåller offentlig stigmatisering
            och bruk av våld och hot. Inga individuella och från fall till
            fall utvärderingar har gjorts. Rättssäkerheten och proportionalitetsprincipen
            har åsidosatts. Förebyggande arbete har inte gjorts.
          </p>
          <p xml:id="i-W5gZhetdR4ottoZyNA3Q8b">
            Insamling av fingeravtryck från romer är olagligt och strider
            mot EU:s stadga om de grundläggande rättigheterna. Det är istället
            diskriminering på grund av etniskt eller nationellt ursprung.
            Miljöpartiet anser att EU-kommissionen nu måste agera snabbt för
            att garantera att både EU:s fördrag och lagstiftning respekteras.
          </p>
          <p xml:id="i-4kg3aazNfYMfq7WVLh7rWD">
            Förutom det oroväckande i att romer i EU-länder i många fall
            behandlas som en tredje klassens medborgare är det oerhört oroväckande
            att ministrar och presidenter på populistiskt manér använder sig
            av gruppens utsatta situation för att locka väljare. Inte minst
            i den norska valrörelsen har krav på tiggeriförbud lyfts i denna
            anda.
          </p>
          <p xml:id="i-KUkYFUMa9YPAFRazVmFyLX">
            Att stoppa diskrimineringen av romer är inget som görs i en handvändning.
            Snarare behövs långsiktigt arbete för minskad fattigdom, fler
            jobb, bättre utbildning och stopp på diskrimineringen. Miljöpartiet
            anser att EU i samråd med romernas organisationer ska utarbeta
            en omfattande europeisk strategi för romer som innehåller konkreta
            och framåtblickande åtgärder för att förbättra inkluderingen av
            romer samt åtgärder som rör boende, tillgång till arbetsmarknaden,
            utbildning och hälsa. För detta ändamål finns EU-medel avsatta
            som dock inte alltid används i medlemsstaterna.
          </p>
          <p xml:id="i-7o17m4mo5RwJuMBphY7Gam">
            Dessutom bör Sverige arbeta aktivt för att i EU ställa högre
            krav på tredjeländers respekt av mänskliga rättigheter och tillämpning
            av antidiskrimineringslagar under en viseringsliberaliseringsprocess.
            Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-3T8z7WWMMr6bo1Voo58qFM">
              Maria Ferm (MP)
            </item>
            <item xml:id="i-LVxTLPcFMMZPKsHE1WGqm9">
              Mehmet Kaplan (MP)
            </item>
            <item xml:id="i-FXraDjqRPJVLExLudU9RSY">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
