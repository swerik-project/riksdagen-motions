<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0018/mot_199900_MJ_0018-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ18 pnr: m708
          </p>
          <p>
            Motion till riksdagen
          </p>
          <p>
            1999/2000:MJ18
          </p>
          <p>
            av Anders Sjölund (m)
          </p>
          <p>
            med anledning av prop. 1999/2000:76 Lag om märkning och registrering
            av hundar
          </p>
          <p>
            Propositionens förslag om central registrering för alla hundar
            samt märkningstvång skjuter långt över det mål man vill nå. Som
            anges i förslaget, har detta sin främsta grund i ett växande problem
            med s.k. kamp- hundar. I landet finns c:a 2 000 hundar av i första
            hand blandras med det gemensamma att de är stora och tränade för
            kamp. I felaktiga ägarhänder kan dessa utgöra en fara för såväl
            människor som andra djur. Lagförslaget försöker komma åt detta
            problem genom en generell lagstiftning som berör samtliga hundägare
            i landet. Noterbart är att det förbund som finns inom Riksidrottförbundet,
            Svenska Brukshundsklubben, inte har varit föremål för remissomgång,
            medan yttrande inkommit från Svenska Pitbullterrierföreningen.
            Det förslaget försöker åstadkomma kan redan i dag regleras med
            gällande lagstiftning. Den strikta hundlag som Sverige håller
            sig med täcker de problem och händelser som man här försöker lagstifta
            om. De allra flesta hundägare i landet håller en mycket god tillsyn
            på sin hund, varför märkning redan görs och försäkringar tas.
            De problem som kamphundarna utgör löses inte genom föreslagen
            lagstiftning, då deras ägare torde ha ett mycket litet intresse
            av att få sin hund identifierad. Lagen blir med andra ord verkningslös
            för den grupp som den i första hand är avsedd för. Precis som
            Lagrådet skriver i sitt yttrande, uppfyller lagförslaget inte
            rättsstatens principer för likhet inför lagen och proportionalitet.
            Exempelvis berörs de stora antalet norska hundar som finns i Sverige
            under höstmånaderna inte av lagtexten.
          </p>
          <p>
            Ekonomiska konsekvenser
          </p>
          <p>
            Regeringens ambition att komma åt ett problem med oseriösa men
            få hundägare blir till en avsevärd kostnad och intrång i den seriöse
            hundägarens integritet. Den samlade kostnaden per hund blir mellan
            200 och 700 kronor beroende på hundens storlek och ålder. Förutom
            dessa kostnader för hundägaren belastas polisväsendet med ytterligare
            uppgifter och kostnader i en redan trängd ekonomisk situation.
          </p>
          <pb facs="riksdagen-motions-pdf/data/199900/mot_199900_MJ_0018/mot_199900_MJ_0018-0002.pdf"/>
          <p>
            Sammanfattningsvis 1999/2000 MJ18
          </p>
          <p>
            Propositionens ambition, att minska eller förhindra kamphundars
            skador på andra djur eller på människor, är visserligen vällovlig,
            men missbedömer både den positiva effekten av lagstiftningen samt
            belastar skötsamma hundägare med både stora kostnader och besvär.
            Detta samtidigt som gällande lagstiftning redan reglerar de problem
            som förslaget vill komma åt.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen avslår
            proposition 1999/2000:76.
          </p>
          <p>
            Stockholm den 5 april 2000
          </p>
          <p>
            Anders Sjölund (m)
          </p>
        </div>
      </div>
    </body>
  </text>
</TEI>
