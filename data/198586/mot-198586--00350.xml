<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00350">
  <teiHeader>
    <fileDesc>
      <titleStmt>
        <title>Sveriges Radios verksamhet m. m. (prop. 1985/86:99)</title>
        <author corresp="i-Pe1ftVDt68xexZMLUFEKsL">Ulf Adelsohn m. fl. (m) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges Radios verksamhet m. m. (prop. 1985/86:99)</title>
          <idno type="rdwebb">G902350</idno>
          <rs type="number">350</rs>
          <ref type="dokument_url_text">http://data.riksdagen.se/dokument/G902350/text</ref>
          <ref type="dokument_url_html">http://data.riksdagen.se/dokument/G902350</ref>
          <ref type="dokumentstatus_url_xml">http://data.riksdagen.se/dokumentstatus/G902350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Pe1ftVDt68xexZMLUFEKsL</idno>
            <name>Ulf Adelsohn</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QKH1DSWytvVGtUZkzdboRg</idno>
            <name>Lars Tobisson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>Nils Carlshamre</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FhdnsbdSgKWks7yKVAW7kg</idno>
            <name>Rolf Dahlberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-PjjxQYR5UbxSEEqwa2s5mr</idno>
            <name>L. Arne Andersson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>Ingegerd Troedsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>Ingrid Sundberg</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9DETYuf2xa4o1AQ7HpbNMT</idno>
            <name>Staffan Burenstam Linder</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-8hxDNLW9NgYYqBHg8RCZcj</idno>
            <name>Rolf Clarkson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-HpykFSDEKjFd3AQrjBW2xc</idno>
            <name>Sonja Rembo</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CQwK55qAkVUZt7PtiHxAxd</idno>
            <name>Per-Olof Strindberg</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LGk8Yh5rgAgYFfRdGWdPXy" type="signed"/>
        <correspContext corresp="i-LGk8Yh5rgAgYFfRdGWdPXy">
          <note type="signatory" corresp="i-Pe1ftVDt68xexZMLUFEKsL"/>
          <note type="signatory" corresp="i-QKH1DSWytvVGtUZkzdboRg"/>
          <note type="signatory" corresp="i-GvBe798bQfFYpnaboy7YCF"/>
          <note type="signatory" corresp="i-AZnaWEAg22YQ3HzVMfNSHR"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-FhdnsbdSgKWks7yKVAW7kg"/>
          <note type="signatory" corresp="i-PjjxQYR5UbxSEEqwa2s5mr"/>
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-N7WL5aLLwEPfYa71gsUxQx"/>
          <note type="signatory" corresp="i-9DETYuf2xa4o1AQ7HpbNMT"/>
          <note type="signatory" corresp="i-8hxDNLW9NgYYqBHg8RCZcj"/>
          <note type="signatory" corresp="i-HpykFSDEKjFd3AQrjBW2xc"/>
          <note type="signatory" corresp="i-CQwK55qAkVUZt7PtiHxAxd"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__350/mot_198586__350-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:350
          </p>
          <p>
            Ulf Adelsohn m. fl. (m) Sveriges Radios verksamhet m. m. (prop.
            1985/86:99)
          </p>
          <p>
            Innan propositionen lades hade överläggningar ägt rum mellan
            regeringen och oppositionspartierna. Därvid uppnåddes enighet
            i vissa frågor som gäller Sveriges Radios verksamhet under perioden
            den 30 juni 1986-den 30 juni 1992. Moderata samlingspartiet begränsar
            därför sina synpunkter och förslag till vissa frågor om vilka
            överenskommelse ej träffats. Den viktiga frågan hur mångfalden
            skall ökas inom den svenska radion och televisionen har emellertid
            inte behandlats under partiernas överläggningar och berörs inte
            heller i propositionen. Många viktiga beslut skjuts därigenom
            på framtiden. Det gäller exempelvis svensk televisions förmåga
            att konkurrera med utländska satellitprogram, tillkomsten av en
            fristående TV 3 och reklamens ställning i radio och television.
            Vi vill därför i detta sammanhang ange huvuddragen av de förändringar
            vi anser nödvändiga inom etermediaom- rådet.
          </p>
          <p>
            Den tekniska utvecklingen
          </p>
          <p>
            Den tekniska utvecklingen inom etermediaområdet har gått oerhört
            snabbt. Det kommer inom några år att finnas ett betydande utbud
            av satellitsända TV-program. Fr. o. m. år 1986 kan tillstånd ges
            för lokala kabelsändningar av ljudradio och TV-program till allmänheten.
            Redan kan omkring 140 000 hushåll se på satellit-TV. Prognoserna
            säger att minst 150 000 hushåll per år kommer att anslutas till
            kabel-TV-nät med satellitprogram under resten av 1980-talet. Förmodligen
            kommer prognoserna att överträffas. Om några år kan över en miljon
            svenskar ha tillgång till sådana program. Självständiga TV-kanaler
            kan komma att skapas i form av betal-TV. En rad olika intressen
            kommer därigenom att ta ansvar för och medverka i programproduktionen.
            Allmänheten har i ökad utsträckning efterfrågat videospelare.
            Ca 800 000 hushåll har videospelare och antalet kommer att fortsätta
            att stiga. Närradioverksamheten har permanentats. Föreningar och
            samfund har härigenom fått möjlighet att kraftigt öka programutbudet.
            Genom den tekniska utvecklingen har således stora förändringar
            ägt rum inom mediaområdet. Denna utveckling kommer att fortsätta.
            Självfallet måste detta förhållande påverka Sveriges Radios fortsatta
            verksamhet.
          </p>
          <p>
            1" Riksdagen 1985/86.3 saml. Nr 349-351
          </p>
          <p>
            [ERA Se TER LR Fd RE köret EN RE An
          </p>
          <pb facs="riksdagen-motions-pdf/data/198586/mot_198586__350/mot_198586__350-002.pdf"/>
          <p>
            Sveriges Radio
          </p>
          <p>
            När Sveriges Radio skapades tedde det sig av tekniska och ekonomiska
            skäl naturligt att företaget erhöll en monopolställning. Sedan
            lång tid tillbaka har förutsättningarna dock förändrats. Trots
            att skälen för monopolet blivit allt svagare har det bibehållits.
            Sveriges Radio har alltmer kommit att framstå som ett monument
            över en förgången tids etermediapolitik. Under en följd av år
            har moderata samlingspartiet krävt att monopolet skall brytas.
            Dessa krav har dock mött kompakt motstånd från såväl de socialistiska
            partierna som Sveriges Radio. Några hållbara tekniska argu- ment
            för ett bibehållande av radio- och TV-monopolet finns inte. De
            som försvarar monopolet synes eftersträva att dels hindra människor
            från att sända radio- och TV-program, dels bestämma vad människor
            i Sverige skall titta och lyssna på. En sådan inställning rimmar
            illa med den yttrandefrihet som i andra sammanhang präglar vårt
            samhälle. Yttrandefriheten utgör grunden för den fria etableringsrätten
            för tidningar och tidskrifter. Tryckfriheten och pressfriheten
            är en direkt följd av yttrandefrihetens princip. Yttrandefriheten
            är också en förutsättning för informationsfriheten, dvs. varje
            medborgares rätt att själv avgöra vilket budskap han eller hon
            vill ta del av. Självklart skall dessa principer gälla även nya
            media. Utvecklingen på massmediaområdet har sedan länge varit
            förutsebar. Men många har vägrat att se sanningen i vitögat. Rader
            av rapporter, promemo- rior, artiklar och intervjuer har förnekat
            eller bagatelliserat vad som håller på att hända. Vi har gång
            på gång fått höra att satellitkanalerna inte kommer att kunna
            ses i Sverige, utom möjligen av ett litet fåtal och då till oerhörda
            kostnader. Och det har gjorts gällande att om satellitsända program
            till äventyrs skulle kunna tas emot av en bredare publik så skulle
            ändå ingen vara intresserad av att titta. De som hävdat den uppfattning
            om teknikens utveckling som nu har blivit verklighet, har ansetts
            okunniga eller illojala mot både det svenska kulturar- vet och
            Sveriges Radio. Eftersom alltför få har velat lyssna står också
            mycket riktigt Sverige ganska oförberett inför det som nu händer.
            Sveriges Television skall nu konkurrera med den mångfald av program
            som redan når oss eller inom kort kommer att kunna tas emot i
            vårt land. De satellitsända kanalerna kan ofta erbjuda ett attraktivt
            programutbud, och säkerligen kommer ett stort antal människor
            att föredra dessa program framför dem som förmedlas av Sveriges
            Radio. Det finns en klar risk att många svenskar i framtiden i
            endast obetydlig utsträckning kommer att titta på svenska TV-program.
            Det är i och för sig av stort värde att allmänhetens valfrihet
            vad gäller TV-program på detta sätt ökar. Samtidigt vore det självfallet
            en olycklig utveckling om svenska program fick en så svag ställning
            som kan bli fallet.
          </p>
          <p>
            Reklamfinansierat TV 3
          </p>
          <p>
            Satellitsända kanaler kommer i stor utsträckning att vara reklamfinansiera-
            de. Det är just reklamintäkterna som ger de ekonomiska förutsättningarna
            att sända attraktiva program.
          </p>
          <p>
            Mot. 1985/86 350
          </p>
          <pb facs="riksdagen-motions-pdf/data/198586/mot_198586__350/mot_198586__350-003.pdf"/>
          <p>
            I dag föreligger inga problem att täcka Sverige, eller delar
            av det, med Mot. 1985/86 utländska reklamfinansierade program.
            Men sådana program är förbjudna — 350 om de sänds på svenska,
            ägs av svenska intressen och betalas av svenska annonser. Från
            kulturpolitisk synpunkt är detta synnerligen beklagligt. De kabel-TV-nät
            som nu byggs ut används till 99 2 för att distribuera satellitprogram
            och så kommer det att förbli till dess att reklamförbudet försvinner.
            Men svenska satsningar på svensk teater, film, musik etc. hindras
            att nå ut till hemmen, om det mellan programmen skulle förekomma
            det som förekommer i nästan alla jordens länder, nämligen korta
            reklaminslag. Starka krafter i Sverige har under lång tid framgångsrikt
            förhindrat att reklam tillåts i radio och TV. Som stöd för denna
            inställning har ett otal argument åberopats, alltifrån att reklam
            är skadligt för konsumenten till att reklam skulle leda till ett
            utslätat programutbud. Vi delar inte denna negativa syn på reklamen.
            Reklam i radio och TV tvingar programskaparna att ta hänsyn till
            publikens önskemål. Reklam skapar ekonomiska förutsättningar för
            verklig konkurrens mellan olika programmakare. Detta gynnar publiken
            genom bättre programutbud. I en marknadsekonomi är reklam ett
            naturligt medel för säljare att presentera sina produkter. Reklam
            förekommer exempelvis i tidningar och på biografer. Det är uppenbart
            att det saknas skäl att förbjuda reklam i radio och TV. Om vi
            önskar att svenskarna skall titta på svenska TV-program också
            i framtiden i icke obetydlig utsträckning kan detta bara ske genom
            att det inhemska utbudet ökar och höjs kvalitetsmässigt. Detta
            kan uppnås genom att etableringsreglerna ändras så att vi lokalt
            och regionalt kan få till stånd en etableringsfrihet som endast
            begränsas av tekniska skäl. Skall en sådan etableringsfrihet praktiskt
            kunna utnyttjas förutsätter detta att förbudet mot reklamfinansiering
            släpps. Skall vi få fram resurser till ett utökat centralt svenskt
            TV-utbud finns det bara en möjlighet, ett fristående, reklamfinansierat
            TV 3. Där skulle det finnas plats och resurser för bl. a. det
            utbud som reklam-TV:s motståndare så ofta talar om att de vill
            ha. Det är uppenbart att exempelvis antalet kulturprogram skulle
            öka. De svenska kulturskaparnas tjänster skulle efterfrågas i
            ökad utsträckning. Möjligheter skulle öppnas för en breddad kulturdebatt.
            En sådan lösning skulle ge Sveriges Television den konkurrens
            och frihet som företaget har behov av för att utvecklas på ett
            sätt som är nödvändigt för dess roll i framtiden. Sveriges Television
            skulle inte tillhöra förlorarna om ett fristående TV 3 kom till
            stånd. Den erfarenhet, de resurser och den goodwill som finns
            hos vårt nationella TV-bolag skall inte underskattas. Dessa tillgångar
            tillåts emellertid inte att komma till sin rätt i dag. Det bästa
            sättet att locka fram dessa dolda resurser är att Sveriges Television
            får konkurrens. Tillkomsten av TV 3 får inte längre förhalas.
            Regeringen bör snarast vidta erforderliga åtgärder. Vi menar att
            ett fristående reklamfinansierat TV 3 bör kunna påbörja sändningar
            i Stockholm, Göteborg och Malmö senast den 1 december 1987. Kanalens
            sändningar bör kunna tas emot i övriga Sverige före den 1 december
            1990.
          </p>
          <p>
            Ae ASS an FLER
          </p>
          <pb facs="riksdagen-motions-pdf/data/198586/mot_198586__350/mot_198586__350-004.pdf"/>
          <p>
            Vitaliserade etermedia
          </p>
          <p>
            Ett oberoende TV 3 skulle innebära en vitalisering av det svenska
            programut- budet. Men även andra etermedia skulle stärkas om moderata
            förslag genomförs. För närvarande gäller ett antal inskränkningar
            i TV- och radioverksamheten i vårt land. Reklaminslag och s. k.
            sponsrade program får nu inte förekomma i satellit- och egensändningar.
            Det kommer att vara svårt att tillämpa denna förbuds- regel då
            det är fråga om reklam i satellitsända program. Dessutom kommer
            genom reklamförbudet svenska företag i underläge gentemot utländska
            konkurrenter. Lokal TV-produktion kan bli ett värdefullt tillskott
            i det svenska kabelsända programutbudet. Sådan produktion är emellertid
            kost- sam och lär bli blygsam om inte reklamintäkter kan tas i
            anspråk. Inte heller i närradio är reklam eller sponsring tillåten.
            Kunde de sändande föreningarna använda sig av reklam skapades
            helt andra förutsättningar för programproduktion. Vi menar även
            att de begränsningar som nu gäller för föreningar beträffande
            anskaffning av sändarutrustning och sändarnas räckvidd inte är
            motiverade. Ökad frihet i dessa hänseenden skulle ge förutsättningar
            för bättre och billigare program.
          </p>
          <p>
            Finansiering
          </p>
          <p>
            Med den ökade mångfald i etern som vi förordar får Sveriges Radio
            ett mera specificerat uppdrag. Det är då rimligt att koncernen
            får klara sig inom den utgiftsram som följer av en oförändrad
            mottagaravgift. Moderata samlings- partiet kommer inte heller
            att godta en höjning vid någon senare tidpunkt under avtalsperioden.
            Med en dämpad inflationstakt under kommande år bör kostnadsökningar
            kunna mötas med rationaliseringar. För personalens del kommer
            tillkomsten av nya etermediaföretag att medföra en ökning av antalet
            arbetstillfällen och större valmöjligheter mellan olika arbetsgivare.
          </p>
          <p>
            Hemställan
          </p>
          <p>
            Med hänvisning till vad som anförts hemställs 1. att riksdagen
            hos regeringen anhåller om skyndsamt förslag till lagändringar
            syftande till etableringsfrihet på mediaområdet, 2. att riksdagen
            hos regeringen anhåller om skyndsamt förslag till sådana lagändringar
            att ett fristående, reklamfinansierat TV 3 kan skapas och påbörja
            sändningar på det sätt och vid de tidpunkter som anges i motionen,
            3. att riksdagen hos regeringen anhåller om skyndsamt förslag
            till lagändringar syftande till att reklam och sponsring som finansierings-
            källa blir tillåten inom mediaområdet i den omfattning som anges
            i motionen,
          </p>
          <p>
            Mot. 1985/86 350
          </p>
          <pb facs="riksdagen-motions-pdf/data/198586/mot_198586__350/mot_198586__350-005.pdf"/>
          <p>
            4. att riksdagen avslår regeringens förslag till lag om ändring
            i lagen - Mot. 1985/86 (1978:478) om avgift för innehav av televisionsmottagare.
            350
          </p>
          <p>
            Stockholm i april 1986
          </p>
          <p>
            Ulf Adelsohn (m) Lars Tobisson (m) Anders Björck (m) Carl Bildt
            (m) Nils Carlshamre (m) Rolf Dahlberg (m)
          </p>
          <p>
            L. Arne Andersson (m) i Ljung
          </p>
          <p>
            Ingegerd Troedsson (m) Ingrid Sundberg (m) Staffan Burenstam
            Linder (m) Rolf Clarkson (m) Sonja Rembo (m) Per-Olof Strindberg
            (m)
          </p>
        </div>
      </div>
    </body>
  </text>
</TEI>
