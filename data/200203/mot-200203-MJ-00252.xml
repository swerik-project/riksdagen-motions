<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0252/mot_200203_MJ_0252-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            46
          </p>
          <p>
            2002/03 mnr: MJ252 pnr: fp709
          </p>
          <p>
            Motion till riksdagen 2002/03:MJ252
          </p>
          <p>
            av Birgitta Ohlsson (fp)
          </p>
          <p>
            Djur i cirkusverksamhet
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om förbud mot vilda och exotiska djur på cirkus.
            2. Riksdagen tillkännager för regeringen som sin mening vad i
            motionen anförs om strängare regler vad gäller djurskydd för övriga
            domesticerade djur i cirkusverksamhet.
          </p>
          <p>
            Sanera cirkusindustrin
          </p>
          <p>
            ”Jag avskyr förevisning av dresserade djur. Vilken mängd av lidande
            och grymma straff de stackars varelserna måste uthärda för att
            ge några få stunder av tillfredsställelse till människor.” Albert
            Schweitzer, mottagare av Nobels fredspris 1952
          </p>
          <p>
            Den moderna cirkusen med dresserade djur har sitt ursprung i
            1700-talets Storbritannien. Denna form av underhållning är fortfarande
            ett populärt inslag inom den kommersiella nöjesindustrin. Såväl
            klassiskt domesticerade djur som hästar och hundar deltar parallellt
            som vilda djur exempelvis sjölejon och elefanter deltar i cirkusföreställningarna.
            Rovdjur och apor är däremot inte tillåtna längre som cirkusdjur
            i de skandinaviska länderna. Jag vill med denna motion uppmärksamma
            de vilda djurens situation inom cirkusindustrin och yrkar på ett
            förbud av att bruka exempelvis elefanter, sjölejon och reptiler.
            Idag är omsorgen om de vilda cirkusdjuren mycket knapphändigt
            reglerad i djurskyddslagen. Dess två portalparagrafer, ”att djuren
            inte ska utsättas för onödigt lidande” (28) och ”att djuren ska
            kunna leva ett arttypiskt beteende” (48), tillgodoses inte inom
            dagens cirkusverksamhet. Själva grundidén med cirkus är att få
            djuren att göra saker de normalt inte gör i sitt fria beteende.
            Detta konstlade beteende kan i viss mån accepteras för domesticerade
            djur som sedan lång tid har sin zoologiska hemvist i vårt land;
            såsom hästar och hundar, men bör inte accepteras när det rör vilda
            djur. Föreställning efter föreställning måste dessa djur utföra
            cirkushummer som människor tycker är underhållande. Djuren fraktas
            runt från ort till ort och tvingas tillbringa större
          </p>
          <pb facs="riksdagen-motions-pdf/data/200203/mot_200203_MJ_0252/mot_200203_MJ_0252-0002.pdf"/>
          <p>
            2002/03:MJ252
          </p>
          <p>
            47
          </p>
          <p>
            delen av sina liv instängda i mycket trånga utrymmen, och många
            är dessutom fastkedjade mellan uppträdandena. Flera europeiska
            studier, gjorda av bl.a. the Born Free Foundation, ger ytterligare
            belägg för hur skadlig cirkusmiljön är för djuren. Studien visar
            att vilda djur på cirkusar i onormalt stor utsträckning har symptom
            som tyder på psykiska störningar. Även med den bästa vilja i världen
            kan cirkusarna av praktiska skäl inte tillgodose djurens naturliga
            behov av rörelsefrihet och socialt umgänge. I många länder i Europa
            har därför vilda och exotiska djur på cirkusar förbjudits. Sverige
            bör följa denna utveckling.
          </p>
          <p>
            Stockholm den 18 oktober 2002
          </p>
          <p>
            Birgitta Ohlsson (fp)
          </p>
        </div>
      </div>
    </body>
  </text>
</TEI>
