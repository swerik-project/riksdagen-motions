<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02463">
  <teiHeader>
    <fileDesc>
      <titleStmt>
        <title>Åtgärder mot extremism i civilsamhället</title>
        <author corresp="i-JP8NeL17uoQgDiTaxrGnVM">av Jonas Andersson i Linghem m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2463 av Jonas Andersson i Linghem m.fl. (SD)</title>
          <idno type="rdwebb">H9022463</idno>
          <rs type="number">2463</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022463/text</ref>
          <ref type="dokument_url_html">http://data.riksdagen.se/dokument/H9022463</ref>
          <ref type="dokumentstatus_url_xml">http://data.riksdagen.se/dokumentstatus/H9022463</ref>
          <ref type="docx">http://data.riksdagen.se/fil/989AF363-D9D9-4BA4-9116-8E53D6244CD6</ref>
          <ref type="pdf">http://data.riksdagen.se/fil/AD696E5F-9BDF-4494-B793-6454F1066C45</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q8ee2ZbSjrL8V2At4mXH96" type="signed"/>
        <correspContext corresp="i-Q8ee2ZbSjrL8V2At4mXH96">
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-EgcTCecPKVEDmC7RmoVwgu" type="submitted">
          <date when="2021-10-01"/>
          <time when="18:37:43"/>
        </correspAction>
        <correspAction xml:id="i-Uoc3CJkUY17vfLmCFChQKB" type="reviewed">
          <date when="2021-10-04"/>
          <time when="15:00:08"/>
        </correspAction>
        <correspAction xml:id="i-AHGiE2281BNMCdDJ3Ro7ve" type="referred">
          <date when="2021-10-14"/>
        </correspAction>
        <correspAction xml:id="i-RjEmQ7JTjFJka1SkDrh2dg" type="assigned">
          <date when="2022-10-12"/>
          <time when="11:27:29"/>
        </correspAction>
        <correspContext corresp="i-RjEmQ7JTjFJka1SkDrh2dg">
          <ref type="assignedTo">Kulturutskottet</ref>
        </correspContext>
        <correspAction xml:id="i-TdGADioeX7fQExi7FT5XNH" type="behandlas_i"/>
        <correspContext corresp="i-TdGADioeX7fQExi7FT5XNH">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lqw8cZrMbwFGFUH8FN6a6D" type="behandlas_i"/>
        <correspContext corresp="i-Lqw8cZrMbwFGFUH8FN6a6D">
          <ref type="uppgift">2021/22:JuU29</ref>
          <ref type="ref_dok_id">H901JuU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2463 av Jonas Andersson i Linghem
          m.fl. (SD) Åtgärder mot extremism i civilsamhället
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Wqs6zMgPN1YQZcZNewEfkN">
            Förslag till riksdagsbeslut
          </head>
          <list style="ol">
            <item xml:id="i-E4Gn6Fw9bRaZYnyDUbjoJv">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag på hur regelverk
              och tillsyn ska skärpas i syfte att förhindra att våldsbejakande
              och icke-demokratiska organisationer får offentligfinansierat
              stöd, och detta tillkännager riksdagen för regeringen.
            </item>
            <item xml:id="i-RWXUH4BTmXkYv4z5Ls1bzd">
              Riksdagen ställer sig bakom det som anförs i motionen om att
              när organisationer upphör att uppfylla demokrativillkor som krävs
              för att erhålla statsbidrag så ska konsekvenserna utredas av att
              statsbidrag tidigare har utbetalats till aktuella organisationer
              och tillkännager detta för regeringen.
            </item>
            <item xml:id="i-WBx7S5bjjxbeGuAhN8VAjF">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag på hur det
              kan förhindras att organisationer kan erhålla offentligfinansierat
              stöd genom kommuner och regioner om de har nekats statsbidrag
              med hänvisning till att de bidrar till radikalisering, våldsbejakande
              extremism och liknande som kan anses utgöra ett säkerhetsproblem,
              och detta tillkännager riksdagen för regeringen.
            </item>
            <item xml:id="i-ML6ZNAC96pUKgkucNhpWrL">
              Riksdagen ställer sig bakom det som anförs i motionen om att
              utreda Muslimska brödraskapets etablering i Sverige och tillkännager
              detta för regeringen.
            </item>
            <item xml:id="i-6d85vUn3Exf9UGbyNhds3G">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag om att stoppa
              offentligfinansierat stöd till organisationer inom Muslimska brödraskapets
              nätverk och tillkännager detta för regeringen.
            </item>
            <item xml:id="i-UNf9xj5Kkv68xga1rRhmZX">
              Riksdagen ställer sig bakom det som anförs i motionen om att
              utreda konsekvenserna av det offentligfinansierade stöd som betalats
              ut till organisationer inom Muslimska brödraskapets nätverk och
              tillkännager detta för regeringen.
            </item>
            <item xml:id="i-N76KyeV9XTBA2hdfgDVV54">
              Riksdagen ställer sig bakom det som anförs i motionen om att
              utreda Muslimska brödraskapets kopplingar till terrorism och tillkännager
              detta för regeringen.
            </item>
            <item xml:id="i-Sepch2hRbqMspTRAbPo7CK">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag om att motverka
              inkonsekvent utdelning av statsbidrag och tillkännager detta för
              regeringen.
            </item>
            <item xml:id="i-2MWg8BfSGGAS7faNmaDfTx">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som säkerställer
              att offentligfinansierat stöd inte ska kunna utgå till organisationer
              som skapar incitament för och underlättar illegala invandrares
              vistelse i Sverige, och detta tillkännager riksdagen för regeringen.
            </item>
            <item xml:id="i-TTdsvwXFJe3mC3eXH6oke1">
              Riksdagen ställer sig bakom det som anförs i motionen om att
              statsbidraget till organisationer bildade på etnisk grund ska
              avvecklas och att andra typer av statsbidrag inte ska kunna utgå
              till motsvarande typer av etniska invandrarorganisationer och
              tillkännager detta för regeringen.
            </item>
            <item xml:id="i-6qJdNWfpmv2ZXPmYfYthBD">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag som säkerställer
              att statligt stöd inte ska kunna utgå till organisationer med
              en agenda som kretsar kring vitt privilegium, vit skörhet och
              motsvarande rasistiska idéer, och detta tillkännager riksdagen
              för regeringen.
            </item>
            <item xml:id="i-61xyymENsxaVGc6hsS8nYW">
              Riksdagen ställer sig bakom det som anförs i motionen om att
              regeringen ska återkomma till riksdagen med förslag i syfte att
              förstärka arbetet med att förhindra att statsbidrag till organisationer
              utnyttjas av organiserad brottslighet, klankriminella och liknande
              aktörer, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-XAhGiS69oHJ5D7T1XSnZva" type="h1">
            Demokratiska värderingar
          </head>
          <p xml:id="i-CjNFrkaUw4TmfpbV4JpYjo">
            En viktig faktor för att allmänhetens stöd till offentligfinansierat
            stöd till civilsamhället ska kunna upprätthållas är att detta
            stöd fördelas på ett ansvarsfullt sätt. Mottagare av sådant stöd
            ska uppfylla vissa minimikrav på kvalitet och samhällsnyttigt
            innehåll. Allt annat är att visa bristande respekt för demokratin
            och skattebetalarnas pengar.
          </p>
          <p xml:id="i-TFKvgm9MoVeF81Pf9zrzd6">
            Det är ett återkommande problem i Sverige att organisationer
            erhåller offentlig­finansierat stöd trots att dessa haft exempelvis
            våldsbejakande eller islamistiska tendenser. Det har också förekommit
            att organisationer av nämnda slag uppmanat till lagbrott, inte
            ställt sig bakom demokratiska grundprinciper såsom yttrandefrihet,
            inte ställt sig bakom mäns och kvinnors lika värde, och så vidare.
            Även om regeringen Löfven tagit vissa åtgärder kring dessa problem
            behövs mer kraftfullt handlande. Alldeles för lite görs. Sverigedemokraterna
            vill därför att regeringen ska ta fram förslag kring hur regelverk
            och tillsyn ska kunna skärpas ytterligare så att våldsbejakande
            och icke-demokratiska organisationer inte ska kunna erhålla offentligfinansierat
            stöd.
          </p>
          <head xml:id="i-3Tw3ckdhHGLKF45njP2vis" type="h1">
            Demokrativillkor
          </head>
          <p xml:id="i-XphiTafmHnJTugb6oU978p">
            Att skärpa tillsyn och regelverk så att dessa försvårar för våldsbejakande
            och icke-demokratiska organisationer att dra nytta av den svenska
            civilsamhällespolitiken är avgörande. Sverigedemokraterna vill
            att polisen och övriga berörda myndigheter får ökade resurser
            och bättre metoder för att kunna samverka och implementera det
            arbetet. Vi vill särskilt understryka behovet av att grundligt
            se över vilka organisationer som får offentligfinansierat stöd.
            Våldsbejakande och icke-demokratiska organisationer ska inte kunna
            komma undan med att erhålla offentligfinansierat stöd genom att
            signalera en viss värdegrund utåt samtidigt som den egentliga
            agendan är skild från denna uttalade värdegrund.
          </p>
          <p xml:id="i-2Xqg4JVy3pEuNVDoKWrVk6">
            I november 2020 tillsatte regeringen en ny utredning (dir. 2020:113)
            för att ta fram skarpare demokrativillkor för statsbidrag till
            civilsamhället. Sverigedemokraterna välkomnar att regeringen signalerar
            en vilja till skärpning, men vi är på intet sätt övertygade om
            att de eventuella regleringar som kommer att följa av utredningen
            blir tillräckliga. Det är vidare problematiskt att regeringen
            inte har vidtagit skarpa åtgärder mot att statsbidrag fortsatt
            riskerar att gå till islamism och annan extremism under den relativt
            långa perioden fram till dess att utredningen är planerad att
            vara färdig i slutet av 2021 och sedan eventuellt leder fram till
            nya regleringar än längre fram i tiden.
          </p>
          <head xml:id="i-8QtXJ7uWtAmrGWwQKfxWqi" type="h1">
            Stöd till organisationer som inte längre uppfyller demokrativillkoren
          </head>
          <p xml:id="i-8sMcMFpLWvzKcSBCUDAwgs">
            En fråga som regeringen inte nämner i utredningsdirektiven är
            hur man ska hantera de fall där organisationer som har mottagit
            statsbidrag inte längre bedöms uppfylla de demokrativillkor som
            finns, vilket redan har skett på sina håll med de demokrativillkor
            som finns i dag och som vi lär få se mer av om det på riktigt
            införs nya skarpare demokrativillkor. Om statsbidrag under lång
            tid har delats ut till aktörer som inte längre bedöms bedriva
            en verksamhet i enlighet med den svenska demokratin måste konsek­venserna
            utredas av att dessa bidrag, potentiellt mycket stora ekonomiska
            belopp, har gått in i dessa organisationer. Detta är ett krav
            för att den svenska civilsamhällespoli­tiken ska kunna tas på
            allvar.
          </p>
          <head xml:id="i-VyqMZFEvJ2SY3Fz5SJwx2U" type="h1">
            Kommunalt stöd till extremism
          </head>
          <p xml:id="i-6qHY1VSgRxcueGWij7MMF3">
            Regeringen har via utredningen i fråga inte heller på ett trovärdigt
            sätt beaktat frågan om offentligfinansierat stöd till extremism
            som utgår från kommuner och regioner. Sverigedemokraterna menar
            att det kommunala självstyret är viktigt att värna, men det är
            orimligt att det ska vara möjligt att sådant stöd genom den kommunala
            och regionala nivån delas ut till krafter som på statlig nivå
            har bedömts bidra till radikalisering, våldsbejakande extremism
            och liknande som kan anses utgöra ett säkerhetsproblem. Säpo har
            bland annat i sitt remissvar till Demokrativillkor för bidrag
            till civilsamhället (SOU 2019:35) konstaterat att inte bara staten
            utan även kommuner delar ut stöd till organisationer med kopplingar
            till extremistmiljöer och att detta bidrar till ökad radikalisering
            och våldsbejakande miljöers tillväxt.
          </p>
          <p xml:id="i-EiFBT5gVmRx26GjnxPrWPb">
            Regeringen går inte till botten med problemet när man genom tilläggsdirektiv
            till utredningen (dir. 2020:117) endast verkar för en ”stödfunktion”
            för att ge kommuner råd på området. Sverigedemokraterna vill se
            förslag för att stoppa kommunalt och regionalt stöd till organisationer
            om det på statlig nivå har bedömts att dessa organisationer bidrar
            till radikalisering, våldsbejakande extremism och liknande som
            kan anses utgöra ett säkerhetsproblem. Det är en fråga som går
            bortom civilsamhällespolitiken och i förläng­ningen handlar om
            rikets säkerhet.
          </p>
          <head xml:id="i-EehqJUHH5V2Pn4q3XC8EaE" type="h1">
            Muslimska brödraskapet i Sverige
          </head>
          <p xml:id="i-qJoa3QDPAhn7qz3SLdPBq">
            I det svenska civilsamhället finns aktörer som kopplas samman
            med det islamistiska Muslimska brödraskapet (MB). Brödraskapets
            framfart i Sverige är av särskild betydelse att beakta politiskt.
            Myndigheten för samhällsskydd och beredskap (MSB) har i närtid
            uppmärksammat MB i studier – en granskning som är efterlängtad
            och välbehövlig. MB har funnits i Sverige sedan 1970-talet och
            organisationen är dessvärre i stabil tillväxt. Organisationen
            är inte bara aktiv i det svenska samhället utan i Europa i stort,
            där den främst etablerat sig genom olika organisationer som går
            under andra namn men som kan kopplas samman med MB. Det finns
            tecken på att även politiska företrädare i europeiska länder kan
            kopplas samman med MB. Organisationens mål i Europa baseras huvudsakligen
            på att tilltala muslimer som grupp snarare än majoritets­samhället,
            som är fallet i MB-aktivisternas ursprungsländer. Man strävar
            på lång sikt efter att bygga en islamisk stat, en utveckling som
            sker gradvis och delvis genom en viss form av anpassning till
            det europeiska värdsamhället.
          </p>
          <p xml:id="i-Um2dDCQmr22vv13ZEYaybC">
            Flera europeiska länder granskar och bevakar MB och dess europeiska
            grenar. Ett exempel är en rapport som den brittiske premiärminister
            David Cameron beställde 2014 för att öka den brittiska regeringens
            förståelse av MB och dess sammankoppling med extremism.
            <ref target="i-VJdwL6inmjK4dRva59o8nJ">
              [1]
            </ref>
          </p>
          <p xml:id="i-VHJr4ocMSEEUUHrxwbyHkr">
            MB:s svenska gren är dock inte lika väldokumenterad. Att förstå
            hur rörelsen arbetar utan tillräcklig kunskap är särskilt svårt
            eftersom MB har en dold struktur förutom­stående. MB kan beskrivas
            som ett andligt brödraskap med ett globalt nätverk snarare än
            en renodlad organisation. Detta har medfört en låg kunskapsnivå
            i ämnet, vilket också inneburit att MB:s olika grenar har lyckats
            etablera sig väl i Sverige.
          </p>
          <p xml:id="i-CfTH1VukcRUnPtNqor32Zh">
            Tydligaste tecknet på dess etablering i Sverige var möjligen
            när föreningen Islamiska Förbundet i Sverige (IFiS), som har sitt
            säte i Stockholms moské vid Medborgarplatsen, etablerades i mitten
            av 1990-talet. IFiS koppling till MB framgår bland annat av att
            IFiS i sina stadgar och policydokument anger en direkt koppling
            till Federation of Islamic Organisations in Europe (FIOE), en
            organisation som forskare som studerar MB i Europa kopplar till
            MB:s övergripande organisatoriska struktur på makronivå.
            <ref target="i-2f38AdYkt81roN8kNyFb2k">
              [2]
            </ref>
            IFiS verkar vidare efter samma grundläggande mönster som MB i
            Egypten har gjort under flera år, enligt Aje Carlbom, docent vid
            Malmö universitet.
            <ref target="i-X8XfYSqXaDxcwQHVK9Fzpm">
              [3]
            </ref>
            Eftersom MB:s etablering i Sverige är relativt okänd, bör regeringen
            utreda MB:s etablering i landet.
          </p>
          <head xml:id="i-QkoEN7vopJJTfNufg6whSz" type="h1">
            Ekonomiskt stöd till Muslimska brödraskapet
          </head>
          <p xml:id="i-MG1q4Sxs2fNupVRHsgSD6u">
            Statliga aktörer som Myndigheten för stöd till trossamfund (SST),
            Myndigheten för ungdoms- och civilsamhällesfrågor (MUCF), Folkbildningsrådet,
            Sida, och Allmänna arvsfonden har på olika sätt bidragit med ekonomiskt
            stöd till organisationer inom MB:s nätverk, men även kommuner
            är skyldiga till detsamma. Särskilt två organisationer inom MB:s
            nätverk, biståndsorganisationen Islamic Relief (IR) och studieförbundet
            Ibn Rushd (SIR) har varit betydande bidragstagare, men även Sveriges
            Unga Muslimer (SUM) är en organisation värd att notera.
          </p>
          <p xml:id="i-p2Gxi8KE2gzEhnQeUpXxC">
            Utan att många förstår allvaret bidrar Sverige med offentligfinansierat
            stöd till MB:s huvudsakliga mål att bygga en parallell islamisk
            sektor i Sverige som grundar sig på en form av islamistisk identitetspolitik.
            De önskar skapa ett parallellt muslimskt civil­samhälle med en
            etablering av olika institutioner som skolor, vårdinrättningar,
            kulturcentra eller moskéer. Nätverket ägnar mycket tid åt att
            förhindra att muslimer i Sverige exponeras för mycket för västerländska
            normer och värderingar, varför de gynnas av en viss form av segregation
            i samhället. Detta är naturligtvis ingenting som gynnar svenska
            skattebetalare, varför regeringen snarast bör agera för att stoppa
            offentligfinansierat stöd till grupper som ingår i MB:s nätverk
            samt säkerställa att inte heller kommuner finansierar MB:s verksamhet.
          </p>
          <p xml:id="i-GaaXb8Gmo74bmx8BFSTGNn">
            Regeringen bör även utreda konsekvenserna av att organisationer
            som ingår i nätverket kring Muslimska brödraskapet redan har fått
            ta del av offentligfinansierat stöd.
          </p>
          <head xml:id="i-Y2Ghccn82zNwZZVQ7J2xSz" type="h1">
            Muslimska brödraskapet och terrorism
          </head>
          <p xml:id="i-C4DFG4SEtNR6XQdo3WxF2p">
            Det finns tydliga kopplingar mellan organisationer inom MB:s
            nätverk i Sverige och än mer extrema islamistgrupper såväl inom
            som utanför Sveriges gränser. Inte minst SUM har visat sig innefatta
            föreningar som har en salafistisk tolkning av islam, där ett antal
            medlemmar till och med deltagit i jihad efter att ha anslutit
            sig till terrorklassade organisationer. SUM är idag direkt eller
            indirekt påverkade av MB:s ideologi och har i likhet med övriga
            organisationer inom MB:s nätverk i Sverige ofta blivit tillfrågade
            i media när det gäller frågor som rör muslimer i Sverige. MUCF
            har tidigare fattat beslut om att avslå ansökningar om statsbidrag
            som SUM inlämnat med hänvisning till en rad kopplingar till våldsbejakande
            islamistiska miljöer. Det har likaså visat sig att pengar som
            donerats till MB sedan hamnat hos terrororganisationer i andra
            länder, bland annat genom IR. Flera av MB:s olika grenar är terrorklassade
            av ett antal länder.
          </p>
          <p xml:id="i-89CAsCXS8PZfSZf8Ec4vLf">
            Det råder inget tvivel om att rörelsen sedan länge har suspekta
            inslag, men för att tydligare se dessa samband bör regeringen
            tillsätta en opartisk och professionell granskning av MB:s kopplingar
            till terrorism. MB-kopplade SIR driver en lång rad olika studiecirklar
            i lokaler knutna till diverse muslimska organisationer i Sverige.
            På detta sätt lyckas de få bidrag för studieverksamhet som ofta
            rör utbildning i islam eller islamofobi. SIR arbetar på detta
            sätt aktivt med att öka MB:s inflytande i samhället samtidigt
            som man försvårar insyn i den egna verksamheten.
          </p>
          <head xml:id="i-9Zh1ixZLFLRFa8JpzD2vAJ" type="h1">
            Inkonsekvent utdelning av statsbidrag
          </head>
          <p xml:id="i-AvSRuAg89gRQFDEmFeEYa4">
            I Sverige finns en inkonsekvens i de bedömningar som görs av
            olika statliga aktörer när det gäller utdelning av bidrag till
            civilsamhället. Skillnaderna mellan de bedömningar som görs av
            Folkbildningsrådet och Myndigheten för ungdoms- och civilsamhällesfrågor
            (MUCF) visar på en tydlig inkonsekvens.
          </p>
          <p xml:id="i-XaiQXQWwazbbgphF8ckNRk">
            Under 2018 beslutade MUCF att avslå ansökan om statsbidrag från
            organisationen Sveriges Unga Muslimer (SUM) för att organisationen
            på olika sätt bedriver en verksamhet i strid med demokratins idéer.
            MUCF har dessutom återkrävt bidrag som har betalats ut till SUM.
            MUCF har därefter i en domstolsprocess fått rätt mot SUM i den
            aktuella frågan, och även Kammarrätten i Stockholm kom fram till
            att SUM:s verksamhet inte sker i enlighet med demokratins idéer.
          </p>
          <p xml:id="i-5gbBcSdb84bGSEgmtRWbGE">
            SUM har varit en medlemsorganisation i det muslimska studieförbundet
            Ibn Rushd (SIR) som i sin tur har erhållit mångmiljonbelopp i
            statsbidrag varje år via Folkbild­ningsrådet, detta erhöll man
            såväl före som efter det att SUM nekades fortsatta statsbidrag.
            Folkbildningsrådet menar att SIR lever upp till statens syfte
            med statsbidraget till folkbildningen om att stärka och utveckla
            demokratin, trots studieförbundets väl belagda kopplingar till
            det islamistiska Muslimska brödraskapet och trots att SIR under
            lång tid hade SUM som medlemsorganisation såväl före som efter
            det att SUM bedömdes bedriva en verksamhet i strid med demokratins
            idéer. Efter kammarrättsdomen begärde SUM utträde som medlemsorganisation
            i SIR, vilket beviljades först vid SIR:s förbundsstämma 2021.
          </p>
          <p xml:id="i-Lx3T6NY1fQfYfjaB7iSP4F">
            Det är principiellt inte rimligt att en organisation med myndighetsuppdrag
            likt Folkbildningsrådet ger statsbidrag till en organisation som
            har medlemsorganisationer som av en annan myndighet och av domstol
            har bedömts bedriva verksamhet som inte är förenlig med demokratins
            idéer. Regeringen behöver återkomma med förslag till riksdagen
            för att denna inkonsekvens och dubbelhet tydligt ska kunna motverkas
            framöver.
          </p>
          <p xml:id="i-Ss3KrDXsRuovejVhMUMapo">
            Under juni 2019 överlämnade Demokrativillkorsutredningen betänkandet
            Demokrativillkor för bidrag till civilsamhället (SOU 2019:35)
            till regeringen. Betänkandet innehåller en rad förslag som exempelvis
            skulle kunna bidra till att skapa en mer konsekvent och enhetlig
            politik i Sverige gällande utdelning av statsbidrag. Utredningens
            betänkande är omfattande och innehåller många skarpa förslag.
            Det är av stor vikt för legitimiteten och trovärdigheten för den
            svenska civilsamhällespolitiken att utdelningen av statsbidrag
            blir mer konsekvent än i dagsläget.
          </p>
          <head xml:id="i-Fct5dBvcdL6KFneuLCjMoS" type="h1">
            Organisationer som underlättar illegala invandrares vistelse
            i Sverige
          </head>
          <p xml:id="i-87krMJ3ReKbEw4VAgPBSAT">
            I den svenska civilsamhällespolitiken förekommer det att offentligfinansierat
            stöd delas ut till organisationer som medvetet gynnar illegala
            invandrares vistelse i Sverige. Det är inte rimligt att staten
            å ena sidan har myndigheter som ska verka för att utlänningar
            utan rätt att vistas i Sverige ska lämna landet, samtidigt som
            staten å andra sidan har andra myndigheter som finansierar organisationer
            som skapar incitament för och underlättar illegala invandrares
            uppehälle i landet. Det är av samma skäl inte heller rimligt att
            stöd från kommunal och regional nivå utgår till denna typ av organisationer.
            En sådan bakvänd politik underminerar polisens och andra myndigheters
            verksamhet; det är att stötta myndighetstrots, vilket Sverigedemokraterna
            ser som helt oacceptabelt.
          </p>
          <p xml:id="i-PzhamZAZFQEoXCRttajDo5">
            Frågan om statligt stöd till den aktuella typen av organisationer
            blev omdebatterad exempelvis under maj 2020. Regeringen kommunicerade
            då ut i samband med en presskonferens att man ville satsa mångmiljonbelopp
            på civilsamhället för att hjälpa människor under coronakrisen,
            varav man hade illegala invandrare som en uttalad målgrupp för
            satsningen. Riksdagen bör istället verka för att organisationer
            i civilsam­hället som skapar incitament för och underlättar illegala
            invandrares vistelse i Sverige inte ska kunna erhålla offentligfinansierat
            stöd.
          </p>
          <head xml:id="i-AdnzyDrh96xJ9o2X1ntCcd" type="h1">
            Etniska invandrarorganisationer
          </head>
          <p xml:id="i-2mAkgBrq86fGbzpjAJqQBQ">
            I dagens Sverige, som kraftigt präglas av segregation, parallella
            samhällsstrukturer och slitningar till följd av en oerhört ansvarslös
            migrationspolitik, riskerar offentlig­finan­sierat stöd till etniska
            invandrarorganisationer att underblåsa och förvärra de mycket
            allvarliga problem som redan finns. Statsbidraget till organisationer
            bildade på etnisk grund delas ut av Myndigheten för ungdoms- och
            civilsamhällesfrågor (MUCF). Sverigedemokraterna har länge har
            ställt sig kritiska till att sådana organisationer kan erhålla
            statsbidrag. Årligen handlar det om tiotals miljoner kronor som
            genom myndigheten går till olika etniska invandrarorganisationer,
            varav många kan kopplas till invandrargrupper i vilka många personer
            står utanför det svenska samhället sett till bland annat omfattande
            arbetslöshet med mera. För att som organisation ens vara aktuell
            för bidraget krävs att organisationen till övervägande del har
            medlemmar med utländsk bakgrund.
          </p>
          <p xml:id="i-FrzPt1DsweqwNJsSGgZ9zu">
            Även bidragsformer som styrs av andra förordningar och regler
            går i flera fall i praktiken till etniska invandrarorganisationer
            på ett sätt som riskerar att få samma negativa effekt som statsbidraget
            till organisationer bildade på etnisk grund. Stats­bidraget till
            barn- och ungdomsorganisationer, som även det delas ut av MUCF,
            är exempel på ett bidrag som har många etniska invandrarorganisationer
            som mottagare, även om bidragets syfte i grunden är ett annat.
            Flera av organisationerna som mottar bidraget har precis som gällande
            statsbidraget till organisationer bildade på etnisk grund koppling
            till invandrargrupper i vilka många personer står utanför det
            svenska samhället på avgörande sätt. Det ska dock understrykas
            att många organisationer som mottar statsbidraget till barn- och
            ungdomsorganisationer inte har en etnisk inriktning. Sverigedemokraterna
            är således inte kritiska till detta statsbidrags existens i sig.
            Statsbidraget till organisationer bildade på etnisk grund vill
            Sverigedemokraterna dock snarast avveckla och vi vill även förhindra
            att andra former av statsbidrag går till motsvarande typer av
            etniska invandrarorganisationer.
          </p>
          <head xml:id="i-YbbtZETGP3ZCwanBYLCSyz" type="h1">
            Organisationer med vithet på agendan
          </head>
          <p xml:id="i-7NSD9o3C14aFJygmdJuowP">
            I det svenska civilsamhället återfinns organisationer med ett
            slags öppen vänsterradikal agenda som fokuserar på ”vithet” men
            som mottar bidrag från staten genom svenska myndigheter. Myndigheten
            för ungdoms- och civilsamhällesfrågor (MUCF) är exempel på en
            myndighet som har i uppdrag att arbeta mot rasism och diskriminering,
            men som ändå delar ut bidrag till organisationer som framhärdar
            i saker som att grupper av en viss härkomst per definition är
            priviligierade och inte ens kan drabbas av rasism.
          </p>
          <p xml:id="i-8SoM6bkagzpevHdBkzc73x">
            Ett tydligt exempel på en medialt upplyft organisation av det
            aktuella slaget som under åratal har erhållit stöd från olika
            statliga aktörer, inklusive MUCF, är Teskedsorden. Organisationen,
            som dock gick i konkurs under 2021, har varit en aktör med en
            vänsterradikal agenda som fokuserar mycket på vithet, vilket man
            har varit öppen med på sina olika plattformar. Organisationen
            har framhävt olika teorier kring vitt privilegium, vit skörhet,
            att rasism mot vita människor inte finns i Sverige samt att man
            som vit människa blir bemött bättre i alla delar av samhället
            i jämförelse med en icke vit person. Viktigt att påpeka är att
            det även finns andra organisationer med liknande inriktning som
            erhåller bidrag i dagsläget och som kan tas som exempel i sammanhanget,
            så problemet är betydligt bredare än att handla om en enskild
            organisation.
          </p>
          <p xml:id="i-QsvkSHPxg5U9RYcZjxvANU">
            Att det ser ut på det här sättet trots berörda myndigheters arbete
            mot rasism och diskriminering ger en bild av att det aktuella
            arbetet inte omfattar personer och grupper av en viss härkomst.
            Detta faktum riskerar att underminera sammanhållningen mellan
            olika grupper i samhället när myndigheter delar ut bidrag till
            organisationer för att de ska propagera för att vissa personer
            i kraft av sin härkomst inte kan utsättas för rasism och för att
            dessa är priviligierade på bekostnad av personer av annan härkomst.
            Organisationer med denna typ av skuldbeläggande av människor baserat
            på härkomst hade knappast fått statligt stöd om de inte hade haft
            en sådan politisk inriktning som är fallet. Sverigedemokraterna
            anser att alla olika former av rasism och diskriminering måste
            behandlas likvärdigt i statliga myndigheters ögon, och för att
            uppnå det behöver riksdagen agera.
          </p>
          <head xml:id="i-QKRw5DqdQzFzDApqSbuUXv" type="h1">
            Kriminella element och civilsamhällespolitiken
          </head>
          <p xml:id="i-TMTYEx71ydPZcGaRnvC9E2">
            Ett problem i den svenska civilsamhällespolitiken som tydligare
            har hamnat på den politiska dagordningen på senare år gäller hur
            kriminella element utnyttjar offentligfinansierat stöd avsett
            för aktörer i det svenska civilsamhället. Polisen har påtalat
            risken för att ideella föreningar och stiftelser används för att
            tvätta pengar från kriminell verksamhet eller för att stjäla pengar
            från den svenska välfärden, och i slutet av 2020 gick man ut och
            varnade för att det saknas kontroll på inflödet till föreningslivet
            i de så kallade utsatta områdena i Sverige.
          </p>
          <p xml:id="i-SoLnBK85Vu8VKjuDK7C5iE">
            I samband med den mediala rapporteringen framhölls att det då
            fanns omkring 1 000 ideella föreningar bara i invandrartäta Södra
            Järva i Stockholmsområdet, varav många av dessa föreningar bedömdes
            ha en högst oklar verksamhet. Det framkom också att organiserad
            brottslighet var inblandad i verksamhet som kunde kopplas till
            statsbidrags­berättigade studieförbunds verksamhet i just Järvaområdet,
            vilket blev en central del i den då omfattande samhällsdebatten
            kring fusk och bedrägerier som kopplades till statsbidraget till
            folkbildningen. Detta ledde i sin tur fram till att diverse åtgärder
            vidtogs i syfte att stävja fusket inom folkbildningen. Problemet
            är dock bredare än att det enbart kan kopplas till folkbildningens
            verksamhet – myndigheterna måste agera mot kriminella element
            inom ramen för hela den svenska civilsamhällespolitiken.
          </p>
          <p xml:id="i-QfrkgDwRgxfV43ArH5kq5K">
            Att bekämpa organiserad brottslighet, klankriminalitet och liknande
            fenomen som dessvärre har fått växa sig starka i dagens Sverige
            är givetvis i första hand en uppgift för rättsväsendet, men med
            tanke på hur illa läget är i Sverige behöver hela samhällsappa­raten
            mobiliseras. Bevisligen har organiserad brottslighet i Sverige
            försökt utnyttja resurser i ideella föreningar för egen vinning.
            Det är således viktigt att myndigheter och andra organ som delar
            ut statsbidrag till organisationer i civilsamhället ges de resurser
            och den kompetens som behövs för att inga statsbidrag eller offentliga
            resurser för övrigt hamnar i händerna på organiserad brottslighet,
            klankriminella eller liknande aktörer.
          </p>
          <p xml:id="i-EFDE4Nvq6CFwM3C9WuzakW">
            Sverigedemokraterna vill att regeringen snarast återkommer till
            riksdagen med förslag i syfte att förstärka arbetet med att förhindra
            att statsbidrag hamnar i händerna på brottslingarna. Vi vill se
            en civilsamhällespolitik som ligger steget före, i stället för
            ständigt steget efter som har varit kännetecknande för regeringen
            Löfven.
          </p>
        </div>
        <div type="motSignatures">
          <list>
            <item xml:id="i-KcXmHWoCzFcnseVgoUD5jt">
              Jonas Andersson i Linghem (SD)
            </item>
            <item xml:id="i-T4EgkHoViymeB787QvDPSR">
              Aron Emilsson (SD)
            </item>
            <item xml:id="i-AKotTTnC9t58NMBaCWTFie">
              Angelika Bengtsson (SD)
            </item>
            <item xml:id="i-XuqmeyJrAj5pFD5SF3NehE">
              Cassandra Sundin (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-VJdwL6inmjK4dRva59o8nJ">
              [1] https://www.gov.uk/government/publications/muslim-brotherhood-review-main-findings.
            </note>
            <note xml:id="i-2f38AdYkt81roN8kNyFb2k">
              [2] https://www.msb.se/RibData/Filer/pdf/28456.pdf.
            </note>
            <note xml:id="i-X8XfYSqXaDxcwQHVK9Fzpm">
              [3] https://www.svd.se/kontroversiell-islamism-sprids-i-sverige.
            </note>
          </noteGrp>
        </div>
      </div>
    </body>
  </text>
</TEI>
