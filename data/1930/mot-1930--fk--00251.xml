<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__251/mot_1930__fk__251-001.pdf"/>
      <fw xml:id="i-UVopcrsvhNZAEReG96kKrF">
        Molioner i Första kammaren, Nr 251. 13
      </fw>
      <div type="motHeader" xml:id="i-3ByhMs6bobU7TpQDAGBZ6M">
        <div type="motTitle" xml:id="i-WbDkjF6uGoUGqEpRQ2ijrn"/>
        <div type="motSubmissionInfo" xml:id="i-93LdrsBBEjfNUW5jecCRPF"/>
      </div>
      <div type="motBody" xml:id="i-SCL13BFTqMdVKvkHTvLao1">
        <div xml:id="i-Vvqh3cryESMdHnxfof6PGq">
          <p xml:id="i-65wCt8eCeEYycXDUKGz8EH">
            Nr 251.
          </p>
          <p xml:id="i-RTNHxXna5vPg2kLNuDRT7n">
            Av herr Larsén, i anledning av Kungl. Majt:ts proposition angående
            under: stöd åt Erik Vilhelm Nilsson.
          </p>
          <p xml:id="i-4w6vajCcRj7ZBUWQ3fYcFq">
            I proposition nr 126 föreslår Kungl. Maj:t, att riksdagen måtte
            medgiva för- höjt understöd åt Erik Vilhelm Nilsson, vilken erhållit
            svår kroppsskada vid militärtjänstgöring. De omständigheter, under
            vilka skadan skedde, angivas i propositionen, men om måttet av
            det lidande, ifrågavarande person fått utstå, icke blott genom
            skottskadan utan även genom de upprepade operationer, som måst
            vidtagas för att om möjligt återställa själsförmögenheter och
            arbetsför- måga, kan propositionen endast giva en svag föreställning.
            Trots alla vidtagna åtgärder är Nilsson för all framtid arbetsoduglig
            på grund av nedsatta själs- förmögenheter, och därtill kommer,
            att han på grund av epileptiska anfall måste vara föremål för
            särskild omvårdnad. Enär skadan skedde före ikraftträdandet av
            förordningen den 18 juni 1927 om ersättning i anledning av kroppsskada,
            ådragen under militärtjänstgöring, har understöd icke kunnat beviljas
            enligt denna förordnings bestämmelser. Arméförvaltningens civila
            departement tillstyrker emellertid i sitt den 16 april 1929 avgivna
            yttrande framställning till riksdagen om dispens i förevarande
            fall från övergångsbestämmelserna i nämnda förordning (prop. sid.
            11—12). Då med hänsyn till befarade konsekvenser statskontoret
            i sitt utlåtande den 16 augusti 1929 avstyrkt denna av departementet
            ifrågasatta dispens och riks- dagen i allmänhet är synnerligen
            känslig för invändningar av denna art, har Kungl. Maj:t i propositionen
            hemställt om pensionsförhöjning enligt andra grunder och till
            lägre belopp än den av arméförvaltningens civila departement ifrågasatta
            och av föreliggande särskilda omständigheter betingade. Före ikraftträdandet
            av förordningen den 18 juni 1927 har, såvitt myndig- heterna känna,
            ej under militärtjänstgöring i fredstid inträffat något olycksfall,
            varigenom den skadade fått utstå lidanden jämförliga med dem,
            Nilsson utstått eller kommer att få utstå, eller där olycksfallet
            medfört sådana för den skadade ödesdigra verkningar som i här
            föreliggande fall påvisats (prop. sid. 11). Några för statskassan
            allvarliga konsekvenser skulle således icke uppstå, om Nilsson
            tilldelades livränta enligt nu gällande bestämmelser, helst som
            det i förevarande fall icke gäller ett redan avgjort ärende. Myndigheterna
            hava nämligen, ehuru det redan är fastslaget, att den skadades
            tillstånd är av bestående art, ej upp- tagit ärendet till slutligt
            avgörande. De hava därvid otvivelaktigt letts av den helt mänskliga
            och fullt riktiga uppfattningen, att det skulle innebära en grym
            orättvisa, om den beväringsman, som svårare än någon annan drabbats
            av skada
          </p>
          <pb facs="riksdagen-motions-pdf/data/1930/mot_1930__fk__251/mot_1930__fk__251-002.pdf"/>
          <fw xml:id="i-3CdSNKqp7bhqTSSUiXzE18">
            14 Motioner i Första kammaren, Nr 251.
          </fw>
          <p xml:id="i-6qk8Y8p1BVhQSJUCaTjRxT">
            i tjänsten, nu skulle av enbart formella skäl tilldömas lägre
            livränta än den sedan år 1927 gällande förordningen förutsätter.
            Även den högsta livränta, som enligt nu gällande bestämmelser
            kan tilldömas, utgör knapp ersättning för den skada- des framtida
            underhåll och vård men ingalunda ersättning för de uppoffringar,
            föräldrarna redan måst göra, och än mindre för det lidande, Nilsson
            utstått och under sin återstående levnad måste utstå. På grund
            av vad sålunda anförts, får jag hemställa,
          </p>
          <p xml:id="i-UbrSfSBjp6C9Yuy5pnofyc">
            att riksdagen måtte i anledning av Kungl. Maj:ts proposition
            126 medgiva, att till förre värnpliktige Nilsson må — utan hinder
            därav, att det olycksfall, på vilket förevarande framställ- ning
            grundas, inträffat före den 1 januari 1928 — från och med den
            1 januari 1929 från beväringsmanskapets invalid- och pen- sionsfond
            utbetalas en årlig ersättning med belopp, motsva- rande skillnaden
            mellan den livränta, som, därest förordningen den :18 juni 1927
            om ersättning i anledning av kroppsskada, ådragen under militärtjänstgöring,
            varit å Nilsson tillämplig, skulle enligt beslut av riksförsäkringsanstalten
            tillkommit honom, samt den Nilsson eljest tillkommande livräntan.
          </p>
          <p xml:id="i-LSjFSjS5RW8c1SVF3Mb3T8" type="date">
            Stockholm den 4 mars 1930. G. A. Larsén.
          </p>
          <p xml:id="i-Doem2sy4xo7n5fsFy7UycN">
            Victor Pettersons Bokindustriaktiebolag, Stockholm 1930
          </p>
        </div>
      </div>
    </body>
  </text>
</TEI>
