<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01647">
  <teiHeader>
    <fileDesc>
      <titleStmt>
        <title>om uranprospektering</title>
        <author>av Gunnar Richardson och Rune Ångström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om uranprospektering</title>
          <idno type="rdwebb">G1021647</idno>
          <rs type="number">1647</rs>
          <ref type="dokument_url_text">http://data.riksdagen.se/dokument/G1021647/text</ref>
          <ref type="dokument_url_html">http://data.riksdagen.se/dokument/G1021647</ref>
          <ref type="dokumentstatus_url_xml">http://data.riksdagen.se/dokumentstatus/G1021647</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5YySnUaCpS54wJxVp1X9Q4</idno>
            <name>GUNNAR RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JCbZ7urGHv8SpEhLXGA2mR" type="signed"/>
        <correspContext corresp="i-JCbZ7urGHv8SpEhLXGA2mR">
          <note type="signatory" corresp="i-5YySnUaCpS54wJxVp1X9Q4"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1647/mot_197778__1647-001.pdf"/>
      <fw xml:id="i-EMkCpEuyQ6S46rsD4Ut9gj">
        Motion 1977/78:1647
      </fw>
      <div xml:id="i-83rfNg7gjvmms5SM2GGH3Y" type="motHeader">
        <div xml:id="i-E92GpoUPnhtnyKtVDEG2rH" type="motTitle"/>
        <div xml:id="i-BBUFAMPkmFHKcJxtcvXVAz" type="motSubmissionInfo"/>
      </div>
      <div xml:id="i-XqLBWNVMhNT1YjZyHhrNjL" type="motBody">
        <div xml:id="i-9WQGx4eqUT8g1Su9sRGdh">
          <p xml:id="i-QzTtz8TGWx1dL8mw77ACoX">
            av Gunnar Richardson och Rune Ångström om uranprospektering
          </p>
          <p xml:id="i-WXcQWQ56btbmpCFKasXCiW">
            Efterfrågan på olja i världen ökar undan för undan. Beroendet
            växer hos konsumentländerna för att klara kraven på stegrad materiell
            standard, vilket säkrar efterfrågan, men också hos producentländerna
            där utvinningstakten dikteras av dessa länders sociala, politiska
            och ekonomiska behov. Man är nu på det klara med att världens
            oljetillgångar mycket snabbt kommer att sina om ökningstakten
            i oljeförbrukningen fortsätter i samma trend. Allt talar därför
            för att beroendet av oljan måste minskas, och om man utesluter
            alla andra faktorer ur resonemanget och bara diskuterar tillgång
            och efterfrågan, pekar alla prognoser på att världens nationer
            måste satsa stort på att: o utveckla nya energikällor och minska
            oljans andel av energibalansen, Oo i möjligaste mån använda inhemska
            energikällor och ej öka andelen importerad energi, Oo initiera
            en övergång från ändliga energislag till förnyelsebara, Oo utnyttja
            energin på ett mera effektivt sätt och vara sparsam. Det kommer
            dock att ta lång tid innan ett sådant program kan vara helt genomfört.
            Införandet av en ny energiteknik måste mätas i ett tidsperspektiv
            av minst 20 år. I fråga om energiförsörjning har Sverige hamnat
            i samma dilemma som alla andra i-länder utan egna oljetillgångar:
            ett ökat beroende av oljan. Detta oljeberoende framstår alltmer
            som ett mycket svårt problem att komma ur och har konsekvenser
            för vår miljö, ekonomi och politiska oberoende. Vi måste göra
            en nationell kraftsamling för att gradvis vrida oss ur det spänntag
            som oljan tagit om våra levnadsvillkor. Denna kraftsamling måste
            ske genom att vi använder de energikällor inom landet som vi bemästrar
            i större utsträckning än hittills, satsar starkt på forskning
            och utveckling av nya energislag, använder energin på rätt sätt
            samt är sparsamma. I förhållande till folkmängden — ett vanligt
            mått i energisammanhang — har Sverige kända uranfyndigheter i
            större mängd än något annat land i världen. Mätt i andra proportioner
            betyder det att vi har en sjättedel av alla kända uranfyndigheter
            i världen inom vårt lands gränser, och 80 96 av tillgångarna i
            Europa. Upptäckten av en uranfyndighet, utvinningen och kedjan
            fram till det anrikade uranets användning i en kärnreaktor är
            emellertid ytterst komplicerad, och Sverige är för rätt lång tid
            framåt helt beroende av utländsk uranförsörjning. F.n. är uranförsörjningen
            till det svenska kärnkraftpro- grammet tryggad till i början av
            1980-talet genom utländska kontrakt. Många skäl talar för att
            Sverige måste ta till vara den naturtillgång som
          </p>
          <pb facs="riksdagen-motions-pdf/data/197778/mot_197778__1647/mot_197778__1647-002.pdf"/>
          <fw xml:id="i-2kbtvWHmiJXY8WcywHu3Ev">
            Mot. 1977/78:1647 T
          </fw>
          <p xml:id="i-NAAqgCTh5HsZzVifandLfs">
            finns i våra uranfyndigheter. Vi behöver minska vårt beroende
            gentemot utlandet då det gäller uranförsörjningen till våra kärnkraftverk,
            vi bör ta vara på uranet av ekonomiska skäl och för att bättra
            på vår bytesbalans och vi behöver denna form av gruvhantering
            från sysselsättningssynpunkt. Man kan också anföra ett moraliskt
            ansvar för energiförsörjningen i världen av uran när vi är i besittning
            av dessa stora fyndigheter. Den största kända uranfyndigheten
            i Sverige finns i Billingen-Ranstads- området. Här försiggår redan
            provbrytning och ett omfattande forsknings- och utvecklingsarbete.
            Syftet med denna verksamhet är att få fram ekono- miskt acceptabla,
            fullt godtagbara villkor. Det är därför av största vikt att den
            inledda forsknings- och utvinningsverksamheten i Ranstad får byggas
            ut och fullföljas. Genom detta tillskapas möjligheter att i praktiken
            pröva möjlighe- terna att iordningställa områden efter brytning
            liksom utprovningen av deponerings- och rekultiveringsmöjligheterna.
            Ranstad bör bli centrum för denna typ av forsknings- och utvecklingsverksamhet
            även i fortsättningen, och här bör basorganisationen ligga för
            landet i dess helhet. En omfattande brytning av uran av kommersiella
            skäl i det från miljösynpunkt känsliga Billingeområdet är dock
            ytterst tveksam. Vid den uranprospektering som Sveriges geologiska
            undersökning (SGU) utfört under årens lopp har man hittat stora
            och mycket lovande fyndigheter i främst den norrländska fjällkedjan.
            Till de platser som är mest intressanta från denna synpunkt kan
            nämnas Pleutajokk i Norrbotten, Sorsele i Västerbotten och en
            sträckning av uranfynd genom kommunerna Dorotea-Tåsjö-Hoting.
            Särskilt vad det gäller verksamheten i Pleutajokk är man långt
            framme redan nu. LKAB, som har hand om denna fyndighet, har redan
            genomfört provbrytningar i området som lämnat mycket lovande resultat.
            Man har med säkerhet lokaliserat en sammanhängande, starkt koncentrerad
            malmkropp som beräknas innehålla ca 2 000 ton uran. Till detta
            skall sedan läggas att man har sju åtta nya ”uppslag” i närheten
            av denna fyndighet, varför man kan förmoda att den innehåller
            betydligt större kvantitet. Verksamheten i Pleutajokk har emellertid
            undan för undan dragits ned, och skälet till detta är svårt att
            förstå. LKAB anser att man kan lösa de med all gruvbrytning förenade
            miljöproblemen på ett tillfredsställande sätt, och på dessa villkor
            kommer nog kommunen att säga ja till uranbrytning i området. En
            samrådsgrupp för övervakning av miljöpåverkan med representanter
            för befolkningen i trakten skall också tillsättas. Det är motionärernas
            uppfattning att verksamheten i Pleutajokk snarast bör tas upp
            i den omfattning som är nödvändig för att man skall kunna ta ställning
            till om gruvdrift är möjlig i området. Vi har kommit till denna
            slutsats efter ett noggrant studium av tillgängligt material och
            efter kontakter med befolkningen i trakten. Inte minst skulle
            en gruvdrift i Pleutajokk betyda mycket för sysselsättningen i
            området. Läget på den fronten kan kort sammanfattas så att det
            saknas arbetstillfällen i området. Uranprospekteringar är, som
            SGU framhöll i sin anslagsframställning för budgetåret 1976/77,
            en komplicerad verksamhet med lång utsträckning i
          </p>
          <pb facs="riksdagen-motions-pdf/data/197778/mot_197778__1647/mot_197778__1647-003.pdf"/>
          <fw xml:id="i-38DVzYwUJETSSNdw99u8s7">
            Mot. 1977/78:1647 8
          </fw>
          <p xml:id="i-3xWE9Bzzt1J9XZyEhGgt1Z">
            tiden. De som handhar denna verksamhet inom SGU är specialister
            på detta område — en unik kunskap som är ytterst gångbar på den
            internationella marknaden. När man i budgetpropositionen föreslår
            en nedskärning av uranprospekteringen till en miniminivå och en
            avslutning och dokumenta- tion av hittills utförda arbeten är
            det ett synnerligen drastiskt steg som man tar ansvaret för. Som
            tidigare framhållits är en fullständig kartläggning av en uranfyndighet
            en komplicerad verksamhet, och man kan ange som en minimitid ca
            tio år från det att prospektering gjorts till kommersiell brytning
            kan ske. Om intentionerna i budgetpropositionen följs betyder
            det att Sverige för överskådlig tid avstår från att nyttja den
            naturtillgång som uranet utgör, och vi raserar en organisation
            på hög teknisk nivå av stor betydelse för folkhushållet. En annan
            konsekvens av att trappa ned och gradvis avveckla uranpros- pekteringen,
            i främsta hand i den norrländska fjällkedjan, kan bli att Sverige
            i ett trängt försörjningsläge på uran till våra kärnkraftverk
            tvingas att sätta i gång en forcerad storbrytning i Ranstadsområdet
            i en takt och på sådana villkor att de miljömässiga kraven ej
            kan uppfyllas. En fortsatt prospekteringsverksamhet efter uran
            betyder att vi skaffar oss större handlingsfrihet då det gäller
            att lokalisera en uranbrytning till områden som miljömässigt och
            ekonomiskt är mest lämpliga. Det råder en bred politisk enighet
            i Sverige om att vi bör stärka vårt oberoende på energiområdet.
            Till detta oberoende hör också att vi nyttjar landets inhemska
            energikällor i största möjliga utsträckning. Uranet är en sådan
            inhemsk energikälla där bristsituationer också har en särskild
            politisk dimension. Det är därför av vikt att vi fortsätter att
            kartlägga våra inhemska tillgångar på uran, att uranprospekteringen
            får fullföljas, att vi satsar på fortsatt forskning och utveckling
            samt att vi upptar verksamheten i Pleutajokk i full utsträckning
            snarast möjligt syftande till kommande gruvdrift. Med hänvisning
            till vad som anförts i motionen hemställs att riksdagen i skrivelse
            till regeringen som sin mening ger till känna 1. att forsknings-
            och utvecklingsarbetet i Ranstad fullföljes med den inriktning
            och den omfattning som angives i motionen, 2. att prospekteringsverksamheten
            i vad gäller uranfyndigheter i Norrlands inland och fjälltrakter
            fullföljes med inriktning på en fullständig kartläggning av existerande
            fyndigheter i dessa områden. 3. att verksamheten i Pleutajokk
            i Norrbotten fortsätter med prospektering och provbrytning, syftande
            till en kommande gruvdrift.
          </p>
          <p xml:id="i-LGhq51wB8boVxY4zj9XAFq" type="date">
            Stockholm den 25 januari 1978
          </p>
          <div xml:id="i-Mij1irDMakpjvzA7MkAkPr" type="signatureBlock">
            <p xml:id="i-LW7Sj2aMaRQrJJTgkeHjMj" who="i-5YySnUaCpS54wJxVp1X9Q4" type="signature">
              GUNNAR RICHARDSON (fp)
            </p>
            <p xml:id="i-465w2cA5VMLuiRC7hH3aph" who="i-SSqaDPQScQwPiGYciJiS8W" type="signature">
              RUNE ÅNGSTRÖM (fp)
            </p>
          </div>
        </div>
      </div>
    </body>
  </text>
</TEI>
