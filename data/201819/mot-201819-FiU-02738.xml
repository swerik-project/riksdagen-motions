<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-FiU-02738">
  <teiHeader>
    <fileDesc>
      <titleStmt>
        <title>Agenda 2030 - målstyrning mot en hållbar värld</title>
        <author corresp="i-E9448xLY8M4wqwfcWUh29o">av Annica Hjerling m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2738 av Annica Hjerling m.fl. (MP)</title>
          <idno type="rdwebb">H6022738</idno>
          <rs type="number">2738</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H6022738/text</ref>
          <ref type="dokument_url_html">http://data.riksdagen.se/dokument/H6022738</ref>
          <ref type="dokumentstatus_url_xml">http://data.riksdagen.se/dokumentstatus/H6022738</ref>
          <ref type="docx">http://data.riksdagen.se/fil/E6A8BC84-8B35-4C6D-B7A7-0D376B0EA69B</ref>
          <ref type="pdf">http://data.riksdagen.se/fil/6F0182EC-0FDF-4B43-B080-9C17B31B057B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-E9448xLY8M4wqwfcWUh29o</idno>
            <name>Annica Hjerling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-mxJ22KDE3cthH5PFLdLST</idno>
            <name>Maria Gardfjell</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XWVDvwEPuwydGvvPUhRws9" type="signed"/>
        <correspContext corresp="i-XWVDvwEPuwydGvvPUhRws9">
          <note type="signatory" corresp="i-E9448xLY8M4wqwfcWUh29o"/>
          <note type="signatory" corresp="i-mxJ22KDE3cthH5PFLdLST"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-KmY3t8VznGaS11qXwo1gNg"/>
        </correspContext>
        <correspAction type="submitted" xml:id="i-C1kBQQU47dAsGGPALECrrH">
          <date when="2018-11-30"/>
          <time when="13:41:00"/>
        </correspAction>
        <correspAction type="reviewed" xml:id="i-EhMHY2sCZvRhvaF21tQDuf">
          <date when="2018-11-30"/>
          <time when="14:24:14"/>
        </correspAction>
        <correspAction type="referred" xml:id="i-2yA8enRedVYuhTk9iCkJS4">
          <date when="2018-12-05"/>
        </correspAction>
        <correspAction type="assigned" xml:id="i-FRe4HPezWEce7ap7Hhjd7G">
          <date when="2019-12-18"/>
          <time when="15:46:57"/>
        </correspAction>
        <correspContext corresp="i-FRe4HPezWEce7ap7Hhjd7G">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-JguJ4Nm9ydAt2AsMjCSZPm"/>
        <correspContext corresp="i-JguJ4Nm9ydAt2AsMjCSZPm">
          <ref type="uppgift">2018/19:FiU22</ref>
          <ref type="ref_dok_id">H601FiU22</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7JoMio65G6wRBUZhj6HTtc"/>
        <correspContext corresp="i-7JoMio65G6wRBUZhj6HTtc">
          <ref type="uppgift">2018/19:FiU26</ref>
          <ref type="ref_dok_id">H601FiU26</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NBqeDfv6D2wbpcAigAXfcL"/>
        <correspContext corresp="i-NBqeDfv6D2wbpcAigAXfcL">
          <ref type="uppgift">2018/19:FiU34</ref>
          <ref type="ref_dok_id">H601FiU34</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8WxMD9yDwgo5byDhvzeaXT"/>
        <correspContext corresp="i-8WxMD9yDwgo5byDhvzeaXT">
          <ref type="uppgift">2018/19:FiU20</ref>
          <ref type="ref_dok_id">H601FiU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">FiU20</ref>
          <ref type="ref_dok_titel">Riktlinjer för den ekonomiska politiken</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7d2Vqh7FVn8bbjVxSMf9VL"/>
        <correspContext corresp="i-7d2Vqh7FVn8bbjVxSMf9VL">
          <ref type="uppgift">2019/20:FiU2</ref>
          <ref type="ref_dok_id">H701FiU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU2</ref>
          <ref type="ref_dok_titel">Utgiftsområde 2 Samhällsekonomi och finansförvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2738 av Annica Hjerling m.fl. (MP) Agenda 2030 – målstyrning mot en hållbar värld</div>
      </div>
      <div type="motBody">
        <div type="motProposal" subtype="förslag">
          <head xml:id="i-U7ovF18xnJiuntSXfVwrHo">
            Förslag till riksdagsbeslut
          </head>
          <list style="ol">
            <item xml:id="i-UKjbuZFZDq1267iWW7sXW6">
              Riksdagen ställer sig bakom det som anförs i motionen om att
              en parlamentarisk kommitté bör ersätta Agenda 2030-delegationen
              då den avslutar sitt arbete i mars 2019, och detta tillkännager
              riksdagen för regeringen.
            </item>
            <item xml:id="i-5hHhaSBKqCGBm1ESUuiP46">
              Riksdagen ställer sig bakom det som anförs i motionen om att
              kommittén ska ta fram förslag på hur av riksdagen antagna mål
              som bidrar till att uppfylla Agenda 2030 kan göras styrande och
              möjliga att utvärdera och tillkännager detta för regeringen.
            </item>
            <item xml:id="i-MekAMUdupCikaeRA4u5V4g">
              Riksdagen ställer sig bakom det som anförs i motionen om att
              en bilaga bör tas fram till den årliga statsbudgeten med fokus
              på uppföljning av genomförandet av Agenda 2030 och tillkännager
              detta för regeringen.
            </item>
            <item xml:id="i-GMKx1rfeyPLc1tgwc8bHo">
              Riksdagen ställer sig bakom det som anförs i motionen om att
              ställa krav på kommuner och landsting att årligen redovisa hur
              de lever upp till Agenda 2030, och detta tillkännager riksdagen
              för regeringen.
            </item>
            <item xml:id="i-6PNZfsewurYgbCjm9HY669">
              Riksdagen ställer sig bakom det som anförs i motionen om att
              ge Upphandlingsmyndigheten i uppdrag att förstärka kompetensen
              om upphandling av varor och tjänster inom byggsektorn för att
              leva upp till Agenda 2030 och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GPsXYccF73Y8WoDaB7G6Rc">
            Motivering
          </head>
          <p xml:id="i-Rb7VxLUaaUMngwMVtN4Au">
            Sveriges politik för global utveckling går ut på att de politiska
            beslut som fattas i Sverige ska bidra till en rättvis och hållbar
            global utveckling. Den genomförs genom att alla departement tar
            fram handlingsplaner med konkreta mål för hur de ska bidra till
            Agenda 2030.
          </p>
          <p xml:id="i-KvWXdHGSH8KHsVYAfQTjzX">
            Regeringen har under den gångna mandatperioden drivit på arbetet
            med Agenda 2030 på flera viktiga sätt. De befintliga miljökvalitetsmålen
            kommer, när de genomförs helt, att göra att stora steg tas för
            att uppfylla Agenda 2030 på miljöområdet. Detsamma gäller den
            svenska politiken för global utveckling. Nya miljökvalitetsmål
            behöver dock fastställas snart då dessa går ut 2020 och arbetet
            med att leva upp till Agenda 2030 behöver fortsätta länge efter
            det. Mycket arbete återstår också för att Sverige ska nå upp till
            samtliga befintliga miljökvalitetsmål.
          </p>
          <p xml:id="i-TYEbjbq9HsHWt7SQT6YXzF">
            På många områden, särskilt vad gäller de miljörelaterade målen
            i Agenda 2030, finns utvärderingsbara mål enligt Agenda 2030-delegationen.
            På andra områden som till exempel politiken för global utveckling
            och de hälsopolitiska målen behöver det bli tydligare hur målen
            ska mätas eller genomföras.
          </p>
          <p xml:id="i-AUXMRzGqQAjm9Ja9jX5SW4">
            Att det allmänna ska främja hållbar utveckling, delaktighet,
            jämlikhet, motverka diskriminering, ha välfärd som mål och trygga
            rätten till arbete, bostad och utbildning, står i regeringsformen.
            Det allmänna ska enligt den också verka för social omsorg, trygghet
            och goda förutsättningar för hälsa. Från och med 2017 görs också
            en bredare uppföljning i budgetpropositionen än den rent ekonomiska.
            Det görs genom 15 indikatorer på välstånd.
          </p>
          <p xml:id="i-YQofDXvJ8R2C5Ea39NpN19">
            I budgetpropositionen redovisar regeringen hur arbetet går med
            att uppfylla de nationella mål för olika sakområden som antagits
            av riksdagen. Dessa mål täcker in stora delar av Agenda 2030 och
            för det arbetet framåt. Samtliga mål under Agenda 2030 behöver
            redovisas på ett liknande sätt. Dels för att riksdagen ska kunna
            följa genom­förandet av Agenda 2030 på alla områden och dels för
            att det behövs en sammanhållen uppföljning av arbetet för hållbar
            utveckling, eftersom de olika målen går i varandra och är beroende
            av varandra.
          </p>
          <p xml:id="i-D6WjHuQ4itstN91aiJJgnS">
            Offentlig konsumtion står för en stor del av koldioxidutsläppen
            och miljöpåverkan i allmänhet. Offentlig sektor utgör halva Sveriges
            BNP och de krav som ställs eller inte ställs på offentlig verksamhet
            måste därför betraktas för avgörande för uppfyllandet av Agenda
            2030. Utöver att agera som ansvarstagande förebild, konsument
            och arbets­givare kan staten dessutom styra privat sektor genom
            lagstiftning. Det faktum att länder och företag världen över arbetar
            med att leva upp till FN:s hållbarhetsmål, att Sverige är ett
            starkt exportland, ett generöst biståndsland och en del av EU,
            ger en unik möjlighet för regeringen att påverka utvecklingen
            i världen men det förutsätter en god och tydlig styrning av offentlig
            verksamhet.
          </p>
          <head type="h2" xml:id="i-Sm5ZMobmxX6ex7grndsZe2">
            Styrning av arbetet med Agenda 2030
          </head>
          <p xml:id="i-SxfbT1hXg7m4NrM9dg9dz">
            Agenda 2030-delegationen kommer att avsluta sitt arbete i mars
            2019. I och med det behövs en ny organisation för att driva arbetet
            framåt. Regeringen ska fortsätta ha ansvaret för att driva på
            genomförandet av Agenda 2030 i statsförvaltningen. Utöver det
            behöver det inrättas en parlamentarisk kommitté som ska ha som
            uppdrag att: Fullfölja arbetet med en nationell målbild för Agenda
            2030 och ta fram förslag på hur av riks­dagen redan antagna mål,
            som bidrar till att uppfylla Agenda 2030, kan göras styrande och
            möjliga att utvärdera.
          </p>
          <p xml:id="i-KyserwsPkFUYETb8mdLhnT">
            Kommittén ska vara sammansatt av parlamentariker från samtliga
            partier i riksdagen och experter på de områden som krävs för att
            kommittén ska kunna utföra sin uppgift. Det vetenskapliga rådet
            för hållbar utveckling eller någon annan form av kunskaps­baserat
            råd bör knytas till kommittén. Kommittén bör ha i uppdrag att
            arbeta med referensgrupper till exempel från landstings- och kommunsektorn,
            civilsamhället och näringslivet.
          </p>
          <head type="h2" xml:id="i-Q9bypdYx3xK9ds8uxMVmLX">
            Årlig redovisning av arbetet med Agenda 2030 från stat, landsting
            och kommun
          </head>
          <p xml:id="i-UqthjQs2eeKVpCowF9pDZy">
            Det finns en lång och god tradition i Sverige av kommunalt självstyre
            och självständiga myndigheter. Regeringen har i budgetpropositionen
            2018 lagt fast att Agenda 2030 ska genomföras inom ramen för ordinarie
            styrning och på alla politikområden. Det ska också ges stöd till
            kommuner och landsting för att förenkla genomförandet. Mot bakgrund
            av att den offentliga verksamheten står för hälften av BNP i Sverige
            och att en stor del av detta består av verksamheter i kommuner
            och landsting krävs en särskild tydlighet i att Agenda 2030 ska
            genomföras. Därför är det rimligt att ställa krav på stat, landsting
            och kommuner att de ska redovisa sitt arbete med Agenda 2030 årligen
            fram till 2030. Eftersom Sveriges kommuner är så olika i storlek
            är det också nödvändigt att staten ger ett gott stöd och i detta
            arbete. Det gäller i synnerhet arbetet med offentlig upphandling
            där det finns stora samordningsvinster med att staten är med och
            tar fram kriterier som kan användas av hela den offentliga sektorn.
          </p>
          <p xml:id="i-JVTjso45fkPR1e9s4PLLhL">
            En bilaga ska därför tas fram till den årliga statsbudgeten med
            fokus på uppföljning av genomförandet av Agenda 2030. Bilagan
            ska redovisa hur statens arbete med Agenda 2030 fortskrider. Riksdagen
            ska även ställa krav på kommuner och landsting att årligen redovisa
            hur de lever upp till Agenda 2030. Sådana krav finns idag på företag
            med fler än 250 anställda och en omsättning på över 350 miljoner.
          </p>
          <head type="h2" xml:id="i-FmgkyfDWgsKUpNZ3uV8B8E">
            Skynda på arbetet med offentlig upphandling och hjälp kommunerna
            att ställa krav på byggbolagen
          </head>
          <p xml:id="i-Bqf38BiybNv7F3bdPUHNLa">
            Den offentliga sektorns konsumtion utgör 25 procent av BNP och
            orsakar nästan 40 procent av koldioxidutsläppen som kommer från
            konsumtion i Sverige. I och med att den offentliga konsumtionen
            utgör en så stor del av den totala konsumtionen i Sverige är en
            hållbar konsumtion mycket viktig för att minska utsläppen relaterade
            till konsum­tion.
          </p>
          <p xml:id="i-JGZ5aNKppUXHefgE2NcoSA">
            Att ställa krav utifrån Agenda 2030 i upphandlingen är att ge
            svenska företag en stabil marknad för varor och tjänster. Det
            gör att de kan utveckla hållbara affärsmodeller som kan användas
            på alla marknader som anpassar sig till Agenda 2030. Att inte
            göra det är att acceptera att svenska skattepengar går till företag
            vars verksamhet förstör miljön och leder till dåliga arbetsförhållanden
            över hela världen.
          </p>
          <p xml:id="i-XiHuWj4MbD4yNiSf5YqvjX">
            Det mesta av offentliga sektorns konsumtion sker i kommunsektorn.
            Även om staten har ett tungt ansvar för att köpa hållbara varor
            och tjänster och bedriva en verksamhet som lever upp till Agenda
            2030 är kommunsektorn större och därför viktigare. Kommuners och
            landstings arbete med Agenda 2030 är avgörande för att nå upp
            till målen i Agenda 2030 och deras upphandling är en avgörande
            faktor för att det ska lyckas.
          </p>
          <p xml:id="i-WNahwDAaDyMruuq6p1yUAA">
            Eftersom Sverige som stat har förbundit sig att leva upp till
            målen i Agenda 2030 måste också staten ta det yttersta ansvaret
            för att följa upp arbetet med Agenda 2030 i kommunerna och landstingen
            och begära årlig redovisning från dem av hur Arbetet med Agenda
            2030 fortskrider.
          </p>
          <p xml:id="i-RoLf2mX3S1FnVfZ3LvqEUy">
            Den i särklass största branschen som levererar till offentlig
            sektor är byggbranschen. Den är ungefär 3 gånger större, i kronor
            räknat, än någon av de fyra andra största branscherna: kollektivtrafik,
            fastigheter, skola och omsorg. De stora svenska byggbo­lagen är
            globala bolag som kan vara pådrivande för utvecklingen i resten
            av Europa och stora delar av världen. Upphandlingsmyndigheten
            måste därför snarast få i uppdrag av regeringen att i att förstärka
            kompetensen om upphandling av varor och tjänster inom byggsektorn
            på samma sätt som gjorts vad gäller livsmedel och måltidstjänster.
            Myndighetens arbete med att ge stöd till kommuner och landsting
            vad gäller upphand­ling behöver prioriteras.
          </p>
        </div>
        <div type="motSignatures">
          <list>
            <item xml:id="i-FjNQvScHiQx1BoxMWtQavt" who="i-E9448xLY8M4wqwfcWUh29o">
              Annica Hjerling (MP)
            </item>
            <item xml:id="i-DWZByG6CuQrRCbonYRv3JL" who="i-mxJ22KDE3cthH5PFLdLST">
              Maria Gardfjell (MP)
            </item>
            <item xml:id="i-GUMYYhRu2eSBXSxHSmSeHJ" who="i-DeptGBZtEQx7vKbsL6e4hX">
              Emma Hult (MP)
            </item>
            <item xml:id="i-Hrj6UCwmrAQYNqAUbGxK7U" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-SfZocxGcXceiHGugGVAGna" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-9QwNnofThMSWtSokTSttDG" who="i-KmY3t8VznGaS11qXwo1gNg">
              Elisabeth Falkhaven (MP)
            </item>
          </list>
        </div>
      </div>
    </body>
  </text>
</TEI>
