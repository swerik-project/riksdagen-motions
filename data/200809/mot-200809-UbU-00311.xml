<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00311">
  <teiHeader>
    <fileDesc>
      <titleStmt>
        <title>Ersättningen till fristående skolor</title>
        <author corresp="i-XHzgSBhvzhMtyTsYMbxgy4">av Fredrik Schulte (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ersättningen till fristående skolor</title>
          <idno type="rdwebb">GW02Ub311</idno>
          <rs type="number">Ub311</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub311/text</ref>
          <ref type="dokument_url_html">http://data.riksdagen.se/dokument/GW02Ub311</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub311</ref>
          <ref type="doc">http://data.riksdagen.se/fil/B70A0F3A-5D86-4513-860A-57F91681D2E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KN7j9emrUx3zhJpnbAzkw4" type="signed"/>
        <correspContext corresp="i-KN7j9emrUx3zhJpnbAzkw4">
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction type="numbering" xml:id="i-UzPiPX3p5rRpH5KSNjPzAC">
          <date when="2008-10-06"/>
        </correspAction>
        <correspAction type="submission" xml:id="i-8DiCD97FTB7M3LjgfB956S">
          <date when="2008-10-02"/>
        </correspAction>
        <correspAction type="transfer" xml:id="i-Uv8EumLGsCxtY7Bz3De93W">
          <date when="2008-10-02"/>
        </correspAction>
        <correspAction type="assigned" xml:id="i-D9SE8Nn25L8RkY6oaf7FU4"/>
        <correspContext corresp="i-D9SE8Nn25L8RkY6oaf7FU4">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SccNL4BstRPWmgTkzb7xKq">
            Förslag till riksdagsbeslut
          </head>
          <p xml:id="i-3uBeuP4tPPtDwcmkg7RzCB">
            Riksdagen tillkännager för regeringen som sin mening vad som
            anförs i motionen om ersättningen till fristående skolor.
          </p>
        </div>
        <div type="motContent">
          <head type="h1" xml:id="i-R9S17eqmznfCRThaZKJgEq">
            Motivering
          </head>
          <p xml:id="i-7CeiwWKnNM113FfKEVnAhR">
            Skollagens 8 a § tillkom i syfte att stärka de fristående skolorna
            i förhållande till kommuner med politiska majoriteter med negativ
            inställning till friskolor. Styrkeförhållandet mellan kommuner
            och nystartade friskolor ansågs helt enkelt vara i obalans, där
            kommunerna tidigare med relativt enkla medel kunde sätta press
            på friskolor på ett sätt som försvårade deras förutsättningar
            att bedriva sin verksamhet. Genom att stipulera ett regelverk
            som angav att ersättningen till friskolor i första hand skall
            utgå enligt samma principer som för den kommunala skolan och i
            andra hand uppgå till det belopp som regeringen eller den myndighet
            som regeringen bestämt (idag Skolverket) har föreskrivit, skulle
            friskolornas position stärkas och ett större mått av konkurrensneutralitet
            med de kommunala skolorna uppnås. Lagstiftningen har dock inte
            anpassats efter de senaste årens utveckling med alltfler friskolor.
            Andelen friskolor växer och i vissa kommuner är snart de kommunala
            skolorna i minoritet. I vissa fall tillhandahåller inte längre
            kommunen några av de mest populära nationella programmen i kommunal
            regi. Detta antingen beroende på att den kommunala skolan konkurrerats
            ut av friskolor, eller till följd av att kommunala skolor knoppats
            av och tagits över av personalen. I dessa situationer finns inte
            längre kommunala referensobjekt, vilket innebär att regeringens
            bestämmelser om ersättning som idag regleras av den s.k. riksprislistan
            per automatik gäller.
          </p>
          <p xml:id="i-PaL9nH1qyVXjB3gnvhDdC4">
            Om den kommunala och fristående verksamheten tidigare bedrevs
            till en lägre kostnad än den ersättning som anges i riksprislistan,
            får detta som konsekvens att ersättningen automatiskt höjs i nivå
            med regeringens bestämmelser. Detta kan medföra att kommunens
            kostnader för utbildningsverksamhet ökar eller minskar drastiskt
            bara över natten. Detta är inte rimligt då det innebär att fristående
            skolor kan se sina intäkter öka eller minska på ett omotiverat
            sätt som inte står i relation till en kostnadsökning/kostnadssänkning
            eller politiskt beslutade nysatsningar/besparingar. Därför bör
            lagen göras dispositiv för att möjliggöra för kommunerna att lämna
            ersättningen på tidigare nivå.
          </p>
          <p xml:id="i-CvPT3JjNbq9FJycEtRCmnW">
            Även om avknoppningar och nedläggningar av kommunala skolor som
            inte klarar konkurrensen med friskolor är känsliga frågor, måste
            det vara möjligt för varje enskild kommun att ta ställning till
            dessa och andra dylika frågeställningar på ett rimligt sätt. Det
            är en del av det kommunala självstyret. Detta gäller i synnerhet
            i situationer när kommunala skolor konkurreras ut av fristående
            utförare. Att fortsätta bedriva en ineffektiv och dålig skolverksamhet
            är inte rimligt när bättre alternativ står till buds. I sådana
            situationer måste ekonomiskt och utbildningsmässigt ansvarstagande
            beslut premieras, inte straffas ut. Om en kommun kan spara pengar
            på att lägga ned en dåligt fungerande och impopulär kommunal skola,
            bör ett sådant beslut inte hindras av att kommunen inte kan skriva
            ett avtal med de kvarvarande friskolorna om att inte höja ersättningen
            på ett omotiverat sätt. Dagens ordning uppmuntrar till ett ineffektivt
            hushållande av skattemedel. Skulle en kommun under liknande omständigheter
            som beskrivs ovan överlåta till en annan kommun att tillhandahålla
            skolverksamhet gäller full avtalsfrihet. Samma spelregler bör
            råda i relationen mellan kommun och friskolor. Därför borde lagstiftningen
            göras dispositiv så att en kommun och en fristående skola i ett
            läge då kommunens egen utbildningsverksamhet antingen läggs ned
            eller tas över av personalen fortsatt kan bedrivas till samma
            kostnad.
          </p>
        </div>
        <div type="motSignatures">
          <list>
            <item xml:id="i-B5zSMFcdkMt1tQUjJnztjF" who="i-XHzgSBhvzhMtyTsYMbxgy4">
              Fredrik Schulte (m)
            </item>
          </list>
        </div>
      </div>
    </body>
  </text>
</TEI>
