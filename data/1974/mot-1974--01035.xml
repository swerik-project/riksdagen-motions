<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01035">
  <teiHeader>
    <fileDesc>
      <titleStmt>
        <title>angående utvecklingen av praktiska kunskaper och färdigheter på &#13;
grundskolans högstadium.</title>
        <author>av herrar Elmstedt och Larsson i Staffanstorp</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående utvecklingen av praktiska kunskaper och färdigheter på &#13;
grundskolans högstadium.</title>
          <idno type="rdwebb">FX021035</idno>
          <rs type="number">1035</rs>
          <ref type="dokument_url_text">http://data.riksdagen.se/dokument/FX021035/text</ref>
          <ref type="dokument_url_html">http://data.riksdagen.se/dokument/FX021035</ref>
          <ref type="dokumentstatus_url_xml">http://data.riksdagen.se/dokumentstatus/FX021035</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WYzEYuNxD3PxrNZYjBjrEF" type="signed"/>
        <correspContext corresp="i-WYzEYuNxD3PxrNZYjBjrEF">
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-Ki8BXCebma4Cx5CBFDs2LW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1035/mot_1974__1035-001.pdf"/>
      <div type="motHeader" xml:id="i-HsjTpyFjA8HuvSPPCtNLJR">
        <div type="motTitle" xml:id="i-9vpDLzpRVv9XxjfqfUEuXd"/>
        <div type="motSubmissionInfo" xml:id="i-UEoyJSZgS8sDkrZYHnGYY4"/>
      </div>
      <div type="motBody" xml:id="i-4Xosn1gKgKuKQ5PnLiAaKS">
        <div xml:id="i-PSjd55Yvs3HWgrHik8rvDK">
          <p xml:id="i-Q9MWGtZxGSCiZwgX79RK6v">
            Mot. 1974:1035 8
          </p>
          <p xml:id="i-C4Q26piACdYoKLksKfHNhn">
            Nr 1035
          </p>
          <p xml:id="i-6hUybcMk6PjYMyE1Ahgr8k">
            av herrar Elmstedt och Larsson i Staffanstorp angående utvecklingen
            av praktiska kunskaper och färdigheter på grundskolans högstadium.
          </p>
          <p xml:id="i-TbrFmUoWxhvJE15Y4hzNW1">
            Skolan har rönt en intensiv uppmärksamhet de senaste åren, vilket
            är naturligt då den varit föremål för reformer som berör alla
            människor på ena eller andra sättet. Skolan har inte alltid motsvarat
            förväntningar som ställts vare sig när det gäller undervisningens
            inriktning eller när det gäller skolmiljön. Eleverna får inte
            den stimulans som ett framgångsrikt studiearbete förutsätter.
            Förändrade förhållanden i samhället innebär nya krav på skolan.
            Den tidigare ofta förekommande nära anknytningen mellan barnen
            och föräldrarnas arbete gjorde att eleverna lätt kunde identifiera
            sin egen verksamhet med en framtida yrkessituation. Särskilt i
            det agrara samhället var detta mycket påtagligt. Den allt starkare
            urskiljningen av arbetsplatserna från bostadsområdena leder till
            att den unga generationen får sämre möjligheter till naturliga
            kontakter med yrkeslivet. Familjesituationen har kraftigt förändrats.
            Den tidigare tregenerations- familjen har brutits upp. Allt fler
            barn kommer i dag från familjer med bara en förälder. Detta påverkar
            självfallet barnens attityder och medverkar till att kontaktytan
            med vuxenvärlden minskar. I det centraliserade samhället finns
            inte utrymme för ett naturligt utvecklande av sådana praktiska
            kunskaper och färdigheter som är av stor betydelse för ett meningsfullt
            liv. Det personliga skapandet är en stor tillgång för samhället
            och för individens personlighetsutveckling men riskerar att gå
            förlorat i det specialiserade samhället med stereotypa boendemiljöer.
            I skolan har inte den förändrade samhällsbilden nog beaktats.
            Genom att de praktiska och verklighetsanknutna momenten i skolan
            inte fått tillräckligt utrymme blir många elever dåligt motiverade
            för undervisning- en. De har svårt att placera in den egna verksamheten
            i ett större samhällssammanhang. Många av skolans sociala och
            disciplinära problem torde ha sitt ursprung i detta förhållande.
            En del elever upplever skolan som en förvaringsplats, där de måste
            befinna sig några år innan de kan gå ut i förvärvslivet. En praktisk
            verksamhet är för många elever den mest meningsfulla inlärningsformen.
            Detta beaktades inte tillräckligt vid Lgr 69 :s tillblivelse.
            Centerpartiet framförde då synpunkter om en mer praktisk inriktning
            men vann inte gehör för synpunkterna. 1972 års riksdag beslöt
            emellertid att ge Kungl. Maj:t i uppdrag att vidta åtgärder för
            bättre balans mellan teori och praktik på grundskolans högstadium.
            Några påtagliga resultat av detta tillkännagivande har inte kunnat
            noteras.
          </p>
          <pb facs="riksdagen-motions-pdf/data/1974/mot_1974__1035/mot_1974__1035-002.pdf"/>
          <p xml:id="i-AAucSSXTaVV4jqiTeRUwQp">
            Mot. 1974:1035 9
          </p>
          <p xml:id="i-LRst2Q8mUb6H6fcJ4sWzMa">
            Skolan måste kunna tillgodose enskilda elevers behov och önskemål
            i vad gäller undervisningens uppläggning och inriktning. Den uttalade
            strävan att anpassa undervisningen till varje enskild elev måste
            ha sin motsvarighet i läroplanens instruktioner om undervisningens
            uppläggning. En bättre balans mellan praktik och teori är nödvändig.
          </p>
          <p xml:id="i-Qu5U7bNr2keRUAapU55d8Y">
            Praktiska moment i alla ämnen
          </p>
          <p xml:id="i-DkhUBeGamNwJ4GST4eoLiC">
            De flesta ämnen i grundskolan bör kunna ge utrymme för praktisk
            verksamhet i olika avseenden. Kan man inte i den konkreta undervis-
            ningssituationen finna inlärningsformer med praktiska inslag,
            finns i allmänhet möjlighet att anknyta utbildningen till en praktisk
            verklighets- bild. Det är av stor vikt att alla möjligheter till
            praktisk anknytning tas till vara. Läroplanen måste följas upp
            med konkreta anvisningar för hur en bättre balans skall kunna
            åstadkommas i undervisningen. Lärarna måste ges bättre förutsättningar
            att improvisera och anknyta undervisningen till de på orten eller
            i skolans närhet rådande förhållandena. I lärarutbild- ningen
            måste större vikt läggas vid hur undervisningen skall kunna ges
            en verklighetsanknytning. De obundna resurserna i skolan bör även
            användas för kontakter med människor i arbetslivet.
          </p>
          <p xml:id="i-5FGAx8Sn2XZjvHZm4cEEa5">
            Modifiering av timplanen
          </p>
          <p xml:id="i-XQoumDz95j1P9NVPaNqrJx">
            Väsentliga förbättringar av grundskolans högstadium kan nås inom
            nuvarande läroplans ram. Sådana förändringar kan dock inte bli
            tillräckliga för att alla elevers krav skall kunna tillgodoses.
            En viss modifiering av timplanen är nödvändig. Att betona de praktiska
            momenten starkare innebär inte att skolans ambitioner för de teoretiskt
            svagpresterande minskar. Stora insatser måste göras för dessa
            elever för att de skall tillgodogöra sig nödvändiga baskunskaper,
            t. ex. i vad gäller svenska språket och matematik. Om dessa ämnen
            ges en praktisk anknytning innebär det att eleverna blir mer motiverade
            också för den teoretiska inlärningen. I Uppsala kommun pågår för
            närvarande försök innebärande att elevernas möjligheter till praktiskt
            tillval ökar. Försöksverksamheten ger eleverna i nionde årskursen
            möjlighet att välja bort engelskan, sju andra veckotimmar och
            fyra veckotimmar tillvalsämne för att i stället studera särskilda
            kurser i ekonomi, konst eller teknik. Eleverna får härigenom ett
            ökat ansvar inför den egna utbildningen, vilket är värdefullt.
            Denna försöksverksamhet bör snabbt utvärderas.
          </p>
          <p xml:id="i-9MHHVgyC81PGxPKkFL9cc3">
            Kontakt med arbetslivet
          </p>
          <p xml:id="i-FUhbhPQmy8Ld5dovrW3Dk8">
            Från många utgångspunkter vore det värdefullt om alla elever
            kunde beredas kontinuerlig kontakt med arbetslivet genom ett aktivt
            deltagande i detta. Det allmänt omvittnade önskemålet om mera
            praktisk verksam-
          </p>
          <pb facs="riksdagen-motions-pdf/data/1974/mot_1974__1035/mot_1974__1035-003.pdf"/>
          <p xml:id="i-EoSkNA4ytW2Npju4bNkVjH">
            Mot. 1974:1035 10
          </p>
          <p xml:id="i-xqnR3Tox1FUPei458pACC">
            het i grundskolans högstadium skulle med en sådan ordning bli
            i hög grad uppfyllt, samtidigt som det enligt vår mening borde
            bli ett ökat intresse för skolarbetet hos eleverna, främst hos
            dem som i dag saknar tillräcklig motivation härför. En försöksverksamhet
            med förslagsvis en veckodags deltagande i arbetslivet bör startas
            i åk 9 vid ett antal högstadieskolor på orter med skiftande näringslivsstruktur
            och av varierande storlek. Säkert finns det många olika varianter
            av hur denna verksamhet skulle kunna vara organiserad. Man kan
            tänka sig en årskurs delad på fyra grupper, vilket betyder att
            en fjärdedel av årskursen är ute i arbetslivet under fyra av veckans
            dagar, medan den är samlad i skolan den femte. Eleverna bör beredas
            möjlighet att under god handledning göra en insats i yrkeslivet.
            Det kräver självfallet en noggrann planering och ett nära samarbete
            mellan skolan och olika arbetsgivare. Naturligtvis uppstår många
            problem i sammanhanget, t. ex. när det gäller ansvarsförhållanden,
            ekonomiska frågor, fackliga intressen etc. Vi vill därför understryka
            att en grundförut- sättning för att det hela skall vara realiserbart
            är en från flera parter klart uttalad positiv inställning. Syftet
            med försöksverksamheten är att låta eleverna genom aktivt deltagande
            lära känna arbetets villkor ute i näringslivet. Denna kunskap
            förutsättes som nämnts öka elevernas motivation för undervisningen
            i åk 9 och göra dem mera intresserade för vidare utbildning efter
            nian. Insikterna i samhällslivet bör ge konkret bakgrund till
            undervisningen i de samhällsorienterande ämnena. För att skapa
            utrymme för det önskade inslaget av praktiskt arbete måste en
            viss beskärning göras i timplanen för åk 9. Utan att i detalj
            peka på vad som kan minskas i nu gällande timplan anser vi att
            fritt valt arbete borde kunna ingå i det praktiska arbetet liksom
            del av tiden för samhällsorienterande ämnen. De inbesparade timmarna
            förutsättes återgå som en resurs till berörda ämnen för att kunna
            effektivisera undervisning- en genom mindre grupper.
          </p>
          <p xml:id="i-RMMfBD3rbbaXej32SWfFLy">
            Förlängd pryo
          </p>
          <p xml:id="i-QbdjjmY9KhNv9WtHjUqqFW">
            I dag är det främst genom den praktiska yrkesorienteringen som
            eleverna får kunskaper om arbetslivet. De flesta elever får härigenom
            värdefulla erfarenheter till vägledning för studie- och yrkesval.
            Svårighe- ten att placera alla elever i meningsfull verksamhet
            innebär dock ett problem. Den relativt korta pryotiden gör också
            att kontakten med arbetslivet blir väl ytligt för många elever.
            Möjligheten till förlängd pryo bör vidgas, särskilt för elever
            som har svårt att finna sig till rätta i skolan men trivs på arbetsplatsen.
            För elever i sista årskursen ser vi inget avgörande hinder för
            att förlänga pryotiden till en termin. Tvärtom skulle en sådan
            åtgärd innebära ett värdefullt stöd för den dåligt studiemotiverade
            när det gäller att få ett arbete efter grundskolan. En förlängd
            pryo över en termin skulle vara ett värdefullt komplement till
            den redan i dag existerande möjligheten att bevilja enskild elev
          </p>
          <pb facs="riksdagen-motions-pdf/data/1974/mot_1974__1035/mot_1974__1035-004.pdf"/>
          <p xml:id="i-9SVvapmErESKnWg7MGGJPG">
            Mot. 1974:1035 11
          </p>
          <p xml:id="i-C88GXpmn8wMnC4jBVyLafc">
            befrielse från nionde årskursen. Den möjligheten måste finnas
            även fortsättningsvis och med större frihet för de lokala skolstyrelserna.
          </p>
          <p xml:id="i-4nyjZAUwiAJSKuzawfAxi5">
            Försöksverksamhet
          </p>
          <p xml:id="i-4nAmzFyCy6CCBr4Mht1huM">
            En rad olika initiativ kan tas för att ge undervisningen en bättre
            verklighetsanknytning. Ovan har några sådana möjligheter beskrivits.
            För att verkligen nå konkreta resultat är det nödvändigt att en
            bred försöksverksamhet kommer till stånd redan inför läsåret 1974/75.
            Olika försök bör startas i olika kommuner. Så snart det över huvud
            är möjligt att utvinna erfarenheter av dessa försök bör de utvärderas
            och jämföras med varandra. Det är nämligen av stor vikt att alla
            elever snabbt kan gå i en skola vars verksamhet de finner vara
            meningsfull för den personliga utvecklingen och för den framtida
            yrkesrollen.
          </p>
          <p xml:id="i-JNzc4gUigmKiSWKhGXxpvX">
            Hemställan
          </p>
          <p xml:id="i-Y6ue6zmyUxK8Qsq96suQ9r">
            Med hänvisning till ovanstående hemställes att riksdagen beslutar
            ge Kungl. Maj:t i uppdrag att initiera en brett upplagd försöksverksamhet
            syftande till att ge eleverna i grundskolans högstadium bättre
            praktiska kunskaper och färdigheter.
          </p>
          <p xml:id="i-BFN2ozd2BCexe4qM7iVcSj">
            Stockholm den 25 januari 1974
          </p>
          <p xml:id="i-XqhG6j1iHKjohfWx61zh3g">
            CLAES ELMSTEDT (c) THORSTEN LARSSON (c) i Staffanstorp
          </p>
        </div>
      </div>
    </body>
  </text>
</TEI>
