<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00440">
  <teiHeader>
    <fileDesc>
      <titleStmt>
        <title>Möjlighet till lönebidrag i ett pågående anställningsförhållande</title>
        <author corresp="i-U4pHk2tFdyZvzTiVobxoV7">av Anna Tenje (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Möjlighet till lönebidrag i ett pågående anställningsförhållande</title>
          <idno type="rdwebb">GX02A440</idno>
          <rs type="number">A440</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A440/text</ref>
          <ref type="dokument_url_html">http://data.riksdagen.se/dokument/GX02A440</ref>
          <ref type="dokumentstatus_url_xml">http://data.riksdagen.se/dokumentstatus/GX02A440</ref>
          <ref type="doc">http://data.riksdagen.se/fil/889CEB03-6EC9-4A7A-9069-FD584C1BFE11</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M5nPfFctcXoGFNxjbregLs" type="signed"/>
        <correspContext corresp="i-M5nPfFctcXoGFNxjbregLs">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-XycpkdzeSKadCL6znpmbhg" type="numbering">
          <date when="2009-10-08"/>
        </correspAction>
        <correspAction xml:id="i-HEcAZiwTsxcqW8kCo2vAna" type="submission">
          <date when="2009-10-06"/>
        </correspAction>
        <correspAction xml:id="i-NWBfUsNLsGf95bkDeQhiE5" type="transfer">
          <date when="2009-10-06"/>
        </correspAction>
        <correspAction xml:id="i-GAMH7viADxTkQ67KB78Z8G" type="assigned"/>
        <correspContext corresp="i-GAMH7viADxTkQ67KB78Z8G">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AVz5ZN6iRqsXP47R64z2qL">
            Förslag till riksdagsbeslut
          </head>
          <p xml:id="i-XNTN594bwerfnGZBshmjT2">
            Riksdagen tillkännager för regeringen som sin mening vad som
            anförs i motionen om att se över möjligheten att bevilja lönebidrag
            i ett pågående anställningsförhållande.
          </p>
        </div>
        <div type="motContent">
          <head xml:id="i-6VpByP9pi9JjcmjpRUWgrk" type="h1">
            Motivering
          </head>
          <p xml:id="i-LRzQCNQL3utTWhe9CAWACP">
            Under mandatperioden har vi sett hur arbetslösheten och utanförskapet
            först minskade samtidigt som sysselsättningen ökade till följd
            av regeringens politik. Sedan slog krisen till runt om i världen
            och drabbade även Sverige och arbetslösheten och utanförskapet
            ökade åter igen. Men oavsett hur bra arbetsmarknadsläget än är,
            kommer det alltid att finnas en grupp människor som har det litet
            svårare att ta sig in på arbetsmarknaden. Personer med olika typer
            av funktionsnedsättning hör till den gruppen.
          </p>
          <p xml:id="i-BfZEEPbSbZwfrZMgFbB3zy">
            Samhället har oerhört mycket att vinna på att det finns möjlighet
            för personer med fysisk och psykisk funktionsnedsättning att få
            en meningsfull sysselsättning. Alliansen har under mandatperioden
            gjort flera satsningar på kommunerna för att stimulera sysselsättningsverksamhet
            som är särskilt anpassad till personer med psykisk funktionsnedsättning.
          </p>
          <p xml:id="i-XYKh76WAKrUB1RiCg2JvVg">
            Det är viktigt att personer med en funktionsnedsättning känner
            sig behövda och får möjlighet att ingå i en arbetsgemenskap. Att
            ha en uppgift och att fylla en funktion är viktigt för alla människor,
            men det kan många gånger vara avgörande för människor med en fysisk
            eller psykisk sjukdom. Det kan många gånger till och med vara
            vägen tillbaka till ett friskare liv.
          </p>
          <p xml:id="i-N6iuDNN8sayHzqDRyvDcN7">
            I tider som denna, när arbetsmarknaden blir tuffare och arbetslösheten
            stiger, är det viktigare än någonsin att vi gör allt vi kan för
            att hjälpa personer med funktionshinder in på arbetsmarknaden.
            Det här är personer som ofta hamnar längst bort från arbetsmarknaden.
          </p>
          <p xml:id="i-8BmQk6o5TeA34iVBUVaNFD">
            Som det ser ut idag är sysselsättningsgraden lägre bland personer
            med funktionsnedsättning än bland övriga, detta anser jag inte
            är acceptabelt. Först och främst handlar det om grundläggande
            rättigheter och respekt för individen. Personer med funktionsnedsättning
            har samma önskningar som alla andra att känna sig behövda, att
            vara en del av arbetsmarknaden och samhället. Därtill har samhället
            inte råd att lämna folk som vill vara delaktiga på arbetsmarknaden
            utanför. Vi står inför stora demografiska utmaningar framöver,
            varför vi måste få in fler personer på arbetsmarknaden.
          </p>
          <p xml:id="i-NDrgUrKZ85VrLykNAWuSFu">
            Alliansen har vidtagit flera olika insatser för att få in fler
            personer med funktionsnedsättning på arbetsmarknaden. För det
            första har vi infört nystartsjobben, vilket innebär att en arbetsgivare
            inte behöver betala arbetsgivaravgift under lika lång tid som
            en person varit frånvarande från arbetsmarknaden.
          </p>
          <p xml:id="i-8bWBgdti6YvBhHKr7tc1c3">
            För det andra har vi inrättat en jobb- och utvecklingsgaranti
            som vänder sig till alla långtidsarbetslösa. Vi vet att personer
            med funktionsnedsättning är överrepresenterade bland långtidsarbetslösa.
          </p>
          <p xml:id="i-5JkZwYnX4bS8UHNExYPQJR">
            För det tredje har regeringen ökat resurserna till Samhall och
            lönebidrag. Under mandatperioden satsar regeringen närmare 1 000
            miljoner kronor extra på Samhall och lönebidrag. Detta är mycket
            positivt, Samhall gör ett fantastiskt arbete. Jag anser dock att
            arbetet med lönebidrag går att utveckla ytterligare för att skapa
            fler arbetsplatser som passar både individ och företag. Andelen
            arbetsgivare som är beredda att anställa en person med nedsatt
            arbetsförmåga på grund av funktionsnedsättning måste öka väsentligt.
          </p>
          <p xml:id="i-WiQUBRN9XNyiwGhx1vidQz">
            En möjlig strategi för att öka antalet arbetsgivare som vill
            anställa en person med nedsatt arbetsförmåga skulle kunna vara
            att tillåta lönebidrag i en befintlig anställning.
          </p>
          <p xml:id="i-2hcc4U7gQ5jR8peGeTszFg">
            Ponera att en person råkar ut för en olycka, drabbas av en stroke,
            MS eller en liknande sjukdom. Personen har redan en befintlig
            arbetsplats men kan inte utföra sina gamla arbetsuppgifter då
            sjukdomen resulterat i en funktionsnedsättning. Arbetsgivaren
            funderar över en uppsägning p g a funktionsnedsättningen och personen
            i fråga riskerar att hamna i ett utanförskap. Vore det då inte
            bättre om personen som drabbats av en funktionsnedsättning skulle
            kunna få stanna kvar på sin arbetsplats fast med lönebidrag?
          </p>
          <p xml:id="i-RXiTsWh9J25pT7CNEe4Bcz">
            För arbetsgivaren skulle det givetvis vara en stor tillgång att
            kunna ha kvar personen i fråga på arbetsplatsen då hon skulle
            kunna bidra med oerhört mycket trots att hon inte kan utföra de
            arbetsuppgifter hon tidigare har gjort. För personen i fråga som
            drabbats av en funktionsersättning men som ändå får möjlighet
            att vara kvar på sin arbetsplats tror jag att vinsten skulle vara
            oskattbar. Att få fortsätta vara en del av den gemenskap och den
            arbetsplats som man var innan olyckan eller sjukdomen slog till
            har klart sina fördelar. Det är här man har sina vänner, sin vardag
            och kan känna sig säker trots att kroppen kanske sviker ibland.
          </p>
          <p xml:id="i-WGUJBC3RpWym6tNd46muRK">
            Det har visat sig både finnas för- och nackdelar med att bevilja
            lönebidrag för anställda som under sin anställning på grund av
            skada eller sjukdom har förlorat stora delar av sin arbetsförmåga.
            Risken att arbetsgivaren inte fullgör sitt ansvar i rehabiliteringskedjan
            eller utnyttjar situationen har lyfts fram. Jag har dock en mycket
            positiv syn på landets företagare och är övertygad om att det
            är ytterst få företagare som är så cyniska. Min erfarenhet säger
            mig snarare att det är många företagare som skulle vara villiga
            att göra mer för en anställd som råkar ut för en funktionsnedsättning.
            Det tenderar också att vara så att den som råkar ut för en funktionsnedsättning
            inte heller vill ses som ett problem eller en belastning på arbetsplatsen
            och väljer att avsluta sin anställning. Jag anser därför att AMS
            bör få i uppdrag att under en försöksverksamhet få bevilja lönebidrag
            i ett pågående anställningsförhållande.
          </p>
        </div>
        <div type="motSignatures">
          <list>
            <item xml:id="i-cYcHAniMpwPxYEXWiRwYo" who="i-U4pHk2tFdyZvzTiVobxoV7">
              Anna Tenje (m)
            </item>
          </list>
        </div>
      </div>
    </body>
  </text>
</TEI>
