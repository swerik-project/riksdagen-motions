<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-KU-00329">
  <teiHeader>
    <fileDesc>
      <titleStmt>
        <title>Grannlands-TV i kabelnät m.m.</title>
        <author corresp="i-3sd3coveTcEfybUorJpXWf i-EZRVrXd7dZCHpRgBpnf69S i-3sd3coveTcEfybUorJpXWf i-EZRVrXd7dZCHpRgBpnf69S">av Åke Gustavsson och Agneta Ringman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grannlands-TV i kabelnät m.m.</title>
          <idno type="rdwebb">GL02K329</idno>
          <rs type="number">K329</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GL02K329/text</ref>
          <ref type="dokument_url_html">http://data.riksdagen.se/dokument/GL02K329</ref>
          <ref type="dokumentstatus_url_xml">http://data.riksdagen.se/dokumentstatus/GL02K329</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3sd3coveTcEfybUorJpXWf</idno>
            <name>Åke Gustavsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-EZRVrXd7dZCHpRgBpnf69S</idno>
            <name>Agneta Ringman</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-3sd3coveTcEfybUorJpXWf</idno>
            <name>Åke Gustavsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EZRVrXd7dZCHpRgBpnf69S</idno>
            <name>Agneta Ringman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FzBazANMeAuGcWeJhzC37Z" type="signed"/>
        <correspContext corresp="i-FzBazANMeAuGcWeJhzC37Z">
          <note type="signatory" corresp="i-3sd3coveTcEfybUorJpXWf"/>
          <note type="signatory" corresp="i-EZRVrXd7dZCHpRgBpnf69S"/>
          <note type="signatory" corresp="i-3sd3coveTcEfybUorJpXWf"/>
          <note type="signatory" corresp="i-EZRVrXd7dZCHpRgBpnf69S"/>
        </correspContext>
        <correspAction xml:id="i-2rDUxY49u16s5JYhYMd8H5" type="referral">
          <date when="1997-10-10"/>
        </correspAction>
        <correspAction xml:id="i-Wnd6YMFUk3kwPPCrFSL6Rb" type="dismissal">
          <date when="1997-10-10"/>
        </correspAction>
        <correspAction xml:id="i-WakX7U5H3UfvsM4B31M4DZ" type="submission">
          <date when="1997-10-06"/>
        </correspAction>
        <correspAction xml:id="i-Gv4cftrohJtN3HcdQHmL4h" type="referral">
          <date when="1997-10-10"/>
        </correspAction>
        <correspAction xml:id="i-VrwCkuchrijSQBzr5W1h1r" type="dismissal">
          <date when="1997-10-10"/>
        </correspAction>
        <correspAction xml:id="i-AUDSRxRci1yyKyA7FwxNbW" type="submission">
          <date when="1997-10-06"/>
        </correspAction>
        <correspAction xml:id="i-P6UL19P4evcCyJtphMRWMN" type="assigned"/>
        <correspContext corresp="i-P6UL19P4evcCyJtphMRWMN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_K_0329/mot_199798_K_0329-0001.pdf"/>
      <div xml:id="i-BvPHH2xz99LzSbKrP8EccH" type="motHeader">
        <div xml:id="i-QZ5siBNbw2T6srfGLduBuM" type="motTitle"/>
        <div xml:id="i-RJy2jrQXoWAnFH1rgRxkKy" type="motSubmissionInfo"/>
      </div>
      <div xml:id="i-GeXxgXkXEgZbX83x8AA4Kw" type="motBody">
        <div xml:id="i-Xrp2Qp19kEp2vBRpK5Qh4z">
          <p xml:id="i-KHPNWXWaLSAzLLDMS7gGxc">
            1997/98 K329 K325-332
          </p>
          <p xml:id="i-VPkMJGRmejUYTb3JzJN5WW">
            Motion till riksdagen 1997/98:K329
          </p>
          <p xml:id="i-QStgiSzHUy3D77y6AZT92P">
            av Åke Gustavsson och Agneta Ringman (s) Grannlands-TV i kabelnät
            m.m.
          </p>
          <p xml:id="i-4HzCFtgpmacoSkmFa2WvAP">
            Till en majoritet av de svenska hushållen i tätorter kommer numera
            TV- programmen via kabel. Under de förhållanden som nu råder är
            det kabel-TV- öretagen som avgör vilka program som TV-publiken
            skall ha möjlighet att se. Till skillnad från vad som är fallet
            i exempelvis Norge och Danmark har i Sverige staten avstått från
            att bereda konsumenterna möjlighet till inflytande över programutbudet.
            Följden har bl.a. blivit att norska och danska TV- program endast
            är tillgängliga för en begränsad del av den svenska befolkningen,
            nämligen de som är bosatta i gränsområden. Situationen är annorlunda
            i Norge och Danmark, där de flesta innehavare av kabel-TV kan
            se grannländernas program. Även i ett antal andra jämförliga europeiska
            änder har befolkningen mycket bättre tillgång till grannländers
            TV-program än vad som är fallet i Sverige. Huvudskälet till att
            de danska och norska programmen inte vidaresänds i Sverige är
            att kabel-TV-företagen inte vill betala upphovsrättskostnader.
            Dessa är av ungefär samma storlek som de norska och danska kabel-TV-
            företagen erlägger för att få vidaresända svenska program. Det
            är mer lönande för bolagen att förmedla program, som de kan få
            till lägre pris, eventuellt gratis eller t.o.m. betalt för att
            sända. Det förtjänar att påpekas att det i Stockholm ledande kabel-TV-företaget
            mot särskild avgift kan erbjuda sina kunder program på ryska,
            turkiska, spanska, grekiska, arabiska, polska m.fl. språk, dock
            inte danska eller norska. Såsom bl.a. framhållits av kulturministern
            i en interpellationsdebatt i januari i år har kabel-TV-företagen
            en monopolliknande ställning inom de områden är de har sin verksamhet
            förlagd. Till skillnad från USA och Storbritannien och många andra
            länder är kabel-TV-marknaden i Sverige i stort sett oreglerad.
            Kabel-TV-bolagen har en mycket stark ställning i förhållande till
            programföretag som skulle vilja sända sina program genom kabelnäten.
            De har heller ingen skyldighet att beakta synpunkter från abonnenterna.
            Förhållandet har i olika sammanhang uppmärksammats av Konsumentverket
            och Konkurrensverket. En väsentlig inskränkning i kabel-TV-företagens
            totala frihet finns dock. Om de har mer än 100 abonnenter, vilket
            de fyra stora företagen med 95 procent av marknaden givetvis har,
            är de skyldiga att utan ersättning vidaresända de tre marksända
            rikstäckande kanalerna SVT 1, SVT 2 och TV 4 samt eventuellt en
            lokalkanal. Denna skyldighet bygger på en bestämmelse i yttrandefrihetsgrundlagen
            (YGL) 3 kap. 1 $, andra stycket, enligt vilken i
          </p>
          <pb facs="riksdagen-motions-pdf/data/199798/mot_199798_K_0329/mot_199798_K_0329-0002.pdf"/>
          <p xml:id="i-7mWpKmnaA2psD7JNsyt9Tk">
            lag kan meddelas föreskrifter i fråga om skyldighet för nätinnehavare
            att ge utrymme för vissa program i den utsträckning det behövs
            med hänsyn till allmänhetens intresse av tillgång till allsidig
            upplysning. Med stöd av detta stadgande i YGL har kabel-TV-företagen
            genom lag ålagts att utan särskild kostnad för abonnenterna sända
            de ovan nämnda programmen. För en bestämmelse av detta slag används
            fackuttrycket must carry. En helt avgörande fråga är vilken betydelse
            som skall läggas i begreppet ”allmänhetens intresse av tillgång
            till allsidig upplysning”. När YGL och dess följdlagstiftning
            tillkom, ansåg man att allsidig upplysning var ett begrepp som
            täcktes av tre marksända svenska kanaler och en lokalkanal. Men
            var därmed innebörden i uttrycket allsidig upplysning given en
            gång för alla eller kan uttryckets innebörd förändras efter hand
            som nya erfarenheter förvärvas? Inte minst mot bakgrund av ökad
            förekomst av grannlandskanaler i andra länders kabel-TV-utbud
            skulle det numera kunna hävdas, att allsidig upplysning inrymmer
            mer än tillgång till ett antal inhemska kanaler. Skulle endast
            svenska kanaler ha avsetts kunde det också ha varit naturligt
            att använda ett mer precist uttryck än ”allsidig upplysning”,
            så att det därmed stått klart att med begreppet allsidig upplysning
            avses tillgång till de angivna svenska kanalerna och ingenting
            annat vare sig vid tidpunkten för grundlagens tillkomst eller
            i framtiden. Sammanfattningsvis kan sägas att tolkningen av YGL:s
            bestämmelser om kabelbolagens sändningsplikt blir beroende av
            vilken avvägning man gör mellan två mot varandra stående intressen,
            nämligen å ena sidan nätägarnas yttrandefrihetsrättsligt grundade
            rätt att välja programinnehåll för sin egen kabelanläggning och
            å andra sidan det allmänna intresset av att i samhället åstadkomma
            allsidig upplysning som når fram till allmänheten. I Danmark kan
            en övervägande del av TV-publiken se svensk och norsk TV. I de
            norska kabelnäten är svenska och danska program tillgängliga.
            De danska har så sent som för något år sedan börjat vidaresändas
            i Norge. Det skedde sedan de norska och danska statsministrarna
            gemensamt uttalat starka önskemål om att dansk TV skulle kunna
            ses vid sidan av svensk TV. Det av den norska statliga telekoncernen
            ägda kabel-TV-företaget har lagt in de danska kanalerna i sitt
            basutbud och kräver ingen särskild avgift utöver grundavgiften.
            Andra bolag har lagt de danska programmen utanför basutbudet och
            tillhandahåller dem mot en tilläggsavgift. I Tyskland och Frankrike,
            liksom i andra europeiska länder synes kabel-TV-bolagen ha funnit
            det vara en naturlig serviceåtgärd att lägga in grannländernas
            program i sina nät. Såvitt känt har företagen gjort så utan att
            vara ålagda detta av myndigheter. Initiativen har tagits av företagen
            själva och är uttryck för en kulturell ambition. Av uttalanden
            som under senare tid gjorts av de svenska kabel-TV- företagen,
            inklusive det bolag som är helägt av det statliga Telia liksom
            av Svenska Kabel-TV-Föreningen, avser inte dessa bolag att inom
            överskådlig tid ge sina abonnenter möjlighet att se norska och
            danska program i annan utsträckning än vad som nu förekommer i
            gränsområden. I det läget har statsmakterna att välja mellan två
            alternativ. Det ena är att acceptera en för Sverige unik avskärmning
            från grannländers kultur och samhällsliv såsom de speglas genom
            televisionen. Det andra är att genom lämpligt utformad
          </p>
          <p xml:id="i-DQPtqiMMD8xccDi8LgYspE">
            Mot. 1997/98K329
          </p>
          <p xml:id="i-Bv8t6wAAYHdgWSKXtUSee3">
            10
          </p>
          <pb facs="riksdagen-motions-pdf/data/199798/mot_199798_K_0329/mot_199798_K_0329-0003.pdf"/>
          <p xml:id="i-J43LDgeWhuAyJt8wEKDyv7">
            11
          </p>
          <p xml:id="i-WGt1VXncHFudoqu15uQGz2">
            lagstiftning ge svensk TV-publik en kunskap om den närmaste omvärlden
            som svarar mot vad som finns i andra länder men som där uppnåtts
            på frivillighetens väg. Vid ett val av lagstiftningsvägen bör
            strävan vara att så långt det är möjligt beakta kabelföretagens
            behov av handlingsfrihet. Därför bör man avstå från att tillämpa
            den ovan beskrivna must-carry-metoden, som i föreliggande fall
            skulle kunna innebära att ett public-service-program från vardera
            Danmark och Norge skulle obligatoriskt ingå i kabelbolagens basprogram.
            Lämpligare skulle vara att använda den metod som brukar benämnas
            must offer och som innebär att kabelbolagen åläggs att som tilläggserbjudande,
            utöver basutbudet, till de abonnenter som så önskar tillhandahålla
            ett danskt och ett norskt program. Kabelbolagen får i dylika fall,
            om de anser det nödvändigt, ta ut en rimlig tilläggsavgift för
            den extra service de presterar. Från flera olika håll, och därvid
            inte minst från hyresgäströrelsen och tidningen Vår Bostad, har
            berättigad kritik riktats mot de svenska konsumenternas ringa
            inflytande över kabelbolagens programutbud. I andra änder, såsom
            i Danmark och Norge, görs undersökningar av abonnenternas programönskemål.
            Det är svårt att se varför inte en liknande ordning kan införas
            i Sverige. Sådana undersökningar bör genomföras av företag eller
            organisationer som är fristående från kabel-TV-företagen. För
            de tillfrågade bör klargöras vilka kanaler som är möjliga att
            tillhandahålla samt kostnaderna för olika alternativ. Resultaten
            av undersökningarna bör bekantgöras för företagens abonnenter.
            I Helsingforsavtalet som slöts mellan de nordiska staterna 1962
            och som igger till grund för deras samarbete heter det i artikel
            13: ”I syfte att stödja och stärka den kulturella utvecklingen
            skola de fördragsslutande parterna rämja det fria nordiska folkbildningsarbetet
            och utbytet inom litteratur, konst, musik, teater, film och övriga
            kulturområden, varvid bör tillvaratagas bland annat de möjligheter
            som radio och television erbjuder.” I sin regeringsförklaring
            1996 underströk statsministern betydelsen av att de nordiska länderna
            utvecklar sin gemensamma identitet, och vid öppnandet av årets
            riksmöte återkom han till frågan med följande uttalande: ”Sveriges
            samverkan med övriga nordiska länder bygger på en bred värdegemenskap.
            Det nordiska samarbetet förblir en stabil plattform för konkret
            samverkan och internationellt agerande. Det skall utvecklas under
            Sveriges ordförandeskap i Nordiska ministerrådet under 1998.”
            Inget medium kan i bredd och genomslagskraft mäta sig med televisionen.
            Tillgång till svensk TV för stora delar av befolkningen har i
            hög grad bidragit till att norrmän och danskar har god kännedom
            om svensk kultur och svenskt samhällsliv i övrigt. Svenskarnas
            kunskaper om förhållanden i olika avseenden i Danmark och Norge
            är väsentligt mycket sämre. Det behöver inte tolkas som bristande
            svenskt intresse. Det ligger närmare till hands att anta att en
            så viktig kunskapskälla som grannländernas TV-program inte varit
            tillgänglig för svensk publik. När det gäller arbetet för att
            ge de nordiska folken tillgång till varandras TV-program kan inte
            politikerna förhålla sig helt passiva. I det föregående har nämnts
            hur de danska och
          </p>
          <p xml:id="i-CBbH9vMXsvKurzinXzyo9e">
            Mot. 1997/98K329
          </p>
          <pb facs="riksdagen-motions-pdf/data/199798/mot_199798_K_0329/mot_199798_K_0329-0004.pdf"/>
          <p xml:id="i-7aBUGX4WHEWP99UA4mFSHr">
            norska statsministrarna verkade för att danska TV-sändningar
            skulle bli tillgängliga i Norge. Det förtjänar också att nämnas
            att det subventionerade utbytet av TV-program mellan Finland och
            Sverige tillkom på initiativ av de dåvarande statsministrarna
            Palme och Sorsa. Om den nuvarande lagstiftningen, eller om man
            så vill, frånvaron av lagstiftning är orsak till nuvarande otillfredsställande
            förhållanden då det gäller tillgången i Sverige till grannländernas
            TV-program, får statsmakterna inte undandra sig sitt ansvar att
            medverka till en förändring. Det ansvaret kan inte skjutas över
            på kabel-TV-bolagen. Såsom i olika sammanhang framhållits är det
            inte förenligt med aktiebolagslagen att ett bolag åtar sig förpliktelser
            som är främmande för det i lagen förutsatta vinstsyftet i annat
            fall än då detta medges i bolagsordningen eller samtliga aktieägare
            är ense. Bolagen är inte uppbyggda för att tillgodose sådana syften
            som hänsynstagande till kulturella aspekter eller värnande av
            nordisk gemenskap och identitet. Skyldigheter i detta avseende
            åvilar däremot statsmakterna. Det anförda leder till följande
            slutsats. Regeringen bör tillsätta en utredning med parlamentariskt
            inslag, som får i uppgift att lägga fram dels förslag som öppnar
            möjligheter för svensk TV- publik att via kabel se grannländernas
            TV-program, dels förslag som ger abonnenterna inflytande över
            kabel-TV-företagens programutbud.
          </p>
          <p xml:id="i-8M9frg3dN1zm6PfBxVuJEh">
            Hemställan
          </p>
          <p xml:id="i-Cgi355dey23aTwpUHK8qTx">
            Med hänvisning till det anförda hemställs att riksdagen hos regeringen
            begär en utredning av vissa frågor om kabel-TV.
          </p>
          <p type="date" id="i-WJ1yZfEznhcPUQCoDLWfN2">
            Stockholm den 3 oktober 1997
          </p>
          <div xml:id="i-Jy6qZmkwC7zUCv11igArjt" type="signatureBlock">
            <p who="i-3sd3coveTcEfybUorJpXWf" type="signature">
              Åke Gustavsson (s)
            </p>
            <p who="i-EZRVrXd7dZCHpRgBpnf69S" type="signature">
              Agneta Ringman (s)
            </p>
          </div>
          <p xml:id="i-3DEuTv7zRFRn7Jmrat59qf">
            Mot. 1997/98K329
          </p>
          <p xml:id="i-K59S3cQapuJVxhaxJFJPJr">
            12
          </p>
        </div>
      </div>
    </body>
  </text>
</TEI>
