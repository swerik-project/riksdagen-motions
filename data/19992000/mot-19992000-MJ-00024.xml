<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0024/mot_199900_MJ_0024-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ24 pnr: fp1137
          </p>
          <p>
            Motion till riksdagen
          </p>
          <p>
            1999/2000:MJ24
          </p>
          <p>
            av Harald Nordlund och Lennart Kollmats (fp) med anledning av
            prop. 1999/2000:73 Jaktens villkor
          </p>
          <p>
            1 Inledning
          </p>
          <p>
            De huvudsakliga konsekvenserna av regeringens proposition om
            jaktens villkor kan sammanfattas i att jakt/viltvårdsinstitutet
            blir flexiblare och får tydligare, bättre avvägda ramar. Dessa
            huvuddrag välkomnas av Folkpartiet.
          </p>
          <p>
            2 Rimliga avvägningar mellan allmänt och enskilt intresse
          </p>
          <p>
            Framför allt menar vi att det är positivt att regeringen satt
            ned foten i arbetet med att anpassa Sverige till den europeiska
            konventionen om skydd för de mänskliga rättigheterna och friheterna,
            närmare bestämt till den princip som säger att det måste finnas
            en balans mellan vad det allmänna vinner och den enskilde förlorar,
            om det allmänna gör en inskränkning i den enskildes rätt. 1995
            ändrades som bekant reglerna om egendomsskyddet i 2 kap. 18 8
            regeringsformen, en ändring som innebär att inte bara expropriation
            utan också inskränkningar i rätten att använda mark och byggnad
            omfattas av grundlagsskyddet. Dessutom innebär ändringen att expropriation
            eller rådighetsinskränkning får ske endast om detta är nödvändigt
            för att tillgodose angelägna allmänna intressen. Genom lagen (1994:1219)
            om den europeiska konventionen angående skydd för de mänskliga
            rättigheterna och de grundläggande friheterna inför- livades nämnda
            konvention med svensk rätt. Uppmärksamhet har riktats mot tillämpningen
            i svensk rätt av den så kallade proportionalitetsprincipen, som
            innebär att vid prövning av frågan om en åtgärd vidtagits i allmänt
            intresse ingår att avgöra om det skett en rimlig avvägning mellan
            det enskilda och det allmänna intresset. dag kan tvångsbildning
            av jaktvårdsområden ske för att samordna vården av allt jaktbart
            vilt. Ägaren av en fastighet som tvångsvis tas in i området kan
            hindras från att utnyttja sin jakträtt och få tåla både att andra
            jagar på hans mark och att jaktvårdsanläggningar uppförs där.
            Nuvarande lagstiftning tillerkänner alltså en jaktvårdsområdesförening
            långtgående beslutsbefogen- heter.
          </p>
          <p>
            Lagen om jaktvårdsområden är en inskränkning som i vissa fall
            kan sägas kränka den enskildes rätt mer än den gagnar det allmännas
            bästa. Och som
          </p>
          <pb facs="riksdagen-motions-pdf/data/199900/mot_199900_MJ_0024/mot_199900_MJ_0024-0002.pdf"/>
          <p>
            lagen är formulerad i dag strider den sannolikt mot Europakonventionen.
            1999/2000 Därför är det nödvändigt att skriva om den, och regeringen
            presenterar ett MJ24 rimligt förslag. Staten får helt enkelt inte
            trampa en markägare på tårna hur hårt som helst. Förslaget innebär
            att villkoren för att tvångsvis bilda ett viltvårdsområde skärps
            och att det tydligare regleras vilka beslutsbefogenheter ett viltvårds-
            område har. Om fastighetsägarna inte är överens ska ett viltvårdsområde
            kunna bildas endast om det inbegriper vård av stora rovdjur eller
            klövvilt. Möjligheterna att såväl motsätta sig bildandet som upplösa
            ett jaktvårds- område blir större. Viktigast är dock principen
            att ett viltvårdsområde ska kunna bildas mot en fastighetsägares
            vilja endast om det föreligger ett starkt allmänt behov av samordning
            kring viltvården, samt att det föreligger proportionalitet mellan
            vad det allmänna vinner och vad den enskilde förlorar på grund
            av sådana beslut.
          </p>
          <p>
            3 Öka möjligheten för marklösa att jaga
          </p>
          <p>
            Regeringen har som intention att söka bereda fler människor möjlighet
            att jaga utan att ta ny hittills outnyttjad mark i anspråk. Propositionen
            mynnar dock endast i ett konstaterande att det ankommer på jägarorganisationerna
            att intensifiera ansträngningarna att få in fler jägare i befintliga
            jaktlag och att även i övrigt verka för att fler jakttillfällen
            skapas för den som vill jaga. Folkpartiet menar att propositionen
            i den meningen kommer med otillräckliga förslag. Den tillgängliga
            jaktmarken är i stort sett helt utnyttjad. Folkpartiet vill särskilt
            betona vikten av att ett ökat antal jakttillfällen inte äventyrar
            en långsiktig ekologisk balans eller en art- och individrik fauna
            eller hotar nuvarande skydd för utrotningshotade arter, samt att
            det inom naturskyddade områden i konsekvensens namn inte bereds
            fler jakttillfällen. För att bättre utnyttja befintlig jaktmark
            finns det anledning att ta fasta på utredningens (SOU 1997:91)
            förslag att de nuvarande inskränkningarna i den enskildes rätt
            att avtala om jakträttsupplåtelser slopas. Regeringen delar utredningens
            uppfattning att reglerna som begränsar rätten att upplåta jakt-
            rätten på småfastigheter negativt påverkar strävandena att öka
            antalet jakt- tillfällen, men avvisar ändå förslaget. Folkpartiet
            anser att genom ett slopande av inskränkningarna kan mark- ägare
            som inte själva utnyttjar sin mark förmås att i större utsträckning
            än i dag upplåta, hyra ut, jakten på sin mark åt andra. Marklösa
            får större möjlig- heter att jaga. Fler kommer ut på jakt. Utredningen
            pekar också på att de nuvarande reglerna skapar osämja och därigenom
            gör mer skada än nytta för viltvårdsområdesinstitutet. Inte bara
            de enskilda fastighetsägarna utan även jaktvårdsområdesföreningen
            kan träffa avtal om upplåtelse av jakträtt inom jaktvårdsområdet.
            En grund för osämjan kan därför enligt utredningen vara att föreningen
            nekar en fastighetsägare att upplåta sin mark samtidigt som föreningen
            själv upplåter jakt till en utom- stående. Detta bör ges regeringen
            till känna.
          </p>
          <pb facs="riksdagen-motions-pdf/data/199900/mot_199900_MJ_0024/mot_199900_MJ_0024-0003.pdf"/>
          <p>
            4 Administrationen av jakten och viltvården
          </p>
          <p>
            När det gäller administrationen av jakten och viltvården finns
            det i proposi- tionen mycket att anmärka på. Regeringen vill behålla
            och utveckla statens uppdrag till Svenska Jägare- förbundet att
            leda delar av viltvården och jakten. Dessutom föreslås att regeringen
            utser en styrelseledamot och en revisor i såväl Svenska Jägare-
            förbundet som Jägarnas Riksförbund samt att Länsviltnämnden bör
            för- stärkas med två politiska företrädare som utses av länsstyrelsen
            efter förslag av landstinget. Utredningen om vissa jaktfrågor
            (SOU 1997:91) hade en annan inställning. Utredningen menade att
            statlig verksamhet inom jaktens och viltvårdens område bör bedrivas
            i myndighetsform, och det får inte finnas risk för att något särintresse
            får ett orimligt stort inflytande över verksamheten. Jägareförbundet
            ska därför inte ha statsmakternas uppdrag att ensamt ansvara för
            ledningen av den praktiska viltvården och jakten. Det bör enligt
            utred- ningen i stället vara en gemensam uppgift för berörda myndigheter,
            mark- ägare och jägare att i sin verksamhet verka för att målen
            för jakten och viltvården uppnås. Det praktiska jakt- och viltvårdsarbetet
            handhas i Sverige sedan 1930-talet av Svenska Jägareförbundet
            (SJF), som således har en särställning. Bak- grunden till Jägareförbundets
            särställning i det hänseendet är att förbundet genom riksdagsbeslut
            år 1938 och år 1951 anförtrotts ledningen av jakt- och viltvårdsarbetet
            i landet. Detta innebär att SJF, låt vara efter konsultationer
            med andra organisationer och intressen, har en unik möjlighet
            att lägga förslag om jakttider, jakt på olika arter etc. Regeringen
            motiverar sin inställning med att Svenska Jägareförbundet är ”en
            landsomfattande och väl organiserad folkrörelse med mycket lång
            erfarenhet av jakt och viltvård. För att verksamheten skall kunna
            drivas rationellt är det viktigt att ansvar och roller är tydliga.
            Det är därför praktiskt att lägga ansvaret på en enda organisation.”
            Denna ordning är naturligtvis principiellt ytterst egendomlig.
            En organisa- tion som bildats av viss intressegrupp bör inte samtidigt
            ha en ställning som påminner om en statlig myndighet. Statskontoret
            påpekar mycket riktigt att ” Jägareförbundet har inte i något
            fall övertagit länsstyrelsens eller någon annan myndighets uppgifter
            men gränsen mellan myndigheternas uppgifter och förbundets uppgifter
            är inte tydlig. Det förekommer ett omfattande och komplicerat
            samarbete mellan förbundet och myndigheterna.” I dag finns också
            åtskilliga andra organisationer som har synpunkter på jakt- och
            viltvård. Utanför kretsen av olika myndigheter finns flera frivillig-
            organisationer som fullgör administrativa uppgifter och då främst
            inom den praktiska viltvården. Dit hör de båda jägarorganisationerna,
            Svenska Jägare- förbundet och Jägarnas Riksförbund, samt Naturskyddsföreningen
            och Sveriges Ornitologiska Förening. Dessa bör både reellt och
            formellt ha sam- ma ställning vid beredningen av dessa frågor
            som SJF har. Detta bör ges regeringen till känna. Folkpartiet
            vänder sig emot ett ökat politiskt inflytande över jakt- och viltvårdsfrågorna
            utöver de ramar lagstiftningen ger. Därför avstyrker vi
          </p>
          <p>
            1999/2000 MJ24
          </p>
          <pb facs="riksdagen-motions-pdf/data/199900/mot_199900_MJ_0024/mot_199900_MJ_0024-0004.pdf"/>
          <p>
            förslaget att regeringen ska utse en styrelseledamot i såväl
            Svenska Jägare- 1999/2000 förbundet som Jägarnas Riksförbund.
            MJ24 Folkpartiet avstyrker av samma skäl förslaget att Länsviltnämnden
            bör förstärkas med två politiska företrädare, varav en nämndens
            ordförande, som utses av länsstyrelsen. Länsviltnämnden är länsstyrelsens
            rådgivande organ i frågor om viltvården, och ledamöterna representerar
            de areella näringarna, frilufts- och naturvårdsintresset samt
            trafiksäkerheten. Regeringen anför inga starka argument för att
            det finns anledning att ändra på den ordningen. Detta bör ges
            regeringen till känna.
          </p>
          <p>
            5 Hemställan
          </p>
          <p>
            Med hänvisning till det anförda hemställs 1. att riksdagen beslutar
            om slopande av de nuvarande inskränk- ningarna i den enskildes
            rätt att avtala om jakträttsupplåtelser, 2. att riksdagen som
            sin mening ger regeringen till känna vad i motionen anförts om
            Svenska Jägareförbundets särställning, 3. att riksdagen som sin
            mening ger regeringen till känna vad i motionen anförts om regeringsutsedda
            styrelseledamöter i Svenska Jägareförbundet och Jägarnas Riksförbund,
            4. att riksdagen som sin mening ger regeringen till känna vad
            i motionen anförts om politiska företrädare i länsviltnämnden.
          </p>
          <p>
            Stockholm den 5 april 2000
          </p>
          <p>
            Harald Nordlund (fp) Lennart Kollmats (fp)
          </p>
        </div>
      </div>
    </body>
  </text>
</TEI>
