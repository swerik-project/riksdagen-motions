<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-FiU-00298">
  <teiHeader>
    <fileDesc>
      <titleStmt>
        <title>Riksbanken och penningpolitiken</title>
        <author corresp="i-6kLJbGLpwB9hYxDrVrkcqF">av Karin Pilsäter m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksbanken och penningpolitiken</title>
          <idno type="rdwebb">GR02Fi298</idno>
          <rs type="number">Fi298</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GR02Fi298/text</ref>
          <ref type="dokument_url_html">http://data.riksdagen.se/dokument/GR02Fi298</ref>
          <ref type="dokumentstatus_url_xml">http://data.riksdagen.se/dokumentstatus/GR02Fi298</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ga4FaAaNvVxH6nfoR7FVAe</idno>
            <name>Gunnar Nordmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-8eznoqP6pLNBjC4Q11VtkC</idno>
            <name>Marita Aronson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K61zE6GpGezFAZqP2uCpi3" type="signed"/>
        <correspContext corresp="i-K61zE6GpGezFAZqP2uCpi3">
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Ga4FaAaNvVxH6nfoR7FVAe"/>
          <note type="signatory" corresp="i-8eznoqP6pLNBjC4Q11VtkC"/>
          <note type="signatory" corresp="i-JZKa6caqdSKy8yhUyfEJeU"/>
        </correspContext>
        <correspAction type="referral" xml:id="i-hbCFmqy8TMsyJBn5nJZZE">
          <date when="2003-10-15"/>
        </correspAction>
        <correspAction type="dismissal" xml:id="i-GssubEEvuLdxwASrs9cDh">
          <date when="2003-10-15"/>
        </correspAction>
        <correspAction type="submission" xml:id="i-LHS7kAqxgj34GuoSgEAu9Q">
          <date when="2003-10-07"/>
        </correspAction>
        <correspAction type="assigned" xml:id="i-8ZeCWwnVU8YhhvdbPNyp8R"/>
        <correspContext corresp="i-8ZeCWwnVU8YhhvdbPNyp8R">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Fi_0298/mot_200304_Fi_0298-0001.pdf"/>
      <div type="motHeader" xml:id="i-JRkA2qe411K1KLAbS34CBB">
        <div type="motTitle" xml:id="i-XU1KjPJ8QBWPyfeCUR1Pci"/>
        <div type="motSubmissionInfo" xml:id="i-P4Tx5JKBvdar4WA4dcnX3K"/>
      </div>
      <div type="motBody" xml:id="i-CdKYBiK2q5Q7DDZhHJWtep">
        <div xml:id="i-4fkVxYeURxxQaCfHj3CKFW">
          <p xml:id="i-SDNX85Uv1zt8GQKYVSTWXf">
            2003/04 mnr: Fi298 pnr: fp178
          </p>
          <p xml:id="i-BivTL8YRg1WZDrjqGsi1rc">
            Motion till riksdagen 2003/04:Fi298
          </p>
          <p xml:id="i-SrZJ45ktWezosYhcRs5b8G">
            av Karin Pilsäter m.fl. (fp)
          </p>
          <p xml:id="i-CK1dSX1TtgLLMjV9zEsis">
            Riksbanken och penningpolitiken
          </p>
          <p xml:id="i-G5NiSiDWNnSRqPhRbvHuxb">
            Förslag till riksdagsbeslut
          </p>
          <p xml:id="i-M64sa8fv2jM4vM3EzFUF2T">
            1. Riksdagen tillkännager för regeringen som sin mening vad i
            motionen anförs om bibehållande av Riksbankens självständighet
            och bekräftande av målen för penningpolitiken, det stabila penningvärdet.
            2. Riksdagen beslutar att det i riksbankslagen införs en bestämmelse
            om offentliggörande, efter möjlighet till viss fördröjning, av
            direktionens protokoll. 3. Riksdagen beslutar att det i riksbankslagen
            införs en bestämmelse om offentliga utfrågningar i riksdagens
            utskott. 4. Riksdagen beslutar om lagreglering av Riksbankens
            balansräkning och vinstdisposition samt om en skyddsbestämmelse
            som hindrar en
          </p>
          <p xml:id="i-2rhJUXn9fW5TP9ZASSHoHB">
            vinstdisposition som riskerar att åsidosätta Riksbankens möjligheter
            att självständigt utföra de uppgifter som åläggs banken i lag.
          </p>
          <p xml:id="i-RiohLSMmBXrACprRNxi7aU">
            Motivering
          </p>
          <p xml:id="i-DDpPUviW9HGqTRtmKVjreh">
            Efter att en majoritet av svenska folket röstat nej i folkomröstningen
            om införandet av euron, kommer Sverige att behålla den svenska
            kronan som betalningsmedel och avstå från en gemensam penningpolitik.
            Den svenska riksbanken kommer inte heller fullt ut att integreras
            i det europeiska centralbankssystemet. Det betyder att det finns
            all anledning för Sveriges riksdag, ägare till Sveriges riksbank,
            att utveckla och stadfästa regelverken. När folkomröstningsresultatet
            stod klart kvällen den 14/9 deklarerade Riksbanken att man ämnar
            fortsätta ”bedriva penningpolitik utifrån ett inflationsmål på
            2 procent med ett toleransintervall på plus/minus 1 procentenhet”.
            Det är bra att man på detta sätt snabbt förtydligade för marknaden
            och omvärlden att någon grundläggande förändring av penningpolitiken
            inte är aktuell. Även riksdagen bör tydligt slå fast att någon
            i grunden förändrad ekonomisk politik inte är aktuell. Med anledning
            av den debatt kring
          </p>
          <p xml:id="i-AGSzABEcq9dFF7UJ8ntyCs">
            [PA Lä
          </p>
          <p xml:id="i-VPEAV1oErwYpWNZQTFBe9y">
            MOT. 2003/04
          </p>
          <pb facs="riksdagen-motions-pdf/data/200304/mot_200304_Fi_0298/mot_200304_Fi_0298-0002.pdf"/>
          <p xml:id="i-EKRn3wjk5u2tQAsFiT6ncm">
            2003/04:Fi298
          </p>
          <p xml:id="i-2NWhUX3SjDvwESBdKMz7H6">
            penningpolitik och Riksbankens ställning som föregick folkomröstningen,
            finns det anledning för riksdagen att på ett antal punkter förtydliga
            och förnya riksdagens syn på Riksbankens ställning. Riksbankens
            självständighet har visat sig vara positiv för omvärldens förtroende
            för den svenska penningpolitiska regimen. Det är därför viktigt
            att deklarera riksdagens stöd för principen om en självständig
            riksbank. Ekonomisk forskning såväl som internationell erfarenhet
            visar att en självständig riksbank är bra för prisstabilitet och
            långsiktig tillväxt. För svenska förhållanden kan man därtill
            lägga att en självständig riksbank innebär att risken minskar
            för den typ av internt skapade kriser som successivt urholkat
            svenskt välstånd. Riksbankens självständighet är en nödvändig
            förutsättning för att penningpolitiken ska kunna föras med den
            trovärdighet som är helt avgörande för att fattade penningpolitiska
            beslut ska få åsyftad effekt. Reglerna för utseende av Riksbankens
            ledning är en viktig förutsättning för att självständigheten ska
            vara trovärdig. Det är viktigt att riksdagen efter folkomröstningen
            om euron, tydligt markerar att en självständig riksbank är en
            viktig del av den fortsatta ekonomiska politiken. Detta är särskilt
            viktigt eftersom flera ledande företrädare för nejsidan i folkomröstningskampanjen
            hävdat att en självständig centralbank i grunden är odemokratisk.
            Vi delar inte den synen och anser att riksdagen skall uttala att
            en bred majoritet av landets folkvalda anser att den svenska riksbanken
            även fortsättningsvis skall vara självständig. Under de år som
            gått sedan Riksbankens självständighet trädde i kraft har öppenheten
            ökat och den penningpolitiska debatten blivit intensivare. Det
            är bra. En oberoende riksbank förutsätter en livaktig penningpolitisk
            debatt. Det finns i svensk lagstiftning emellertid inget krav
            på att Riksbankens protokoll skall offentliggöras eller att Riksbanksledningen
            skall delta vid ut- frågningar i riksdagen. Efter folkomröstningen
            måste dessa frågor åter aktualiseras. Folkpartiet välkomnar att
            Riksbanken självmant beslutat att direktionen, med viss fördröjning,
            skall offentliggöra sina protokoll. Protokollen är ett vik- tigt
            underlag i en livaktig diskussion kring penningpolitiken. Öppenheten
            ska- par grund för en djupare förståelse bland allmänheten för
            politikens mål. Det är rimligt att de positiva erfarenheterna
            tas tillvara i en diskussion om hur ytterligare förbättringar
            kan nås. Folkpartiet liberalerna menar att offentliga protokoll
            från direktionens sammanträden måste vara en självklarhet även
            framöver. För att tydligt säkerställa detta bör den nu tillämpade
            praxisen införas i riksbankslagen. Till skillnad från Europeiska
            centralbanken, ECB, finns för Riksbanken ingen legal skyldighet
            för centralbankschefen att delta i utfrågningar som ar- rangeras
            av parlamentet. De offentliga utfrågningar som genomförts av riksdagens
            finansutskott i samband med Riksbankens inflationsrapporter har
            varit en viktig del av den svenska debatten kring penningpolitiken
            och har från början kommit till stånd främst på initiativ av Riksbanksledningen.
            Men det finns ingen garanti för att så kommer att förbli fallet,
            och riksdagen bör inte vara utlämnad till Riksbankschefens goda
            vilja. Riksdagens rätt att
          </p>
          <pb facs="riksdagen-motions-pdf/data/200304/mot_200304_Fi_0298/mot_200304_Fi_0298-0003.pdf"/>
          <p xml:id="i-M4cGW64uxTTism33xutpwR">
            avhålla utfrågning med representanter för Riksbanken bör därför
            stadfästas. I riksdagsordningen regleras allmänt formerna för
            sådana utfrågningar, såsom att ytterkläder ska hängas på därför
            avsedd plats, men det finns ingen lagreglering som garanterar
            allmänhetens insyn genom = offentliga utfrågningar, ej heller
            om Riksbankens skyldighet att delta. Detta bör nu stadfästas genom
            bestämmelse i riksbankslagen. Riksbanksfullmäktige lämnar årligen
            förslag till riksdagen angående disposition av Riksbankens vinst
            för räkenskapsåret. Riksbankens självständighet förutsätter en
            god finansiell ställning och ekonomisk rörelsefrihet. Ett hot
            mot denna självständighet är den socialistiska majoritetens krav
            på extra inleveranser till staten från Riksbanken som ställts
            utanför riktlinjerna. Under folkomröstningskampanjen har även
            dessa inleveranser figurerat som ett viktigt argument för nejsidan,
            att man skulle kunna förvänta sig årliga inleveranser i nivå med
            vad som skett de senaste åren. Principerna för uppdelning av Riksbankens
            vinst i en del som levereras in till staten och en del som stärker
            det egna kapitalet har i stort sett legat fast sedan 1988. Det
            har förenklat inneburit att för varje år har, av ett genomsnitt
            av de senaste fem årens resultat före bokslutsdispositioner med
            valutakurs- och guldvärdeseffekter borträknade, 80 procent inlevererats
            till staten medan 20 procent gått till att bygga upp det egna
            kapitalet. Med dessa principer har Riksbanken varje år kunnat
            inleverera flera miljarder kronor till statskassan samtidigt som
            det egna kapitalet kunnat realt upprätthållas. Främst beroende
            på den kontinuerliga kronförsvagningen under lång tid har Riksbanken
            fått stora överskott, vilka inte skulle leda till inleverans enligt
            ovan nämnda principer. I stället har det egna kapitalet växt.
            Riksbanksfullmäktige föreslog därför i enighet med Riksbanksdirektionen
            en extra inleverans om 20 miljarder för år 2001, för att undvika
            överkonsolidering. Det krav på extra inleverans som därefter följde
            2002 undergräver riksbankens styrka och självständighet, främst
            genom dess avsteg från regelverket och den osäkerhet om framtida
            krav på ytterligare inleveranser av eget kapital. Vi noterade
            särskilt att dessa 20 miljarder var intecknade i den statsbudget
            som regeringen avlämnade i september och som riksdagen beslutade
            om i december men den = socialistiska majoriteten i Riksbanksfullmäktige
            inte beslutade göra förrän i mars 2002. Detta om något visar att
            regeringen och dess stödpartier anser sig ha kontroll över Riksbanksfullmäktiges
            majoritet. Förmågan att bedriva sin verksamhet på ett trovärdigt
            och självständigt sätt är beroende av att banken har ett tillräckligt
            kapital och därmed inte är beroende av kapitaltillskott. För detta
            krävs ett eget kapital som är tillräckligt stort för att Riksbanken
            ska kunna bära sina driftskostnader och därtill täcka potentiella
            förluster i verksamheten. Förluster i verksamheten kan till exempel
            uppstå i samband med att s.k. nödkrediter ges i likviditetsstödjande
            syfte vid en hotande betalningssystem- störning. Hur stora reserver
            som kan behövas i en finansiell kris är självfallet svårbedömbart.
            Det krävs också avsättningar för att ge tillräckliga intäkter
            för
          </p>
          <p xml:id="i-GL5EVmw7ewU9vQWZggZEkt">
            2003/04:Fi298
          </p>
          <pb facs="riksdagen-motions-pdf/data/200304/mot_200304_Fi_0298/mot_200304_Fi_0298-0004.pdf"/>
          <p xml:id="i-4YfZe3C8tShtA5J9gV1Tej">
            2003/04:Fi298
          </p>
          <p xml:id="i-DfWhjYZr9xwgURmL48fxw9">
            att klara normala driftsutgifter. Andra delar av det egna kapitalet
            behöver reserveras för att balansera de orealiserade värdeförändringar
            som uppstår i valutareserven och guldinnehavet på grund av att
            marknadsvärdena varierar. Omständigheterna kring beslutsfattandet
            men även storleken på de belopp som delats ut de senaste åren
            får återverkningar på Riksbankens ställning och i förlängningen
            på möjligheten att klara förluster i samband med givande av nödkrediter.
            En lagreglering av Riksbankens fondavsättningar vore därför önskvärd;
            den bör i allt väsentligt vara i linje med EU-fördraget. De regler
            som skulle gälla vid ett deltagande i EMU:s tredje steg bör gälla
            även efter vårt självpåtagna utanförskap för att säkerställa Riksbankens
            självständiga position. En särskild paragraf som innebär att utdelningar
            till staten inte får göras om de skulle innebära att den eftersträvansvärda
            nivån på det egna kapitalet inte kan upprätthållas, bör vidare
            införas i riksbankslagen. Detta bidrar till att skapa förutsägbarhet
            i besluten om vinstdispositionen och undanröjer eventuella tvivel
            på bankens förmåga att utföra sina lagreglerade
          </p>
          <p xml:id="i-6HA7DBvRBVonmSYAkxAVM9">
            uppgifter.
          </p>
          <p xml:id="i-XShh7tPwYUFjYDC8Hk45Yd">
            Stockholm den 6 oktober 2003
          </p>
          <p xml:id="i-FTKvJX7SYaPMZUoAgYxtS4">
            Karin Pilsäter (fp) Christer Nylander (fp) Gunnar Nordmark (fp)
            Marita Aronson (fp) Bo Könberg (fp)
          </p>
        </div>
      </div>
    </body>
  </text>
</TEI>
