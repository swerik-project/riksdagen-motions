<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00280">
  <teiHeader>
    <fileDesc>
      <titleStmt>
        <title>om översyn av landshövdingsämbetet</title>
        <author>av Börje Nilsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om översyn av landshövdingsämbetet</title>
          <idno type="rdwebb">G102280</idno>
          <rs type="number">280</rs>
          <ref type="dokument_url_text">http://data.riksdagen.se/dokument/G102280/text</ref>
          <ref type="dokument_url_html">http://data.riksdagen.se/dokument/G102280</ref>
          <ref type="dokumentstatus_url_xml">http://data.riksdagen.se/dokumentstatus/G102280</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NFTnYj5UkhZoMmAJt9mpbq</idno>
            <name>BÖRJE NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BSijTg7jfVcBvRUQNQrxHH" type="signed"/>
        <correspContext corresp="i-BSijTg7jfVcBvRUQNQrxHH">
          <note type="signatory" corresp="i-NFTnYj5UkhZoMmAJt9mpbq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__280/mot_197778__280-001.pdf"/>
      <fw xml:id="i-CufA3iFPm4gVdHibSWjKcJ">
        Motion 1977/78:280
      </fw>
      <div xml:id="i-5qTQzxZcViaiAh1bia49cf" type="motHeader">
        <div xml:id="i-GtbZJkCinzppLCh4WEDGpj" type="motTitle"/>
        <div xml:id="i-JeKtTLr4eNN8Ko6eyc8dTD" type="motSubmissionInfo"/>
      </div>
      <div xml:id="i-Rs1QV2CJmsSDrwTpUWhTsQ" type="motBody">
        <div xml:id="i-NNcsGF42uuRfqnAvGLWJAq">
          <p xml:id="i-Y3n1yxAyvy4JyqTscqVuyN">
            av Börje Nilsson om översyn av landshövdingsämbetet
          </p>
          <p xml:id="i-93sAZym3CWpFxxYt2VKNKo">
            Landshövdingsämbetet har mycket gamla anor. En indelning i landet
            i offentliga förvaltningsområden skedde första gången genom 1634
            års regeringsform. Dessa områden kallades hövdinge- dömen. Benämningen
            län är av senare datum. Beträffande varje län skulle det finnas
            en landshövding med en bokhållare och en handskrivare till sin
            hjälp. Landshövdingens kompetensområde var så avgränsat att han
            utgjorde en ämbetsman med uppgifter endast inom civilförvaltningens
            område. År 1635 tillkom den första allmänna landshövdinginstruktionen
            i den meningen att den var likalydande för samtliga landshövdingar.
            Instruktionen kan anses vara ett led i strävandena att centralisera
            förvaltningsmakten till konungen, eller senare till riksstyrelsen,
            de fem kollegierna. Landshövdingen blev i egenskap av konungens
            ställföreträdare i länet hans befallningshavande och kollegiernas
            exekutiva organ. Landshövdingsämbetet har förblivit tämligen oförändrat
            under åren trots att länsstyrelsen har tillförts en rad nya uppgifter
            på bl. a. samhällsplane- ringens och miljövårdens områden. Länsstyrelsens
            uppgifter är numera till viss del av politisk art. Detta har medfört
            att länsstyrelsen sedan några år tillbaka leds av en särskilt
            utsedd styrelse, som består av representanter från politiska partier
            och arbetsmarknadens parter. Landshövdingen är ordfö- rande i
            länsstyrelsen liksom i flera länsnämnder. Landshövdingsämbetet
            står inte vidare väl i överensstämmelse med demokratins principer.
            Rekryteringen sker inte sällan bland högre ämbets- män inom den
            centrala statsförvaltningen, vilket måste starkt ifrågasättas
            genom att landshövdingen har att fatta rent politiska beslut.
            Tillsättningen sker oftast i anslutning till omplaceringar inom
            regeringen, departementen och statliga verk. Det sker inte efter
            några bestämda regler. Den person som vid tillfället är aktuell
            som landshövding placeras i det län som just då är ledigt. I många
            fall saknar landshövdingarna djupare förankring inom det län de
            tillsätts i eller någon större kännedom om länets problem. Detta
            har också i något fall lett till konflikter inom länet. Tillsättningar
            har även skett vid alltför hög ålder, vilket har gjort det svårt
            för vederbörande att hinna uträtta något väsentligt för länet,
            speciellt då landshövdingen saknat tidigare kännedom om sitt län.
            Titeln landshövding, som brukades redan i slutet av 1580-talet,
            är i dag ingen adekvat benämning på befattningen. Även de yttre
            formerna kring tjänsten, såsom boendet, representationen och tjänstebil
            med chaufför, påminner om förhållanden från ett gammalt privilegiesamhälle.
            Av vilken
          </p>
          <pb facs="riksdagen-motions-pdf/data/197778/mot_197778__280/mot_197778__280-002.pdf"/>
          <fw xml:id="i-GHZdH1U2BBDDScgfge1qdn">
            Mot. 1977/78:280 16
          </fw>
          <p xml:id="i-TS4tZwRSUsjmsNpEwjZPJH">
            anledning skall staten hålla fri bostad till landshövdingen?
            Landshövdings- ämbetet har i mycket hög grad formats i en tid
            då landshövdingen var att betrakta som konungens vikarie och officiellt
            kallades för konungens befallningshavande. Det finns grundad anledning
            att landshövdingsämbetet ses över och anpassas till dagens samhälle.
            Ett system med opolitiska ämbetsmän som landshövdingar kan inte
            vara riktigt i dagens läge med folkvalda represen- tanter i styrelserna.
            Genom att landshövdingen har att ta ställning i rent politiska
            frågor bör befattningen också betraktas som ett politiskt uppdrag.
            Det kan övervägas om inte uppdraget som landshövding bör följa
            regeringens sammansättning. Han har att på länsplanet företräda
            regeringen men bör samtidigt vara länets ombud gentemot den centrala
            statsmakten. En av förutsättningarna för tjänsten måste vara att
            han är väl förtrogen med länets förhållanden. Med hänvisning till
            det anförda hemställs att riksdagen hos regeringen begär en översyn
            av landshövdings- ämbetet i syfte att anpassa uppdraget till dagens
            samhälle i enlighet med vad som anges i motionen.
          </p>
          <p xml:id="i-KuFVBdvTkWea7irr9AicbB" type="date">
            Stockholm den 11 januari 1978 BÖRJE NILSSON (s)
          </p>
          <p xml:id="i-LDYEjPt3ykcyMeCVjTj2Eg">
            'GOTAB 57275 Stockholm 1978
          </p>
        </div>
      </div>
    </body>
  </text>
</TEI>
