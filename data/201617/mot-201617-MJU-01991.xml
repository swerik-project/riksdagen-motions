<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-01991">
  <teiHeader>
    <fileDesc>
      <titleStmt>
        <title>Långsiktigt hållbar skogspolitik</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1991 av Jens Holm m.fl. (V)</title>
          <idno type="rdwebb">H4021991</idno>
          <rs type="number">1991</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4021991/text</ref>
          <ref type="dokument_url_html">http://data.riksdagen.se/dokument/H4021991</ref>
          <ref type="dokumentstatus_url_xml">http://data.riksdagen.se/dokumentstatus/H4021991</ref>
          <ref type="docx">http://data.riksdagen.se/fil/3C64A3CF-B5F8-4507-A745-24662C800A7E</ref>
          <ref type="pdf">http://data.riksdagen.se/fil/134AD9AF-7579-49B4-B85E-9D4D2A197D3D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5dExqhy6mGipvCAy8bBAUd" type="signed"/>
        <correspContext corresp="i-5dExqhy6mGipvCAy8bBAUd">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-9XJpZ9KLGKX59wCcNKb6Wj" type="submitted">
          <date when="2016-10-05"/>
          <time when="10:33:35"/>
        </correspAction>
        <correspAction xml:id="i-FaDwTu32EbkFPJt5MsNo1q" type="reviewed">
          <date when="2016-10-05"/>
          <time when="11:47:17"/>
        </correspAction>
        <correspAction xml:id="i-7R1uwKrFZR39ZoXN16Nh6o" type="referred">
          <date when="2016-10-14"/>
        </correspAction>
        <correspAction xml:id="i-36eowSshCx7W1EZWpoF4N6" type="assigned">
          <date when="2018-06-13"/>
          <time when="12:41:29"/>
        </correspAction>
        <correspContext corresp="i-36eowSshCx7W1EZWpoF4N6">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-dbWXVhzvqMMPexvEMLmAm" type="behandlas_i"/>
        <correspContext corresp="i-dbWXVhzvqMMPexvEMLmAm">
          <ref type="uppgift">2016/17:MJU13</ref>
          <ref type="ref_dok_id">H401MJU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU13</ref>
          <ref type="ref_dok_titel">Skogspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WixYApywqBngA8oTxxcAUK" type="behandlas_i"/>
        <correspContext corresp="i-WixYApywqBngA8oTxxcAUK">
          <ref type="uppgift">2016/17:NU4</ref>
          <ref type="ref_dok_id">H401NU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PDskowyK9X8e9ugQJxDJgm" type="motHeader">
        <div xml:id="i-UHvvqmVUqkGiGC24b9WMok" type="motTitle">
          Motion till riksdagen 2016/17:1991 av Jens Holm m.fl. (V) Långsiktigt
          hållbar skogspolitik
        </div>
      </div>
      <div xml:id="i-64Kta1upDdwhhe2DbZe671" type="motBody">
        <div xml:id="i-XF3hGdW1ELnXnmMRZ1APNf" type="TOC">
          <head xml:id="i-HAjzhw8s58T6g2jq1h457N">
            Innehåll
          </head>
          <list xml:id="i-Ve2Bw35ZRmzRiKWb6Ed4US">
            <item xml:id="i-3HbppDS5e7KEX1geg4coRi" style="indent-level: 1">
              Förslag till riksdagsbeslut
            </item>
            <item xml:id="i-EeoF9fY48eGQJGKhET1Atb" style="indent-level: 1">
              Bakgrund
            </item>
            <item xml:id="i-7FnTP78mQUMqpWkuzGm8Fw" style="indent-level: 1">
              Mer skog med höga naturvärden behöver skyddas för att nå målen
            </item>
            <item xml:id="i-6nKry5ELZJEJxKpVKbLt15" style="indent-level: 2">
              Sverige behöver ett nytt etappmål i enlighet med internationella
              förpliktelser och miljökvalitetsmål
            </item>
            <item xml:id="i-5fqUnS3vuA2wxUu6oVD633" style="indent-level: 2">
              Kvalitetssäkra det frivilliga skyddet av skog
            </item>
            <item xml:id="i-4CjRw5CJchKEjiGoztiaJh" style="indent-level: 2">
              Stoppa avverkning av skogar med höga befintliga naturvärden
            </item>
            <item xml:id="i-D79eZoKHLoLYXR7FMnv6Kw" style="indent-level: 1">
              Miljöhänsynen i skogsbruket måste stärkas
            </item>
            <item xml:id="i-3n5KcdigPvFq3Bw4F5x2Qt" style="indent-level: 2">
              Inför sanktionsmöjligheter för brott mot hänsynsregler
            </item>
            <item xml:id="i-MPyUVbb51eeP3Tt8AByx4A" style="indent-level: 2">
              Reglera det intensiva skogsbruket
            </item>
            <item xml:id="i-jc5kii6USbFLfAwsub5Mm" style="indent-level: 2">
              Stärk skyddet av nyckelbiotoper
            </item>
            <item xml:id="i-YL461BJwAVriRRFGkmWg3m" style="indent-level: 2">
              Anta nationell målsättning för kalhyggesfritt skogsbruk
            </item>
            <item xml:id="i-6sbGSV9y53e4gbUYuBdneV" style="indent-level: 2">
              Stärk andelen blandskogar
            </item>
            <item xml:id="i-PNR8j5jKLnn6cCo3aQaFYe" style="indent-level: 1">
              Värna skogens sociala värden
            </item>
            <item xml:id="i-7nzoUtZhoxHfF4aq4h9vUo" style="indent-level: 2">
              Stärk de sociala värdenas status i lagstiftningen
            </item>
            <item xml:id="i-DLBzxUJVUC1yFhKPE8SzS9" style="indent-level: 1">
              All statlig skog bör förvaltas hållbart och samlat
            </item>
          </list>
        </div>
        <div xml:id="i-Jk6Yu1kvSX72bskrCeS1Qi" type="motProposal" subtype="förslag">
          <head xml:id="i-SExtZkj9sG5KzBeT1NWS1V">
            Förslag till riksdagsbeslut
          </head>
          <list xml:id="i-SaQBWuAXewzYBB7Xgak9vU" style="ol">
            <item xml:id="i-GYdggqxFZfp5YXYGg8Fzc3">
              Riksdagen ställer sig bakom det som anförs i motionen om att
              Sverige bör anta ett nytt etappmål för areal utökad skyddad skog
              för att uppnå miljökvalitetsmålet Levande skogar och åtaganden
              i enlighet med Nagoyaöverenskommelsen och tillkännager detta för
              regeringen.
            </item>
            <item xml:id="i-Rn4mjAoovr8jbLeAdPmh46">
              Riksdagen ställer sig bakom det som anförs i motionen om att
              frivilliga avsättningar ska vara långsiktiga, dokumenteras och
              kvalitetssäkras ur naturvärdessynpunkt för att ingå i det nationella
              miljökvalitetsmålet Levande skogar och tillkännager detta för
              regeringen.
            </item>
            <item xml:id="i-2QenLyWeNN4xuCqT3qs8Sf">
              Riksdagen ställer sig bakom det som anförs i motionen om att
              regeringen bör ges i uppdrag att skyndsamt ta fram förslag på
              lagstiftning så att avverkning av skogar med höga naturvärden
              stoppas och tillkännager detta för regeringen.
            </item>
            <item xml:id="i-GeKSiRV1MpH1VAZzMMACe3">
              Riksdagen ställer sig bakom det som anförs i motionen om att
              för att stärka miljöhänsynen ska effektiva sanktionsmöjligheter
              införas för brott mot hänsynsreglerna i skogsvårdslagen och tillkännager
              detta för regeringen.
            </item>
            <item xml:id="i-Eyb3482d2QQycTcL8kuk6D">
              Riksdagen ställer sig bakom det som anförs i motionen om att
              produktionshöjande åtgärder i skogsbruket tydligare bör regleras
              i miljöbalken och tillkännager detta för regeringen.
            </item>
            <item xml:id="i-WSf1QzaNp1oMvLiM6sjGWD">
              Riksdagen ställer sig bakom det som anförs i motionen om att
              lagstiftningen bör ändras så att nyckelbiotoper undantas från
              åtgärder som inte främjar biologisk mångfald och tillkännager
              detta för regeringen.
            </item>
            <item xml:id="i-7negaa6MjstHamXC62gf9m">
              Riksdagen ställer sig bakom det som anförs i motionen om att
              en nationell målsättning för areal kalhyggesfritt skogsbruk bör
              ingå i miljökvalitetsmålet Levande skogar och tillkännager detta
              för regeringen.
            </item>
            <item xml:id="i-7p3KDmwKueYfAZf85kjwv1">
              Riksdagen ställer sig bakom det som anförs i motionen om att
              regeringen bör genomföra en översyn av skogslagstiftningen i syfte
              att stimulera ökad andel blandskog genom reglering av föryngringsåtgärder,
              röjning och gallring och tillkännager detta för regeringen.
            </item>
            <item xml:id="i-4SitWuC6uS5Z1zZ8Mu9JjG">
              Riksdagen ställer sig bakom det som anförs i motionen om att
              regeringen bör ges i uppdrag att återkomma med åtgärder i syfte
              att främja rekreationsinriktad skogsskötsel i tätortsnära skogar
              som inte helt undantas från skogsbruk och tillkännager detta för
              regeringen.
            </item>
            <item xml:id="i-DoEEufVw3TeupnJL23YGM9">
              Riksdagen ställer sig bakom det som anförs i motionen om att
              regeringen bör tillse att en översyn av miljöbalken och skogsvårdslagen
              genomförs i syfte att stärka samrådsförfarande och de sociala
              värdenas status i lagstiftningen som berör skogsbruket och tillkännager
              detta för regeringen.
            </item>
            <item xml:id="i-Un3xd7teqnF8kwijSUjiCy">
              Riksdagen ställer sig bakom det som anförs i motionen om att
              all statligt ägd skog bör samlas i ett bolag med hållbart brukande
              som främsta mål och tillkännager detta för regeringen.
            </item>
          </list>
        </div>
        <div xml:id="i-ArKdPSSrHu6Q6hccc4nkgA" type="motContent">
          <head xml:id="i-svC4bF6i9zwGs2PvsPZ4s" type="h1">
            Bakgrund
          </head>
          <p xml:id="i-VmGtBW196QXx2vUQF2hQpg">
            Sveriges landareal består av cirka 57 procent produktiv skogsmark.
            Över 90 procent av den produktiva delen av skogsmarken är påverkad
            av skogsbruk. Skogen förser oss med en rad ekosystemtjänster som
            vatten- och luftrening och produktion av råvaror. En rik biologisk
            mångfald ökar skogens produktionsförmåga och ger större motståndskraft
            mot klimatförändringar. Skogsmarken binder stora mängder kol och
            påverkar vattenbalansen och har därmed en betydelse för både det
            lokala och globala klimatet.
          </p>
          <p xml:id="i-12WqL2HDNu6AtW3tRcieoj">
            Skog, virke och papper är samtidigt en av Sveriges viktigaste
            exportnäringar. Den ger viktiga jobb i hela landet, har stor potential
            för utökad förädling i områden nära råvaran och har därför en
            stor roll för landsbygdens utveckling. Biomassa från skogen har
            stor betydelse för vår energiförsörjning och kan även bidra till
            att ersätta produkter som är beroende av fossila energikällor
            för sin framställning. Skogen och andra naturområden spelar också
            en allt viktigare roll för turismen, som i sig är en näring som
            omsätter mer än de flesta av våra största industriföretag.
          </p>
          <p xml:id="i-Y8PgvmSgAmcdT7Hx6zY2Gh">
            Skogen har även stora sociala och kulturella värden. Dess betydelse
            för rekreation, friluftsliv och undervisning är omfattande. En
            långsiktigt hållbar skogspolitik som värnar de ekologiska, ekonomiska,
            sociala och kulturella värdena förutsätter att bärkraften för
            skogen som ekosystem stärks och bevaras. För ökad produktion av
            timmer och biomassa på begränsade arealer där trakthyggesbruk
            bedrivs krävs kraftigt höjda ambitionsnivåer beträffande kalhyggesfria
            skötselmetoder och skyddad skogsmark. Då kan även skogens betydelse
            för sysselsättning och export främjas och utvecklas.
          </p>
          <p xml:id="i-XmeARuoHWhz7ZdyksiXKnm">
            Riksdagen har definierat miljökvalitetsmålet Levande skogar med
            att skogens och skogsmarkens värde för biologisk produktion ska
            skyddas samtidigt som den biologiska mångfalden bevaras samt kulturmiljövärden
            och sociala värden värnas. I Naturvårdsverkets årliga uppföljning
            av miljökvalitetsmål och etappmål 2016 bedöms att Levande skogar
            inte kommer att uppnås med dagens befintliga och beslutade styrmedel
            och åtgärder. Inte heller etappmålet om skydd av områden bedöms
            uppnås till 2020. I motionen presenterar Vänsterpartiet förslag
            för att uppnå målen genom en långsiktigt hållbar skogspolitik.
          </p>
          <head xml:id="i-Rj6KeZCT8YphHraK6qBvSv" type="h1">
            Mer skog med höga naturvärden behöver skyddas för att nå målen
          </head>
          <p xml:id="i-E7maozp6NfM6nsDsY6Mh44">
            I Sverige har ungefär 7 procent av skogsmarken i dag formellt
            skydd (naturreservat, naturvårdsavtal och biotopskydd), varav
            den största delen är i eller nära fjällen. Nedanför fjällen har
            ungefär 2 procent skyddats formellt. Ungefär 4 procent av den
            produktiva skogsmarken, där den biologiska mångfalden generellt
            är störst, har formellt skydd. Därutöver sker frivilliga avsättningar
            av skogsägarna som uppgår till 5–6 procent.
          </p>
          <p xml:id="i-5vhvh1hNJESqR1e7yDJu8s">
            Djur och växter påverkas när deras livsmiljöer förändras eller
            försvinner. I den s.k. rödlistan utvärderar experter under ledning
            av Artdatabanken tillstånd och trender för Sveriges arter. Arter
            som har populationer som minskar eller är extremt ovanliga blir
            rödlistade. I dag är ungefär hälften av alla rödlistade arter
            på olika sätt knutna till skogen. Det största hotet för dessa
            arter är att skogar med höga naturvärden avverkas. För att bromsa
            utarmningen av biologisk mångfald krävs både större miljöhänsyn
            i skogsbruket och ökad areal skyddad skog.
          </p>
          <head xml:id="i-AC2v4HRLTqtwmG1hWaCWL2" type="h2">
            Sverige behöver ett nytt etappmål i enlighet med internationella
            förpliktelser och miljökvalitetsmål
          </head>
          <p xml:id="i-4EpuGYJG8eVWVCnz6XpsvA">
            När Miljömålsberedningen i juni 2013 överlämnade sitt delbetänkande
            om skogen och en långsiktigt hållbar markanvändning åsidosattes
            naturvårdshänsyn och vetenskapliga fakta till förmån för ekonomiska
            intressen. Förslaget var i sin helhet otillräckligt för att miljökvalitetsmålet
            Levande skogar ska uppnås, och att formellt skydda ytterligare
            150 000 hektar skogsmark räcker inte för att värna de biologiska
            värdena i skogen. Delbetänkandet innehöll inte heller förslag
            som möjliggör att Sverige uppfyller EU:s naturvårdsdirektiv. Vänsterpartiet
            reserverade sig i betänkandet.
          </p>
          <p xml:id="i-N6uC8X2kbptzTp4zau2DUW">
            Nuvarande etappmål om skydd av områden är därför otillräckligt
            i målsättningar när det gäller hur mycket skog som ytterligare
            behöver skyddas. Sverige har dessutom genom överenskommelsen i
            Nagoya om biologisk mångfald förbundit sig att skydda 17 procent
            av vår land- och vattenareal till 2020. De skyddade områdena ska
            vara ekologiskt representativa miljöer, dvs. områden med höga
            värden för biologisk mångfald. Sverige bör anta ett nytt etappmål
            för areal utökad skyddad skog för att uppnå miljökvalitetsmålet
            Levande skogar och åtaganden i enlighet med Nagoyaöverenskommelsen.
            Detta bör riksdagen ställa sig bakom och ge regeringen till känna.
          </p>
          <head xml:id="i-7YMnrQ2A9dgf6Ggkw1tVHn" type="h2">
            Kvalitetssäkra det frivilliga skyddet av skog
          </head>
          <p xml:id="i-54AgypVXASf4SdCetmuZmM">
            Det långsiktiga skyddet av skog är en central del i Levande skogar.
            För att uppnå målet förutsätts att det formella skyddet ökar och
            att skogsägarna frivilligt avsätter skogsmark. De frivilliga avsättningarna
            har dock i många fall visat sig vara av begränsat värde för biologisk
            mångfald. I dag finns inte statlig kontroll av vare sig kvalitet
            eller långsiktighet, och dokumentation saknas över många av de
            områden som anses skyddade. Dessutom kan arealen frivilligt avsatta
            skogar flyttas omkring i landskapet. Sammantaget är detta mycket
            problematiskt då frivilliga avsättningar ingår i ett nationellt
            långsiktigt mål för samhällets gemensamma bästa. Frivilliga avsättningar
            ska vara långsiktiga, dokumenteras och kvalitetssäkras ur naturvärdessynpunkt
            för att ingå i det nationella miljökvalitetsmålet Levande skogar.
            Detta bör riksdagen ställa sig bakom och ge regeringen till känna.
          </p>
          <head xml:id="i-QzxStfHnQQFSQ5PCNejRHa" type="h2">
            Stoppa avverkning av skogar med höga befintliga naturvärden
          </head>
          <p xml:id="i-3uqwBdJH1WsEQBZGoc8xNf">
            I dag sker avverkning av skogar med höga befintliga naturvärden,
            s.k. värdekärnor, trots att det råder stor brist på dessa naturmiljöer
            för en mängd hotade växt- och djurarter. Dessa skogar har ofta
            hög variation och är ofta naturskogsartade. Regeringen bör ges
            i uppdrag att skyndsamt ta fram förslag på lagstiftning så att
            avverkning av skogar med höga naturvärden stoppas. Detta bör riksdagen
            ställa sig bakom och ge regeringen till känna.
          </p>
          <head xml:id="i-Bbb5qerjz3x81gZC3uAeFJ" type="h1">
            Miljöhänsynen i skogsbruket måste stärkas
          </head>
          <p xml:id="i-NJejtV7WcjZX4CNqu2W5qF">
            För att uppnå ett långsiktigt hållbart skogsbruk i enlighet med
            våra miljömål krävs förutom ökat skogsskydd även stärkt miljöhänsyn
            i skogsbruket. De utvärderingar som Skogsstyrelsen gjort av miljöhänsynen
            i skogsbruket visar att det i dag föreligger brister. Regeringen
            beslutade i november 2015 att en utredning skulle tillsättas som
            innefattar en rättslig översyn av skogsvårdslagstiftningen. I
            pressmeddelande i samband med beslutet framgår att regeringen
            förväntar sig att utredningens förslag ska leda till förbättrad
            miljöhänsyn i skogen. Vänsterpartiet har under lång tid föreslagit
            en stärkt lagstiftning för att förbättra miljöhänsynen i skogen
            och välkomnar därför en översyn. Vi ser dock i nuläget stor osäkerhet
            i vad utredningen kommer att resultera i då direktivet har brister
            och den särskilda utredaren entledigats. I nuläget är ingen ny
            utredare tillsatt och utredningstiden är förlängd till mars 2017.
            Vänsterpartiet ser därför skäl att föreslå åtgärder för stärkt
            miljöhänsyn i skogsbruket som även berör skogsvårdslagstiftningen.
          </p>
          <head xml:id="i-DEFhPL11kbdP4vdQhHGmXe" type="h2">
            Inför sanktionsmöjligheter för brott mot hänsynsregler
          </head>
          <p xml:id="i-9ushtsSknBwcSg8Ge5QQt">
            I skogsvårdslagens portalparagraf framgår att produktions- och
            miljömål ska vara jämställda. I det skogsbruk som i dag bedrivs
            under devisen frihet under ansvar i Sverige är produktionen dock
            oftast överordnad miljöhänsynen. Skogsvårdslagen är skriven med
            trakthyggesbruk som norm och med syfte att garantera virkesförsörjningen.
            När det gäller naturvård saknas i mycket stor utsträckning sanktionsmöjligheter.
            Undersökningar gjorda av Skogsstyrelsen visar att andelen underkända
            avverkningar, dvs. att de hade påverkan på hänsynskrävande biotoper,
            uppgick till hela 35 procent under avverkningsperioden 2012/13–2014/15.
            Generell hänsyn tas inte i tillräcklig omfattning, och skogar
            med höga naturvärden som istället borde ha skyddats har påverkats
            av avverkningen. Påföljder för dessa överträdelser av skogsvårdslagen
            uteblir. Vänsterpartiet menar att det ska löna sig att göra rätt
            och att man inte ska gynnas och slippa ekonomiska påföljder om
            man missköter sig. Då uppnår vi både högre miljöhänsyn och rättvisare
            konkurrensvillkor. För att stärka miljöhänsynen ska effektiva
            sanktionsmöjligheter införas för brott mot hänsynsreglerna i skogsvårdslagen.
            Detta bör riksdagen ställa sig bakom och ge regeringen till känna.
          </p>
          <head xml:id="i-HgNBWu1AJv7UuRS6ob99dK" type="h2">
            Reglera det intensiva skogsbruket
          </head>
          <p xml:id="i-FoSDEp2eSaUMtdptJnA9wW">
            Under en lång tid har fokus varit på produktionshöjande åtgärder
            i skogsbruket som intensivodlingar, ökad gödsling, mer främmande
            trädslag, dikning och ökad stubbrytning. Dessa skogsbruksåtgärder
            kan ge negativa effekter för miljön genom att reducera den biologiska
            mångfalden, öka utsläppen av växthusgaser och bidra till övergödningen.
            Produktionshöjande åtgärder i skogsbruket bör tydligare regleras
            i miljöbalken. Detta bör riksdagen ställa sig bakom och ge regeringen
            till känna.
          </p>
          <head xml:id="i-SVrhs3sW8PWoLZ5ZtZQ9xw" type="h2">
            Stärk skyddet av nyckelbiotoper
          </head>
          <p xml:id="i-SLWfmDQSC3vmRFA1aNXeeT">
            Nyckelbiotoper är skogsområden som har mycket höga naturvärden.
            Dessa har en nyckelroll för bevarandet av skogens hotade växter
            och djur, inte minst för många rödlistade arter. De har dock inte
            något automatiskt formellt skydd. I dag begränsas naturhänsynen
            av att myndigheterna enligt lagen inte får meddela föreskrifter
            som är så påverkande att pågående markanvändning avsevärt försvåras.
            Lagstiftningen bör ändras så att nyckelbiotoper undantas från
            åtgärder som inte främjar biologisk mångfald. Detta bör riksdagen
            ställa sig bakom och ge regeringen till känna.
          </p>
          <head xml:id="i-HT6dCZ8bgZWw3YLgkv4hxj" type="h2">
            Anta nationell målsättning för kalhyggesfritt skogsbruk
          </head>
          <p xml:id="i-76UHFDLULLbHZrH1VFwuYh">
            Det finns ett behov av skogsbruksmetoder som alternativ till
            trakthyggesbruk. Även om trakthyggesbruket sannolikt kommer att
            vara dominerande under överskådlig tid krävs det att miljöhänsynen
            stärks i denna skogsbruksmetod och att alternativa skötselmetoder
            i större utsträckning används i områden där det är lämpligt. Hyggesfritt
            skogsbruk, som t.ex. kontinuitetsskogsbruk, kan vara ett alternativ,
            exempelvis i de tätortsnära områden som inte helt undantas från
            skogsbruk. Med denna skogsbruksmetod kan skötseln inriktas på
            anpassade gallringar som plockar ut mogna träd och lämnar mindre
            att växa vidare. I Naturvårdsverkets fördjupade utvärdering av
            miljökvalitetsmålen och etappmålen 2015 konstateras beträffande
            kalhyggesfritt skogsbruk att myndigheter bör arbeta med rådgivning-
            och kunskapsinsatser i större omfattning, och regeringen ta ställning
            till om det krävs kompletterande styrmedel för att få till stånd
            en snabbare utveckling.
          </p>
          <p xml:id="i-WJt9eVNKiDn7jcwd3scP7x">
            Turismen är i dag en större näring än flera av våra största industriföretag.
            År 2012 växte turismen i Sverige med nästan 5 procent jämfört
            med tidigare år och omsatte 275,5 miljarder kronor (Fakta om svensk
            turism 2012, Tillväxtverket). Våra nationalparker – där skogen
            är helt skyddad – har blivit en besöksmagnet i sig och besöks
            årligen av mer än två miljoner människor, varav en tredjedel av
            dessa är utländska turister. En del av denna turism påverkas inte
            av hur våra skogar brukas, men inte minst i glesbygden är skogen
            helt avgörande för att naturturismen ska kunna fortsätta växa.
            Hyggesfritt skogsbruk kan som rätt använd skötselmetod stärka
            skogens värden i form av turism.
          </p>
          <p xml:id="i-2sdVCa1tFVAJC7HBWmKBtR">
            Skogsindustrierna brukar framhålla den svenska skogsbruksmodellen
            som ett föredöme när det gäller att behålla skogens funktion som
            kolsänka och därmed motverka den globala uppvärmningen. Det finns
            dock inget vetenskapligt belägg för att den svenska modellen med
            trakthyggesbruk (kalhyggen) är klimatsmart. Om man skapar ett
            kalhygge så omvandlar man en yta skog från sänka till källa och
            ett kalhygge släpper ut stora mängder växthusgaser under de första
            10–15 åren efter kalavverkningen. Den unga skogen fungerar sedan
            som kolsänka men den har ett litet kolförråd. En äldre skog tar
            även den upp koldioxid och har ett stort kolförråd. Det är otvetydigt
            att växande skog binder mycket koldioxid, så det är viktigt att
            användarna av trakthyggesbruk (kalavverkning) återbeskogar snabbt
            och med rätt trädslag.
          </p>
          <p xml:id="i-PCayFJUXm8EXj5g2tZMstT">
            Att öka inslaget av kontinuitetsskogsbruk, där man istället avverkar
            särskilt utvalda träd eller mindre grupper av träd, kan därför
            även ge vinster för både biologisk mångfald och klimatet samt
            stärka skogens sociala värden. En nationell målsättning för areal
            kalhyggesfritt skogsbruk bör ingå i miljökvalitetsmålet Levande
            skogar. Detta bör riksdagen ställa sig bakom och ge regeringen
            till känna.
          </p>
          <head xml:id="i-AvzTu1UeUiK81DALfFaify" type="h2">
            Stärk andelen blandskogar
          </head>
          <p xml:id="i-MASyQsyC2KcoNuGQ2rtH73">
            Stora delar av våra produktionsskogar är monokulturer med gran
            eller tall. På många skogsmarker skulle skogsbestånden få en betydligt
            större artvariation och ökat inslag av lövträd om skogen självföryngrades
            och inte planterades. En ökad variation av trädslag skulle också
            kunna uppnås genom att vid plantering använda fler trädslag än
            ett. Genom inriktning vid röjning och gallring ges också möjlighet
            att skapa förutsättningar för blandskog där de naturliga förutsättningarna
            finns beroende på markens bördighet, jordart etc. Studier har
            visat att skogar med lövträd ger fördelar såväl för biologisk
            mångfald som för klimatet i jämförelse med rena barrskogar. Genom
            att i högre grad styra produktionen mot trädarter som är naturliga
            för skogsmarken och därmed öka det totala inslaget av lövträd
            ökar dessutom skogens resiliens (återhämtningsförmåga) vid störningar
            som uppstår på grund av klimatförändringarna. Klimatförändringarna
            innebär generellt ökad stress och sårbarhet för skogen som ekosystem.
            Produktionsskogar med enbart ett trädslag blir därför extra sårbara
            vid stormar och angrepp av insekter och svampar. Den stora skogsbranden
            i Västmanland 2014 visade att inslag av lövträd hade stora positiva
            effekter för att begränsa omfattningen av branden. Då skogsbränder
            på grund av klimatförändringarna kan förväntas öka i frekvens
            kan ett ökat inslag av lövträd i form av naturliga barriärer vara
            betydelsefullt för att i framtiden begränsa skogsbrändernas omfattning.
            Det är sedan tidigare belagt att ju mer intakt ett ekosystem är
            med rik biologisk mångfald desto bättre buffertförmåga har systemet
            att stå emot förändringar.
          </p>
          <p xml:id="i-6GgWT7Ymu3yrmpsTcUJM18">
            Regeringen bör genomföra en översyn av skogslagstiftningen i
            syfte att stimulera ökad andel blandskog genom reglering av föryngringsåtgärder,
            röjning och gallring. Detta bör riksdagen ställa sig bakom och
            ge regeringen till känna.
          </p>
          <head xml:id="i-EALcRTUk9NX6JzGdWoVgXe" type="h1">
            Värna skogens sociala värden
          </head>
          <p xml:id="i-HC6CHQN8ydvmQw9n4AqbGY">
            Skogens kulturmiljövärden samt dess estetiska och sociala värden
            ska värnas enligt våra miljökvalitetsmål. Skogens sociala värden
            brukar definieras som de värden som skapas av människors upplevelser.
            Dessa är en viktig resurs för samhället när det gäller t.ex. människors
            välbefinnande, hälsa, boendemiljö, utbildning, regional utveckling
            och turism.
          </p>
          <head xml:id="i-AKM1drunG43hjmZY6F57gs" type="h2">
            Stärk de sociala värdenas status i lagstiftningen
          </head>
          <p xml:id="i-Ah1rd5DfqDQD1WbKapapxT">
            Ett intensivt skogsbruk med kalhyggesbruk innebär en stor påverkan
            på miljövärden och sociala värden och fordrar tydligare regleringar
            för att stärka naturvård och demokratiskt inflytande. I Maciej
            Zarembas uppmärksammade artikelserie i DN om skogen (våren 2012)
            framgår att av 67 000 anmälda avverkningar till Skogsstyrelsen
            år 2010 villkorades endast 8 av dessa med krav på hänsyn till
            människa eller landskap.
          </p>
          <p xml:id="i-GqTsjTbYjTvMzNmYzjRPgE">
            Medborgares och organisationers möjlighet till information och
            inflytande vid avverkningar bör stärkas. Samrådsparagrafen i miljöbalken
            är generellt utformad och gäller samtliga skogsbruksåtgärder som
            väsentligt ändrar naturmiljön. I praktiken sker dock inget samråd
            vid de flesta slutavverkningar. Lagstiftningen bör ändras så att
            samråd är obligatoriskt vid slutavverkningar. De skogar som bedöms
            ha mycket höga sociala värden bör rimligen även rymma möjligheter
            att värnas enligt lagstiftningen. Vänsterpartiet anser att det
            behövs en ny lagstiftning som i första hand samlas under miljöbalken
            för att stärka de sociala och biologiska värdena i skogen.
          </p>
          <p xml:id="i-6YtGe5ZmSib3UtaWajRJzU">
            Skog inom 300 meter från skolor, förskolor och äldreboenden bör
            undantas från åtgärder som inte främjar rekreationsvärden. I övriga
            tätortsnära skogar med betydelse för lokalbefolkningen eller det
            rörliga friluftslivet bör en rekreationsinriktad skogsskötsel
            bedrivas. Regeringen bör ges i uppdrag att återkomma med åtgärder
            i syfte att främja rekreationsinriktad skogsskötsel i tätortsnära
            skogar som inte helt undantas från skogsbruk. Detta bör riksdagen
            ställa sig bakom och ge regeringen till känna.
          </p>
          <p xml:id="i-Q9CmUiadh2sDQZPF1vNsYd">
            Regeringen bör tillse att en översyn av miljöbalken och skogsvårdslagen
            genomförs i syfte att stärka samrådsförfarande och de sociala
            värdenas status i lagstiftningen som berör skogsbruket. Detta
            bör riksdagen ställa sig bakom och ge regeringen till känna.
          </p>
          <head xml:id="i-QzdyR2wFABCkpCR8Ea4QPK" type="h1">
            All statlig skog bör förvaltas hållbart och samlat
          </head>
          <p xml:id="i-YaF1TXkYno5hYNsuViAEQz">
            Vänsterpartiet anser att staten ska bedriva aktivt förvaltarskap
            över sina skogsområden. Det statliga ägandet av skogsområden bör
            samlas i ett bolag. Det nya skogsbolaget bör ha ett hållbart brukande
            av skogens resurser, inte avkastning, som främsta mål. Dagens
            vinstkrav gör det svårt för ett statligt bolag eller en statlig
            förvaltare att avstå produktiva skogar till andra intressen. Bolaget
            bör åläggas att avsätta större arealer till skyddade naturområden.
            Staten bör även fortsättningsvis stå för ersättningsmark vid skydd
            av värdefull natur, även ovan odlingsgränsen och i samråd med
            rennäringen. All statligt ägd skog bör samlas i ett bolag med
            hållbart brukande som främsta mål. Detta bör riksdagen sälla sig
            bakom och ge regeringen till känna.
          </p>
        </div>
        <div xml:id="i-CQBoAxaKU28idZFew3sGfo" type="signatureBlock">
          <list xml:id="i-XPsAkvaeaEhAHuQz6c5tfG">
            <item xml:id="i-JcViUVtrqp79UdeQGEkiny" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-4CzadHkDbMYbx55UGRjGfQ" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-GquD6bFnxZNiF8P21A1A1w" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-X9ruB3JASVnhUT3nZTVqn2" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-E4AdmhJrSNbvYDGHwkPXC7" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-PE5srpwxweRmAQMPpJchHu" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
            <item xml:id="i-9bGv1GcZkVAHqRmkTTWR28" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
