<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FöU-00255">
  <teiHeader>
    <fileDesc>
      <titleStmt>
        <title>Försiktighetsprincipen på strålsäkerhetsområdet samt vetenskaplig osäkerhet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försiktighetsprincipen på strålsäkerhetsområdet samt vetenskaplig osäkerhet</title>
          <idno type="rdwebb">H102Fö255</idno>
          <rs type="number">Fö255</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H102Fö255/text</ref>
          <ref type="dokument_url_html">http://data.riksdagen.se/dokument/H102Fö255</ref>
          <ref type="dokumentstatus_url_xml">http://data.riksdagen.se/dokumentstatus/H102Fö255</ref>
          <ref type="doc">http://data.riksdagen.se/fil/4B75C12C-94DD-4EF9-B8CB-7D2E715665A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TzyTnVRxkhEsY4a7e4AuVu" type="signed"/>
        <correspContext corresp="i-TzyTnVRxkhEsY4a7e4AuVu">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-B1phibPsUvrk1vHmkJaC5b" type="numbering">
          <date when="2013-10-08"/>
        </correspAction>
        <correspAction xml:id="i-ReELW6yG97cdnt5Ryx2ixx" type="submission">
          <date when="2013-10-04"/>
        </correspAction>
        <correspAction xml:id="i-Dmn9NXjMz69xiToRCccv8y" type="transfer">
          <date when="2013-10-04"/>
        </correspAction>
        <correspAction xml:id="i-7e7ZpMKYBqvJKtUek4JiTF" type="assigned"/>
        <correspContext corresp="i-7e7ZpMKYBqvJKtUek4JiTF">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8dZmKCpBguJVNih3zcwG6T" type="motHeader"/>
      <div xml:id="i-MH5kn8Ad2qUP6oJwSTzExt" type="motBody">
        <div xml:id="i-Y2Z6sX5FEvQyUX5HGh3dJc" type="motProposal" subtype="förslag">
          <head xml:id="i-VLkqvRhotJZ6mi2NtKHCnS">
            Förslag till riksdagsbeslut
          </head>
          <list xml:id="i-ShLuPgm2TVi2CLbKLnf7VL" style="ol">
            <item xml:id="i-4fog9JuKbGriPu62fCzrXW">
              Riksdagen tillkännager för regeringen som sin mening vad som
              anförs i motionen om att försiktighetsprincipen i miljöbalken
              gäller även på strålsäkerhetsområdet.
            </item>
            <item xml:id="i-Ffa2PhmK5nbrCU2qRBYPfQ">
              Riksdagen tillkännager för regeringen som sin mening vad som
              anförs i motionen om att myndigheter inte ska kunna välja bort
              att redovisa den vetenskapliga osäkerheten i det material de grundar
              sina yttranden på.
            </item>
          </list>
        </div>
        <div xml:id="i-JmrSC9AbTzJAD68HWsyGbd" type="motContent">
          <head xml:id="i-LWWsyGrmeMHqP2xuSpbUpq" type="h1">
            Inledning
          </head>
          <p xml:id="i-Qg6qbbFXh8GfV46JYnxA8B">
            Detta är inte en helt igenom ny motionstext utan en omarbetning
            av äldre argumentation med viss komplettering. Texten i denna
            motion kommer därför även att med mindre justeringar användas
            som argumentation i motioner som mynnar ut i andra hemställanspunkter.
          </p>
          <head xml:id="i-PveRxin81fvjuZn4NpKYxW" type="h2">
            Bakgrund – vad säger forskningen?
          </head>
          <p xml:id="i-F3pLoRu2PaKd9CM2t23LiN">
            65 procent av all forskning om trådlös teknik visar på skaderisker
            med strålningen, medan bara 15 procent anser att inga skador sker
            (övriga forskningsrapporter är otydliga). Dessa procentsatser
            får man om man räknar antalet forskarrapporter som granskats av
            den engelska oberoende gruppen Powerwatch, som sammanställer både
            negativa och positiva forskarrapporter om strålningsrisker (deras
            studie omfattar ca 1 200 rapporter) se: http://www.powerwatch.org.uk/science/studies.asp
            .
          </p>
          <p xml:id="i-8kaELofphh98jYUvdV7W8H">
            Powerwatch har under en viss tid samlat på forskningsrapporter
            och idag har man den ovan angivna fördelningen vad gäller rapporternas
            slutsatser. Detta stämmer även med Bioinitiative Report och dess
            kartläggning av forskningsläget.
          </p>
          <p xml:id="i-9kCC1jmRJtL3eJJ4ubNg16">
            Bioinitiative Report 2012 granskade 1 800 forskarrapporter. Där
            påvisas skador på levande varelser vid strålningsnivåer redan
            vid 30 µW/m2 i täthet. Referensvärdet som SSM anser att vi ska
            tåla är 10 miljoner µW/m2 eller drygt 300 000 gånger högre än
            den nivå där påverkan påvisats.
          </p>
          <p xml:id="i-FxmtBk6vQxAxseVeCStAvR">
            Den chockerande rapporten från Bioinitiativegruppen 2012 säger
            att bevis för hälsorisker från trådlös teknik (radiofrekvent strålning)
            och elektromagnetiska fält (EMF) har avsevärt ökat sedan 2007.
            Mobiltelefonanvändare, blivande föräldrar, små barn och gravida
            kvinnor sägs vara särskilt riskutsatta. Studien undersökte EMF-exponeringar
            från trådlös teknik, innefattande mobiler och trådlösa telefoner,
            mobilbasstationer, smarta mätare, Wi-Fi, trådlösa bärbara datorer,
            trådlösa routrar, babyvakter och liknande elektroniska apparater
            och från kraftledningar, elledningar och andra apparater.
          </p>
          <p xml:id="i-dZWXmFm2ZzK7v6V1YQSxH">
            Hur trovärdig är då denna rapport? Rapporten är ett verk av 29
            oberoende forskare och hälsoexperter från 10 länder. Den oberoende
            gruppen Powerwatch säger om dessa forskare att de innehar 10 medicinska
            grader (MDS), 21 doktorer och tre MSc, MA eller MPHs (universitetsutbildade).
            Bland författarna är tre tidigare presidenter i Bioelectromagnetics
            och fem fullvärdiga medlemmar av BEMS. En framstående författare
            är ordförande i ryska nationella kommittén för icke-joniserande
            strålning, en är Senior Advisor till Europeiska miljöbyrån. (Från
            Sverige medverkade Lennart Hardell, Bertil Persson, Leif Salford,
            Michael Carlberg och Kjell Hansson-Mild.)
          </p>
          <p xml:id="i-8WK1qKuYwrV61c41atuhTW">
            2012-rapporten är en uppdatering av det arbete som utfördes under
            2007. Då publicerade Bioinitiativegruppen sin första rapport om
            30 års vetenskapliga studier som dokumenterade biologiska effekter
            och negativa hälsoeffekter från EMF-exponering. De var då en grupp
            av 14 oberoende forskare och offentliga hälsobeslutsfattare som
            tittat på mer än 2 000 studier. De konstaterade då att det rådde
            enighet mellan Bioinitiativegruppens medlemmar om att de befintliga
            offentliga gränsvärdena är otillräckliga för både ELF (extremt
            lågfrekventa elektromagnetiska fält) och RF (radiofrekvent strålning).
          </p>
          <p xml:id="i-AQaiAothnoU5pYPvPTtgd1">
            I de 21 kapitlen i 2012-rapporten bedöms 1 800 nya forskningsrapporter
            (från 2006 till 2011) om risker med trådlös teknik och elektromagnetiska
            fält. Deras rekommendation på lämpligt gränsvärde för mikrovågsstrålning
            är 30 mikrowatt/m2 (att jämföra med nuvarande referensvärde på
            10 000 000 µW/m2), men de anger att framtida kunskaper kan innebära
            att även detta värde måste sänkas.
          </p>
          <p xml:id="i-LEVHfnu1ESg25DwAV3Tap7">
            Vetenskapsjournalisten Mona Nilsson har i sin studie om mobiltelefonins
            hälsorisker från 2010 avslöjat vetenskapliga brister i många studier
            som förnekar koppling mellan den nya tekniken och hälsoproblem
            för människor. Mona Nilsson har dessutom redovisat ekonomiska
            band mellan industrin och de forskare som inte ser problem med
            trådlös teknik.
          </p>
          <head xml:id="i-G7znGzEZa48nUGTozD5Qyh" type="h2">
            Hur ser omvärlden på frågan
          </head>
          <p xml:id="i-RddDwJCqSMPTbU5QKj8kGn">
            Den 4 september 2008 antog Europaparlamentet ett uttalande angående
            halvtidsöversyn av den europeiska handlingsplanen för miljö och
            hälsa för perioden 2004–2010. I det uttalandet räknar man bland
            annat upp nya sjukdomssyndrom som man ser med stort allvar på.
            Bland dessa finns överkänslighet mot elektromagnetisk strålning.
            Man trycker särskilt på betydelsen av att i dessa sammanhang tillämpa
            försiktighetsprincipen.
          </p>
          <p xml:id="i-PEWBrGnSQDEhLfoScbz7Xc">
            Europaparlamentet ställer sig även bakom slutsatserna i rapporten
            från Bioinitiativet som redovisats ovan. Europaparlamentet preciserar
            att de gamla gränsvärdena från 1999 uppenbart spelat ut sin roll
            och att de snarast måste ersättas med nya som tar hänsyn även
            till icke-termiska effekter av icke-joniserande strålning. Detta
            sker nu i många europeiska länder men i Sverige väljer vi bort
            all den forskning som indikerar risker.
          </p>
          <p xml:id="i-3LPTqYkN21YGnhbmj7iDY2">
            Ett exempel på denna avvikande svenska uppfattning är att riksdagen
            när den under riksdagsåret 2008/09 behandlade en motion med förslag
            om att följa den bedömning som Europaparlamentet gjort avslogs
            förslaget. Som motiv hänvisade man då felaktigt till WHO:s påstådda
            avståndstagande från samma underlag som EU tagit del av. WHO redovisar
            nämligen den vetenskapliga osäkerheten som SSM inte redovisar.
            Att inte beskriva den vetenskapliga osäkerheten av ett vetenskapligt
            uttalande betraktas i vetenskapsvärlden som oseriöst. Man kan
            därför påstå att riksdagsmajoriteten medvetet den gången valde
            att inte följa den lagstiftning man själv beslutat om. Det är
            naturligtvis beklagansvärt.
          </p>
          <p xml:id="i-R9Wk5mdncTx6vrHoDyTcg3">
            I maj 2011 presenterade vidare Europarådet för mänskliga rättigheter
            en resolution om elektromagnetiska fält, resolution 1815 (2011).
            Europarådet gör en annan tolkning av WHO:s slutsatser än riksdagsmajoriteten
            i Sverige. Europarådet konstaterar att WHO:s slutsats är att elektromagnetiska
            fält idag svarar för en av de vanligaste och snabbast växande
            miljöeffekter som orsakar ökande oro hos allmänheten.
          </p>
          <p xml:id="i-Bft6dNBEGYo4JCWddJ1whA">
            Efter en längre argumentation där Europarådet bland annat beklagar
            att försiktighetsprincipen inte tillämpas så som den är avsedd
            att tillämpas lämnas ett antal rekommendationer till medlemsländerna.
            Även om dessa rekommendationer inte är juridiskt bindande för
            medlemsstaterna har de en stark ställning som åtaganden för länderna,
            enligt riksdagens utredningstjänst.
          </p>
          <p xml:id="i-4JgHMciLBgedxAyaEhJ62A">
            Bland rekommendationerna kan nämnas att man anser att exponering
            för elektromagnetiska fält bör minskas, att normerna för exponering
            idag har stora brister, att länderna bör öka informationen kring
            risker med elektromagnetiska fält samt att strålningsfria zoner
            ska inrättas för att skydda dem som drabbas hårdast.
          </p>
          <p xml:id="i-AGaustu7obAoKqmQm2x8Cz">
            Europarådet konstaterar även att frågor kring elektromagnetiska
            fält och deras hälsopåverkan har stor likhet med andra frågor
            som exempelvis hur lagstiftningen fungerar kring hantering av
            nya kemikalier, läkemedel, bekämpningsmedel, tungmetaller i produkter
            liksom exempelvis GMO-produkter. Man konstaterar att den vetenskapliga
            trovärdigheten har stora brister när det gäller bedömningen av
            möjliga effekter på miljö och människors hälsa och lyfter därför
            fram betydelsen av att tillämpa försiktighetsprincipen i dessa
            sammanhang.
          </p>
          <p xml:id="i-5eQUJuGkdcS2dS61AHTKFQ">
            Europarådet rekommenderar bland annat att prioritera trådbundna
            uppkopplingar i skolor och klassrum och strikt reglera skolbarns
            användning av mobiler på skolområdet. Om mobiler och mikrovågsstrålning
            skulle vara så ofarligt som SSM hävdar, skulle Europarådet rimligen
            inte rekommendera detta.
          </p>
          <p xml:id="i-M21ZY9ErWfqAjcLyXojDUh">
            Den franska nationalförsamlingen har sagt ja till en lagändring
            i den franska skollagen som föreskriver att skolorna i Frankrike
            ska prioritera fast uppkoppling till nätet framför trådlös.
          </p>
          <head xml:id="i-2wS5XsQr2JrTYRFAi9M5Xm" type="h2">
            Försiktighetsprincipen
          </head>
          <p xml:id="i-U7opi3s1UEjcvycxkz6kRC">
            Bör vi inte undvika sådant som så många forskare och forskningsrapporter
            pekar på som potentiellt farligt? Varför ska vi i Sverige göra
            andra bedömningar än de som görs på så många andra håll i världen?
            Vilka underlag har vi för att avvika från de bedömningar som de
            flesta gör?
          </p>
          <p xml:id="i-2EjVsCXJisjV41Fd2n11RR">
            Vilka är motiven för att vi ska ta risken att utsätta oss för
            denna strålning dygnet runt från olika källor (från mobilmaster,
            smarta elmätare, trådlös teknik i hemmen, på arbetsplatser, på
            dagis och i skolor osv.)? Framförallt borde vi skydda våra barn!
            Visst är den trådlösa tekniken smidig att använda men är det ett
            tillräckligt argument?
          </p>
          <p xml:id="i-VvGiUzra9Qi4PvR9hc35qu">
            Enligt Socialstyrelsen har bruket av sömnmedel för barn ökat
            med 227 procent sedan 2006 och adhd-symptomen har blivit allt
            vanligare. Enligt vissa uppgifter är ökningen 175 procent sedan
            2006. Just dessa problem, sömnproblem och adhd är något som forskningen
            ofta lyfter fram som problem kopplade till icke-joniserande strålning.
            Kan det vara så att det finns ett samband mellan dessa ökningar
            av symptom samt tablettanvändning och den snabba utbyggnad av
            trådlös teknik som förevarit inte minst i skolorna de senaste
            tio åren?
          </p>
          <p xml:id="i-WPea9vBCTdEdNNmKLD5RPw">
            EU:s försiktighetsprincip är inarbetad i miljöbalken, och dess
            användning styrs av detta. Vissa lagstiftningsområden, exempelvis
            strålskyddslagen, anses av många inte omfattas av försiktighetsprincipen.
            Det är viktigt att lagstiftningen är enkel och tydlig, men även
            att den uppfattas som relevant av medborgarna. Miljöpartiets förslag
            från 2010 i följdmotionen med anledning av regeringens förslag
            till ny och reviderad plan- och bygglag om att tydligare koppla
            hänsynsregeln i miljöbalken till PBL avslogs tyvärr. Där missade
            man en möjlighet att göra det tydligare för dem som är satta att
            tillämpa lagen att tolka lagstiftaren.
          </p>
          <p xml:id="i-CohmMk5XrohTJdazfsmALV">
            Utfallet i alla de mål som bedrivs av grupper runtom i landet
            som kämpar för sina anhörigas liv gynnar inte laglydnad. Man uppfattar
            lagen som godtycklig och orimlig. Hur många internflyktingar måste
            vi ha i landet innan de som tillämpar lagen uppfattar ett hot
            mot människors hälsa?
          </p>
          <p xml:id="i-U89PtDt2vxg4d7u2s1KBdV">
            Europaparlamentet har nu dessutom ställt sig bakom kravet att
            försiktighetsprincipen ska gälla vid elrelaterad ohälsa. Det betyder
            att minoritetssynpunkter i forskarsamhället ska redovisas, det
            vill säga att den vetenskapliga osäkerheten ska kunna bedömas
            exempelvis i en domstol.
          </p>
          <p xml:id="i-2M6ejKyhKsjHwp1zXfq5ds">
            Regeringen borde inte ignorera att myndigheter struntar i så
            självklara rättssäkerhetsfrågor.
          </p>
          <p xml:id="i-UPWe886s15GHBRuay34jiz">
            Även Europarådet har nu i sin resolution 1815 (2011) konstaterat
            att försiktighetsprincipen inte tillämpas så som avsetts när det
            gäller frågor kring hälsoeffekter kopplade till elektromagnetiska
            fält. Försiktighetsprincipen i miljöbalken borde därför vara en
            hänsynsparagraf mot vilket allt samhällsbyggande prövas.
          </p>
          <head xml:id="i-EcWxthHxdKPVjXbcSNV1yN" type="h2">
            Myndighetsutövning måste bygga på säker information
          </head>
          <p xml:id="i-55pdnCd1mT7PeGHRbYTdiG">
            Osäkerheten beträffande kunskapsläget kring ohälsa på grund av
            el går inte att säkert utläsa i den information som SSM sprider.
            Ansvarsfördelningen mellan Socialstyrelsen och SSM vad gäller
            strålningens effekter på hälsan är idag oklar.
          </p>
          <p xml:id="i-PMWF1yTE61S6nLZbDPPyVu">
            Tyvärr vill samhällets olika organ gärna framstå som större garanter
            för säkerhet än de har grund att göra. Att det finns kunskap lugnar
            de otrygga, och därför är det lätt att överdriva sitt kunskapsläge
            i välmenande syfte. När samhällets olika organ har en uppfattning
            och den fria forskningen en annan är det extra lätt hänt att offentliga
            organ backar upp varandra mer än de har vetenskapligt underlag
            att göra.
          </p>
          <p xml:id="i-48ZEdyFY3TDYUM4d2MbSYV">
            Det är därför av mycket stor vikt att offentliga organ är självkritiska
            och ifrågasättande samt att man alltid öppet redovisar de osäkerhetsfaktorer
            som finns i det underlag man grundar sina slutsatser på. Detta
            är bland annat nödvändigt för att andra av samhällets organ självständigt
            ska kunna bedöma tyngden i de slutsatser som offentliga organ
            drar. Ett exempel är när domstolar tar ställning i mål om mobilmaster
            och lutar sig mot utsagor från SSM som helt saknar analys av den
            vetenskapliga osäkerheten. Domstolar har normalt höga krav på
            bevisunderlag och ska enligt EU-rätten kräva redovisning av skiljaktig
            forskning när forskningsläget är oklart. När SSM inte redovisar
            de minoritetsuppfattningar som finns (vilka i verkligheten dessutom
            råkar vara majoritetsuppfattningar) så kan domstolen självklart
            inte ha kompetens att ifrågasätta informationen som måste tolkas
            som att ingen avvikande uppfattning råder i vetenskapssamhället.
            Rättssäkerheten blir då inte trovärdig.
          </p>
          <head xml:id="i-5dFArnHGDoswrA1NwVZhRU" type="h2">
            Om den naturliga strålningen
          </head>
          <p xml:id="i-YLRepf7E8yyGv7J3HECVvP">
            Elektromagnetisk strålning i vår miljö förekommer både naturligt
            och av människan tillverkad. Naturlig strålning bygger uteslutande
            på analoga signalkällor. Dessa kan självklart innehålla störningar
            som påverkar signalens utseende. Digitala signalkällor är det
            dock enbart människan som lyckats konstruera. Den typ av strålning
            som uppstår från digitala pulser är helt främmande för naturen
            oavsett nivå på effekten.
          </p>
          <p xml:id="i-34GAG6yphjjhyeaWwH7rw1">
            För strålning i det vi kallar radiofrekvensspektret, innefattande
            även mikrovågsområdet, så gäller för allt levande det vi kallar
            den naturliga bakgrundsstrålningen, som i huvudsak kommer från
            solen, som hälsoriskgräns. Solens strålningsnivå i radiofrekvensspektret
            ligger normalt i området ca 0,1 pikowatt till 100 nanowatt per
            kvadratmeter i strålningstäthet (0,1 pW/m2 – 0,1 µW/m2), och variationen
            orsakas bland annat av solstormar m.m. Människan har inte något
            organ eller kroppsfunktion som kan känna strålning i radiofrekvensspektret,
            om den inte är så extremt stark att den bränner oss. Orsaken till
            detta är att det naturligt aldrig kan uppstå så stark strålning
            i det frekvensområdet; vi ska inte behöva något varningssystem.
          </p>
          <p xml:id="i-FgmQmTgfMHkA1Aga8wJJm3">
            För den av människan tillverkade elektromagnetiska strålningen
            som avges från trådlösa tekniker finns heller inget framtaget
            gränsvärde. De referensvärden som Strålsäkerhetsmyndigheten hänvisar
            till är enbart satt utifrån den termiska risken att vi inte ska
            bli kokta av strålningen (med god marginal), vilket passar telekomindustrin
            och operatörer utmärkt, för att trådlösa system ska få fortsätta
            att byggas ut (nu med 4G), men dessa referensvärden har ingenting
            med biologisk skaderisk för levande varelser att göra.
          </p>
          <p xml:id="i-W8AoLxGgsusXieYnHUmZkM">
            Dessa termiska referensvärden ligger hundratusentals till hundratals
            miljarder gånger högre än den naturliga bakgrundsstrålningen (jo,
            du läste rätt, miljarder gånger)! Självklart påverkar det allt
            levande negativt, eftersom vi inte är anpassade för detta, och
            påverkan kan för människan yttra sig i nästan vilken form som
            helst, från huvudvärk, sömnproblem, trötthet, oro, ångest, retlighet,
            glömska, öronsus, blodtryckshöjning, synrubbningar, näsblödning
            m.m. till på sikt även hjärntumör.
          </p>
          <p xml:id="i-XcA4beh6fbiVTafEqLXFHM">
            Enligt bland annat forskare i Lund (Salfordgruppen) så är troligen
            en miljon svenskar nu skadade av den trådlösa tekniken, men de
            flesta förstår inte varför de mår dåligt. Cirka 5 miljoner svenskar
            har nu t ex sömnproblem, ca 900 000 intar varje kväll receptbelagda
            sömnmedel!
          </p>
          <head xml:id="i-MP8bXPi2pA9T44GUwXE5cv" type="h2">
            Mobiltelefonstrålningens effekt på kroppen
          </head>
          <head xml:id="i-XXrTXjuHVan1NyUXnceZsX" type="h3">
            Ökar risken för cancer
          </head>
          <list xml:id="i-DfJ1yqtjHPNK4oFGy1U123" style="ul">
            <item xml:id="i-DAzXmJj7wCDoxjPRLKeRGY">
              200–400 % ökning av hjärntumörer för dem som dagligen använder
              en mobiltelefon mer än tio år på samma sida av huvudet. 500 %
              ökning för dem som börjar använda en mobiltelefon innan de fyllt
              20 år.
            </item>
            <item xml:id="i-17Rvfz5z4cWr2YwDbTbw84">
              Mobiltelefonstrålning påverkar DNA – leder till muterade gener,
              cancer och missbildningar.
            </item>
            <item xml:id="i-ToBY2x1jtpHr1pKhjThWzq">
              En ökning av hjärntumörer med 1 000 % förutspås inom de närmaste
              10 åren.
            </item>
          </list>
          <head xml:id="i-WSewp7Xvu93uiysCRqcbfd" type="h3">
            Påverkar reproduktion
          </head>
          <list xml:id="i-XnTrvASLk3xgdLDQKyJ39c" style="ul">
            <item xml:id="i-VYpFsJHNsF9qPbtg6poAgf">
              Exponering orsakar minskning av spermier och spermiernas rörlighet.
            </item>
            <item xml:id="i-K9Qff4e6cGMQNYMUA7Ppwy">
              Experiment visar ökad frekvens av missbildningar/dödlighet hos
              kycklingembryon.
            </item>
          </list>
          <head xml:id="i-Dvu7v2dB2QTPRew6jZXuSg" type="h3">
            Triggar reaktioner
          </head>
          <list xml:id="i-EEyTSKm9iNt9UqNZM2NpwP" style="ul">
            <item xml:id="i-PBCFKAvfbew7LWfodines2">
              Ökar allergiska reaktioner som eksem, astma och hösnuva.
            </item>
          </list>
          <head xml:id="i-EXqg4bryrFfaqEJmogER1V" type="h3">
            Stör hormoner
          </head>
          <list xml:id="i-Wz8X256dRnjdSHc7bdiVie" style="ul">
            <item xml:id="i-BtFXH6FLsmHgdALuCoTE7V">
              Strålningsexponering leder till en förändring i nivåerna av hjärnans
              hormoner som melatonin, serotonin, dopamin och noradrenalin. Förändringar
              i dessa hormoner är associerad med sömnstörningar, plötslig spädbarnsdöd
              (SIDS), Attention Deficit Hyperactivity Disorder (adhd), CFIDS
              (Chronic Fatigue and Immune Dysfunction Syndrome), missfall, hjärtsjukdomar,
              cancer, Alzheimers, Parkinson, depression, förändringar i beteende
              och en ökning av självmord.
            </item>
            <item xml:id="i-7w8TwCe4kGQdTdFFXqUPnN">
              Ger ökning av stresshormoner, kortisol och adrenalin, som kan
              visas som oförklarlig rastlöshet och oro – för att inte tala om
              kronisk trötthet.
            </item>
          </list>
          <head xml:id="i-QKFafMxUeqeN6vSGcJ77Y" type="h3">
            Försvagar immunsystemet
          </head>
          <list xml:id="i-6WYQEBrxefVj1CdV6hguXY" style="ul">
            <item xml:id="i-KD9DrLKv7DpqhdZphtU78M">
              Ger en minskning av naturliga mördarceller, som ansvarar för
              försvar mot patogener och förstör onormala celler (t.ex. viralt
              infekterade celler och cancerceller).
            </item>
            <item xml:id="i-KY2bgUwBtpzqAWA5ki2jqN">
              Ändrar T-helper/T-suppressor (T4/T8) cellförhållandet – från
              normal till onormal – som har visat sig kunna leda till ökad mottaglighet
              för virus- och svampinfektioner och bakteriella infektioner.
            </item>
          </list>
          <head xml:id="i-KzSVvNeRwzjyySj8ucL2YC" type="h1">
            Förslag till beslut
          </head>
          <p xml:id="i-HRobFmLsTtmsj1UUPgb8As">
            Som framgått ovan så är forskningsläget inte glasklart men att
            icke-joniserande strålning ger biologisk påverkan på något sätt
            tycks tämligen klart. Vilken typ av risk och hur allvarlig den
            kan vara är det för tidigt att uttala sig om. Oron bland forskare
            är dock tydlig att det kan handla om mycket allvarliga risker
            som vi utsätter oss för genom att strålningen tillåts vara så
            spridd i samhället.
          </p>
          <p xml:id="i-Cp9ZF8Zw7H7RAzY6RyobxM">
            Omvärlden, bland annat genom de exempel som nämnts ovan, gör
            en betydligt försiktigare bedömning än svenska myndigheter gör.
            Internationella sammanslutningar som EU, WHO och Europarådet liksom
            olika grupper av forskare lämnar rekommendationer som svenska
            myndigheter helt åsidosätter. Försiktighetsprincipen har genom
            sin placering i miljöbalken inte fått samma övergripande påverkan
            på svensk rättspraxis som i många andra länder och inte minst
            i EU-sammanhang. Detta är olyckligt.
          </p>
          <p xml:id="i-YLK9YDHFxK7nuqcKoovk7R">
            Att svenska myndigheter inte redovisar den vetenskapliga osäkerheten
            i sina rapporter och uttalanden gör att Sverige inte lever upp
            till internationell standard när det gäller en av vetenskapens
            fundamentala grunder. Det försvårar även för domstolar att göra
            de bedömningar de ska göra när osäkerheten i det underlag de får
            sig tilldelade inte redovisas. Rättssäkerheten sätts ur spel när
            det vetenskapliga underlaget på detta sätt inte blir balanserat.
          </p>
          <p xml:id="i-TMXnEchUcJpSDGZfhJjR4z">
            Regeringen bör mot bakgrund av ovanstående återkomma till riksdagen
            med lämpliga förslag som gör det otvetydigt att försiktighetsprincipen
            i miljöbalken gäller all myndighetsutövning samt att detta även
            innebär att myndigheter inte kan välja bort att redovisa den vetenskapliga
            osäkerheten i det material de grundar sina yttranden på. Att erkänna
            existensen av och redovisa minoritetsuppfattningar utgör en grundpelare
            i allt vetenskapligt arbete.
          </p>
          <p xml:id="i-ELwjcf1FCbvti62s6crA14">
            Det är viktigt att riksdagen klargör för regeringen att alla
            osäkerheter i det beslutsunderlag som används i offentlig myndighetsutövning
            redovisas öppet och tydligt. Riksdagen bör mot bakgrund av detta
            ge regeringen till känna vad som här anförts om redovisning av
            osäkerheter av kunskapsunderlag.
          </p>
          <head xml:id="i-W3T9mPPEchqXToq773auTS" type="h1">
            Exempel på några röster om trådlös teknik
          </head>
          <p xml:id="i-J64HqPpwGLf33ppywAuAMB">
            Alla bekymrar sig över atomvapen som det allvarligaste hotet
            mot mänsklighetens överlevnad... I det långa loppet tror jag emellertid
            att det mest avgörande vapnet är manipulation av vår elektromagnetiska
            miljö, eftersom detta verkar omärkligt och subtilt och drabbar
            själva livets kärna... Även om vi överlever det kemiska och kärnfysiska
            hotet mot vår existens är det stor risk att den ökande elektromagnetiska
            föroreningen kan sätta igång irreversibla processer som leder
            till mänsklighetens utrotande innan vi ens förstår vad som håller
            på att ske. För mig är det ingen tvekan om att spridningen av
            elektromagnetiska fält är den största föroreningen på Jorden.
            Jag anser att detta är ett mycket större problem på den globala
            skalan än uppvärmningen och ökningen av kemiska ämnen i miljön.
          </p>
          <p xml:id="i-9b4BkZFPTz2t8EzN74pPhh">
            Robert O. Becker , tvåfaldigt Nobelprisnominerad forskare
          </p>
          <p xml:id="i-CnjQAyUUTihorapNrabtTZ">
            De rekommenderade maxvärden som Torsten Augustsson (SSM) hänvisar
            till är redan år 2008 – av Europaparlamentet – bedömda som helt
            föråldrade, de baseras bara på uppvärmningseffekter, de sträcker
            sig inte längre än till 6 minuters exponering (sedan måste du
            be teleoperatörerna samt Radiotjänst att slå av sina radiosändare,
            TV-master och mobilantenner!), och t.o.m. Paulo Vecchia, chef
            för den organisation (ICNIRP) som tagit fram rekommendationerna
            in 2005 strongly emphasized that these recommendations never were
            intended to be any medical collateral values. (Jag citerar) He
            said about the exposure guidelines: What they are not: They are
            not mandatory prescriptions for safety, They are not the 'last
            word' on the issue, and They are not defensive walls for industry
            or others. Dessa rekommenderade maxvärden som Torsten Augustsson
            hänvisar till kontrolleras dessutom i laboratorier med så kallade
            fantom-huvuden, alltså vätskefyllda plastdockor, och ej på levande
            SSM-anställda! Torsten Augustsson borde också, som representant
            för en statlig myndighet, kräva det omedelbara införandet av biologiskt-baserade
            hygieniska gränsvärden vilka skulle garantera säkerhet samt bindande
            ansvar.
          </p>
          <p xml:id="i-9v2dSwRfXNdHLAPwDtF6u4">
            Olle Johansson , docent i neurofysik, Karolinska Institutet
          </p>
        </div>
        <div xml:id="i-SnqSccUfvRZ64NZfYUhLvp" type="signatureBlock">
          <list xml:id="i-U433Ujogh9UcrHh3AJ1unE">
            <item xml:id="i-5xYKV7kbwxB2QUof5Fqo45" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
