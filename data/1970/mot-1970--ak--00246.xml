<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__246/mot_1970__ak__246-001.pdf"/>
      <fw>
        Motion i Andra kammaren, nr 246 år 1970 7
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 246
          </p>
          <p>
            Av herr Thylén, om en för hela landet enhetlig telefontaxa. (Lika
            lydande med motion nr 141 i Första kammaren)
          </p>
          <p>
            På grund av de långa avstånden i vårt land utgör kommunikationerna
            en vä- sentlig faktor då det gäller ett företags förmåga att konkurrera.
            Framför allt det norrländska näringslivet missgynnas genom de
            höga fraktkostnader som drabbar dess produkter. Det lokaliseringsbidrag
            som i dag utgår till orter med en otillfreds- ställande arbetsmarknad
            mister en väsentlig del av sitt värde om inte företaget sedan
            det väl etablerats kan göras konkurrenskraftigt gentemot andra
            företag med en gynnsammare placering. På ett område, nämligen
            postbefordran, råder i dag ett taxesystem som gör att kostnaderna
            inte står i relation till vägsträckan utan endast är avhängiga
            av vikten. Det kostar således lika mycket att frakta ett postpaket
            mellan Umeå och Stock- holm som mellan Mariefred och Stockholm.
            Ett sådant enhetligt pris innebär naturligtvis en avsevärd fördel
            för de företag som har långa transportvägar. Posten är det enda
            kommunikationsmedlet som tillämpar ett sådant system. Det borde
            vara minst lika naturligt att man tillämpade en enhetlig taxa
            för hela riket när det gäller telefonsamtal. I dag kostar ett
            5 minuter långt samtal mellan Umeå och Stockholm 4 kr. 18 öre
            medan ett lika långt samtal mellan Mariefred och Stockholm kostar
            0,77 kr. Det är inte möjligt att nu avgöra hur mycket telefontrafiken
            på de långa linjerna skulle öka om man tillämpade ett enhetligt
            taxesystem, men det nuvarande tele- nätet med en i det närmaste
            utbyggd automation torde utan vidare klara den be- lastning som
            kan föranledas av en ökad teletrafik mellan Norrland och övriga
            Sve- rige. Det är dessutom ingalunda säkert att ett enhetligt
            taxesystem skulle komma att innebära någon mera omfattande höjning
            av antalet telesamtal på dessa linjer. Motiven till det nuvarande
            taxesystemet har varit de stora kostnaderna för ut- byggnad av
            telenätet och dess automation. Men eftersom utbyggnaden kommer
            alla abonnenter till godo bör den kostnaden delas lika. Det kan
            knappast vara drift- kostnaderna som motiverar den stora skillnaden.
            Med stöd av ovanstående hemställer jag. att riksdagen i skrivelse
            till Kungl. Maj:t måtte anhålla om en utredning syftande till
            införandet av en enhetlig telefontaxa för hela landet.
          </p>
          <p>
            Stockholm den 21 januari 1970 B.-O. Thylén (m)
          </p>
        </div>
      </div>
    </body>
  </text>
</TEI>
