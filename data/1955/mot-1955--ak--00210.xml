<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__ak__210/mot_1955__ak__210-001.pdf"/>
      <fw xml:id="i-PkZep1Ji4n33pZW8s9VXFs">
        Motioner i Andra kammaren, nr 210 år 1955 11
      </fw>
      <div type="motHeader" xml:id="i-EXeWotUQ27HqddQV99Etwa">
        <div type="motTitle" xml:id="i-4Dxw9AjUq7VtZVnkG9vvV6"/>
        <div type="motSubmissionInfo" xml:id="i-Hqtyu688fnGAui8Ktc5Lai"/>
      </div>
      <div type="motBody" xml:id="i-NRCZSaf4Qz3NKpSN5sysfg">
        <div xml:id="i-UZbPdNbdihZom75u3aYbpr">
          <p xml:id="i-6dyems7m9HG3QqRkDJ1fSW">
            Nr 210
          </p>
          <p xml:id="i-USLoQSj9wtQTSKRYTvoL4w">
            Av herr Christenson i Malmö m. fl., angående besvärsrätten i
            sjuk- försäkrings- och pensionsärenden.
          </p>
          <p xml:id="i-LW8iKtzhkqFy7B2qMuGoi5">
            De förmåner, som beredas den enskilde genom lagarna om allmän
            sjuk- försäkring och om folkpensionering, äro för flertalet i
            vårt land av största ekonomiska betydelse. Det är därför av utomordentlig
            vikt, att myndig- heternas handhavande av dessa förmåner fyller
            alla rimliga krav på rätts- säkerhet. En oklar eller ojämn rättstillämpning
            bör såvitt möjligt undvikas. Då det gällt att trygga den enskildes
            rätt och tillförsäkra denne en all- sidig och objektiv bedömning,
            har här i landet alltid domstolsprövningen framstått som föredömlig.
            Det är att beklaga, att statsmakterna beträffande sjukförsäkringen
            och folkpensionen — i motsats till yrkesskadeförsäk- ringen —
            låtit sig nöjas med ett enbart administrativt rättsförfarande.
            Lagen om allmän sjukförsäkring medgiver den, som är missnöjd med
            sjukkassas beslut i någon fråga, som rör hans försäkring, att
            klaga hos riksförsäkringsanstalten. Denna äger för övrigt upptaga
            till prövning ärende angående sjukförsäkring, ändå att klagan
            icke förts. Mot riksförsäkrings- anstaltens beslul får talan fullföljas
            endast såframt riksförsäkringsanstal- ten själv lämnat tillstånd
            därtill. Sådant tillstånd skall lämnas där någon av dem som inom
            riksförsäkringsanstalten deltagit i behandlingen av ären- det
            uttalat avvikande mening, så ock där riksförsäkringsanstalten
            finner utgången av ärendet vara av synnerlig betydelse för part.
            Klagan föres hos Kungl. Maj:t i statsrådet. Lagen om folkpensionering
            medgiver, att ändring i pensionsnämnds be- slut må av enskild
            sakägare ävensom av kommun och av ombud för pen- sionsstyrelsen
            sökas hos styrelsen genom besvär. Över pensionsstyrelsens beslut
            i ärende rörande pension må klagan föras av justitiekanslern eller
            efter justitiekanslerns medgivande av kommun, pensionsnämnds ordföran-
            de och pensionsstyrelsens ombud. Enskild sakägare må fullfölja
            talan en- dast såframt pensionsstyrelsen lämnat tillstånd därtill.
            Sådant tillstånd skall lämnas där vid ärendets behandling inom
            styrelsen uttalats avvikan- de mening, så ock där styrelsen finner
            fråga huruvida sökanden är oförmögen till arbete eller fråga om
            beräkning av sökandens inkomst vara tveksam och tillika av stor
            betydelse ur ekonomisk synpunkt eller fråga är om tillämp- ning
            av påföljdsbestämmelse eller styrelsen eljest finner särskilda
            skäl föreligga att bevilja anstånd. Klagan föres hos Kungl. Maj:t
            i statsrådet. De refererade besvärsbestämmelserna äro synnerligen
            anmärkningsvärda, i det mellaninstansen (riksförsäkringsanstalten,
            pensionsstyrelsen), såvida
          </p>
          <pb facs="riksdagen-motions-pdf/data/1955/mot_1955__ak__210/mot_1955__ak__210-002.pdf"/>
          <fw xml:id="i-LvMnjKioTiMugpSpVhGCwo">
            12 Motioner i Andra kammaren, nr 210 år 1955
          </fw>
          <p xml:id="i-LBXFH6umxVaVRBVNv7BDoY">
            enighet råder, själv äger bestämma, om den enskilde skall äga
            överklaga dess beslut. även med all respekt för syftet att högsta
            instans icke skall belastas med bagatellmål, måste det uppfattas
            som en anomali, att över- klaganderätten skall bero av den, vars
            beslut är föremål för missnöje. Besvärsbestämmelserna äro emellertid
            otillfredsställande även därutinnan, att högsta instans icke utgöres
            av en domstol, t. ex. regeringsrätten eller för- säkringsrådet,
            som ju är en specialdomstol för vissa socialförsäkringsmål. Att
            märka är, att försäkringsrådet utgör högsta instans i fråga om
            yrkes- skadeförsäkringen samt att regeringsrätten tidigare var
            högsta instans i frågor angående sjukkasseverksamheten, ävensom
            i mål angående folk- pensionering och invalidunderstöd. Med hänsyn
            till de rättsfrågor, som ha samband med allmänna sjukförsäkringen
            och folkpensioneringen och som i vissa fall — så framför allt
            beträffande arbetstagarbegreppet — äro syn- ligen svårbedömda,
            är det svårt att undvara en domstolsprövning. Redan under den
            korta tid, den allmänna sjukförsäkringen gällt, har det visat
            sig, att sjukförsäkringslagen tolkats olika av olika kassor. Så
            har bl. a. skett i fråga om gränsdragningen mellan arbetstagare
            och självständiga företagare. I sista hand kommer nu Kungl. Maj:t
            i statsrådet att få taga ställning till hithörande spörsmål. Det
            har klagats på att arbetstagarbe- greppet icke är enhetligt utan
            skiftar från det ena rättsområdet till det andra. De allmänna
            domstolarna ha sökt utforma ett arbetstagarbegrepp, arbetsdomstolen
            ett annat och försäkringsrådet ett tredje. Det är nu risk för
            att Kungl. Maj:t i statsrådet tillskapar ytterligare ett arbetstagarbe-
            Srepp. Under åberopande av vad här anförts hemställes, att riksdagen
            måtte hos Kungl. Maj:t begära skyndsam ut- redning och förslag
            om sådana lagändringar, att tillsyns- myndighetens beslut enligt
            lagarna om allmän sjukförsäk- ring och om folkpensionering måtte
            kunna överklagas utan tillstånd av tillsynsmyndigheten samt att
            sådan klagan må föras hos för ändamålet lämplig domstol.
          </p>
          <p xml:id="i-9spXAw5GcGAXRy1EuPxrHY" type="date">
            Stockholm den 25 januari 1955
          </p>
          <p xml:id="i-DyVpsMXKwYAg5MYzT45hgS">
            Carl Christenson Sigfrid Nordkvist Erik Strandh
          </p>
          <p xml:id="i-PfEkKpVjYMift8BHsxtLN3">
            Malmö
          </p>
        </div>
      </div>
    </body>
  </text>
</TEI>
