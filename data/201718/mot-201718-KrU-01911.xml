<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-01911">
  <teiHeader>
    <fileDesc>
      <titleStmt>
        <title>En liberal kulturpolitik</title>
        <author corresp="i-VGvz17reDhSXFdrtvk1pwq">av Bengt Eliasson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1911 av Bengt Eliasson m.fl. (L)</title>
          <idno type="rdwebb">H5021911</idno>
          <rs type="number">1911</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5021911/text</ref>
          <ref type="dokument_url_html">http://data.riksdagen.se/dokument/H5021911</ref>
          <ref type="dokumentstatus_url_xml">http://data.riksdagen.se/dokumentstatus/H5021911</ref>
          <ref type="docx">http://data.riksdagen.se/fil/E3FF8781-3F21-4CB6-ACB1-2CA0B20A0B21</ref>
          <ref type="pdf">http://data.riksdagen.se/fil/61F1AA8D-45D6-4AF5-80C5-61DF2C2412D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bj9mv2MFRiXAFBYJD3LZAF" type="signed"/>
        <correspContext corresp="i-Bj9mv2MFRiXAFBYJD3LZAF">
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-2Qj7ahZjqFsdnSngmkTnY7" type="submitted">
          <date when="2017-10-03"/>
          <time when="14:31:41"/>
        </correspAction>
        <correspAction xml:id="i-WqBbQz5sxTCtiUbw9Yix1r" type="reviewed">
          <date when="2017-10-03"/>
          <time when="16:42:19"/>
        </correspAction>
        <correspAction xml:id="i-YNpqnhytMekYA2H6Rgef9e" type="referred">
          <date when="2017-10-13"/>
        </correspAction>
        <correspAction xml:id="i-V7wYnPNJBSF2Cg4qQcZHqL" type="assigned">
          <date when="2018-08-16"/>
          <time when="12:21:12"/>
        </correspAction>
        <correspContext corresp="i-V7wYnPNJBSF2Cg4qQcZHqL">
          <ref type="assignedTo">Kulturutskottet</ref>
        </correspContext>
        <correspAction xml:id="i-LC76Yv1uTBUxiTtzCSwrtt" type="behandlas_i"/>
        <correspContext corresp="i-LC76Yv1uTBUxiTtzCSwrtt">
          <ref type="uppgift">2017/18:UU8</ref>
          <ref type="ref_dok_id">H501UU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU8</ref>
          <ref type="ref_dok_titel">Sveriges samlade politik för internationell civil och militär krishantering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Agh6nZycQPmoky9ojTMzkN" type="behandlas_i"/>
        <correspContext corresp="i-Agh6nZycQPmoky9ojTMzkN">
          <ref type="uppgift">2017/18:KrU2</ref>
          <ref type="ref_dok_id">H501KrU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FPD2bkNHqojLi74ZXFAXH5" type="behandlas_i"/>
        <correspContext corresp="i-FPD2bkNHqojLi74ZXFAXH5">
          <ref type="uppgift">2017/18:KrU1</ref>
          <ref type="ref_dok_id">H501KrU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2y2nDLS1LK2joiQxXkjqQ6" type="behandlas_i"/>
        <correspContext corresp="i-2y2nDLS1LK2joiQxXkjqQ6">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YLqpHYTDNad6wvv3rHzK2z" type="behandlas_i"/>
        <correspContext corresp="i-YLqpHYTDNad6wvv3rHzK2z">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8Vr4VNc243SBhibrhaLsWb" type="behandlas_i"/>
        <correspContext corresp="i-8Vr4VNc243SBhibrhaLsWb">
          <ref type="uppgift">2017/18:KrU7</ref>
          <ref type="ref_dok_id">H501KrU7</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU7</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5HrY98yJU3k6e6F2CAyx1T" type="motHeader">
        <div xml:id="i-TvGnGT7JYttaroFw5TUoRA" type="motTitle">
          Motion till riksdagen 2017/18:1911 av Bengt Eliasson m.fl. (L)
          En liberal kulturpolitik
        </div>
      </div>
      <div xml:id="i-D3X7Wonwkps8VCX1evdKGt" type="motBody">
        <div xml:id="i-3651oirGzbL7qqkoXsCAYh" type="motProposal" subtype="förslag">
          <head xml:id="i-ButFrq8skujyrWcKJGgsrB">
            Förslag till riksdagsbeslut
          </head>
          <list xml:id="i-KV3DnjwgS6oq3jMGWXtJfM" style="ol">
            <item xml:id="i-Q1zbbjhp9VSTW1qHQuKGvN">
              Riksdagen ställer sig bakom det som anförs i motionen om målen
              för kulturpolitiken och tillkännager detta för regeringen.
            </item>
            <item xml:id="i-XZz5hiHGhZBcCyJiD7WiX1">
              Riksdagen ställer sig bakom det som anförs i motionen om ökad
              mångfald genom fler finansieringskällor och tillkännager detta
              för regeringen.
            </item>
            <item xml:id="i-HxjN2ZRu5wXdrHwzk22jLF">
              Riksdagen ställer sig bakom det som anförs i motionen om ökat
              engagemang i det internationella kultursamarbetet och tillkännager
              detta för regeringen.
            </item>
            <item xml:id="i-QvmpySJWzWNsuwugZXydax">
              Riksdagen ställer sig bakom det som anförs i motionen om principer
              för stöd till folkbildningen och tillkännager detta för regeringen.
            </item>
            <item xml:id="i-HiEuhzjzCQ98gR8pX4aaTm">
              Riksdagen ställer sig bakom det som anförs i motionen om ökad
              trygghet vid biblioteken och tillkännager detta för regeringen.
            </item>
            <item xml:id="i-S76J3oLKWvsMciJGQhYEJd">
              Riksdagen ställer sig bakom det som anförs i motionen om att
              värna olika museers särart och tillkännager detta för regeringen.
            </item>
            <item xml:id="i-MpHerxEaKEgcqh7gYPKhxk">
              Riksdagen ställer sig bakom det som anförs i motionen om att
              skydda det gemensamma kulturarvet i världen och tillkännager detta
              för regeringen.
            </item>
            <item xml:id="i-Wmr73wb3BmfCZ2k1wuRN2a">
              Riksdagen ställer sig bakom det som anförs i motionen om att
              stödet till fri entré bör vara frivilligt och sökbart och tillkännager
              detta för regeringen.
            </item>
            <item xml:id="i-EfYrSjHm9ToooaYbjRhT16">
              Riksdagen ställer sig bakom det som anförs i motionen om en bred
              utredning om framtidens filmpolitik och tillkännager detta för
              regeringen.
            </item>
            <item xml:id="i-9mvQAnxc4cAQuWrzKC7Vhk">
              Riksdagen ställer sig bakom det som anförs i motionen om formerna
              för kultursamverkansmodellen och tillkännager detta för regeringen.
            </item>
          </list>
        </div>
        <div xml:id="i-YACusBWg9oAKGAQCv6wKZy" type="motContent">
          <head xml:id="i-RiaH95hpVGqhQMtGyKMsn8" type="h1">
            Motivering
          </head>
          <p xml:id="i-GmNnNK2Hf9PKQb8vLTB6w6">
            Den enskilda människan är utgångspunkten för liberal tanke och
            politik. Målet är hennes frihet och livschanser. Kulturen är intellektets
            infrastruktur. Den ger människor verktyg att förstå, ifrågasätta,
            påverka och se på samhället ur nya perspektiv. När människor utövar
            eller tar del av kultur föds inspiration, kreativitet och nya
            idéer. Kultur har därför en central plats i liberala värderingar.
          </p>
          <p xml:id="i-PXsGhX4c3fiAdhfPCqqqbC">
            Ett öppet samhälle behöver litteratur, konst och andra kulturella
            uttryck som provocerar och utmanar. Den liberala kulturpolitikens
            uppgift är inte att styra kulturen, utan att förbättra förutsättningarna
            för det konstnärliga skapandet och för individens bildning.
          </p>
          <p xml:id="i-MjwcVUVm6PZqcFMQvonyG9">
            I denna motion vill vi beskriva ett förhållningssätt till kulturen
            och konsten utifrån en liberal grundsyn. Vi föreslår några grundläggande
            kursomläggningar inom kulturpolitiken. För att kulturpolitiken
            ska bli ett kraftfullt verktyg måste målen, inriktningarna och
            statens synsätt på det regionala och kommunala självstyret förändras.
          </p>
          <p xml:id="i-AGTphUFRNfBG5UP9oJUQ6i">
            Vi arbetar för att kulturskapare ska kunna leva och försörja
            sig på sitt arbete i stället för att ses som bidragstagare och
            kulturen finansieras genom arbetsmarknadspolitiska åtgärder.
          </p>
          <p xml:id="i-8yG41qnqSVBgzZEbX9QdWL">
            Kultur kan inte ses isolerad. Liksom jämställdhet inte får vara
            en garnering utan måste genomsyra hela samhället, måste kulturengagemanget
            få genomslag inom alla politikområden. Detta är en viktig uppgift
            för oss som liberaler.
          </p>
          <p xml:id="i-7RumBMCNpXGZAXFAteEknv">
            Kulturpolitiken får aldrig reduceras till ett verktyg för att
            lösa andra problem i samhället: arbetslöshet, regional obalans,
            utanförskap, bristande jämställdhet eller liknande vilket innebär
            att den svårligen enbart kan mätas endast i mål som arbetstillfällen
            eller antal projekt. Därför avvisar vi regeringens olika förslag
            om särskilda anvisningar och satsningar inom särområden som fragmentiserar
            kulturens roll.
          </p>
          <p xml:id="i-PMxTphpKVTen2RcD4ZP65m">
            En liberal kulturpolitik måste ständigt försvara den skapande
            människan. Det är individerna själva, deras skapande och deras
            upplevelser som bestämmer kulturens former, innehåll och giltighet.
            Den vuxna medborgaren bör utan censur själv få bilda sig en uppfattning
            om god och dålig konst.
          </p>
          <head xml:id="i-RuCN8TmMn6n6bnP5LmjQAC" type="h2">
            Mål för kulturpolitiken
          </head>
          <p xml:id="i-HvpszhNzpEAU3M4FbWN2n1">
            Att stärka humanismens och demokratins ideal i samhället är övergripande
            mål för kulturpolitiken. Den ska erbjuda alla människor möjlighet
            till kunskaps- och idébildning. Ur kulturen ska den enskilda kunna
            hämta styrka genom kunskap, inspiration och stimulans. Ett samhälle
            med ett rikt och skiftande kulturliv leder till fria och medvetna
            medborgare och får därigenom ett inneboende motgift mot totalitarism
            och okritiskt tänkande.
          </p>
          <p xml:id="i-WgM3KA8QiZ2otgywySCcCW">
            De nationella målen bör utgå från de tre fundamentala principerna
            i liberal kulturpolitik: frihet, mångfald och kvalitet. Genom
            att renodla dessa som mål täcks många av dagens mål och verktyg
            för att nå dem också in.
          </p>
          <head xml:id="i-VZu3eeuUU4682t1pbqhTg3" type="h3">
            Frihet
          </head>
          <p xml:id="i-Vk17da1Za5Gd2iEmehPMwT">
            Frihetstanken är djupt förankrad i den liberala själen – friheten
            att uttrycka sig – friheten att utvecklas – friheten att slippa
            instängdhet och begränsningar. Den liberala samhällssynen tror
            på en samlevnad mellan människor som är i ständig utveckling.
            Demokratin anger ramarna för denna utveckling. För att fortsätta
            forma demokratin krävs ett offentligt samtal. Kulturen i form
            av exempelvis konst, litteratur och teater är ofta det som ger
            stoff, kunskap och inspiration till detta samtal. Frihet innebär
            att varje människa ska ha rätt att själv välja den form av kulturupplevelser
            eller kulturskapande hon vill ta del av och ägna sig åt.
          </p>
          <p xml:id="i-4nEqxseiihwsTtifBBUyQL">
            Att kulturlivet är fritt från ingripanden och begränsningar är
            därför en förutsättning för att uppnå det livaktiga offentliga
            samtalet. Få områden lämpar sig så illa för lagstiftning och anvisningar
            som kulturen. Alla försök att med politiska medel snäva in kulturen,
            vars inneboende kraft finns just i att vara fri, dynamisk och
            ifrågasättande, måste avvärjas. Därför kan det vara speciellt
            viktigt att det som inte får allmänt gillande uttrycks. Så slipar
            vi våra argument eller finner att de inte bär. Frihet är en nödvändighet
            för ett levande kulturliv. Frihet innebär i grunden en respekt
            för den konstnärliga kompetensen. Kulturskapandet får aldrig styras.
            Konstnärerna måste få arbeta under stor frihet. Konsten har sin
            styrka i att vara en motvikt till makthavarna och det etablerade
            samhället. I en tid där allt från konstutövare till journalister
            ifrågasätts och de demokratiska friheterna inskränks är detta
            alldeles extra viktigt.
          </p>
          <p xml:id="i-4LUPFH3F8SzjyJecES1dz3">
            För att stärka detta synsätt lägger vi fokus på att stärka den
            lokala och regionala friheten i och inflytandet över kulturpolitiken
            genom de satsningar vi gör. De innebär också att statens inblandning
            i och styrning av de regionala kulturplanerna skall minskas.
          </p>
          <head xml:id="i-7VXacZghwiCTSQ2GNA9YRT" type="h3">
            Mångfald
          </head>
          <p xml:id="i-HYgBULd89hkL47hQq3AEgX">
            För att uppnå målet mångfald måste kulturlivet vara i ständig
            förändring samt präglas av många olika åsikter, uttryckssätt och
            aktörer. Kulturarvet ska både bevaras och brukas ur många olika
            perspektiv. Kulturlivet är då tillgängligt för alla, oavsett ålder,
            utbildning, ekonomi, bostadsort, funktionsnedsättning eller dylikt.
            För att målet ska vara uppfyllt krävs att internationellt kulturutbyte
            främjas och att olika kulturyttringar finns tillgängliga i hela
            landet. Statens styrning genom exempelvis kultursamverkansmodellen
            bör därför även under detta mål minskas genom att det ges större
            frihet för de regionala kulturplanerna.
          </p>
          <p xml:id="i-BxCAoDehRi56V6Yuzw9muT">
            Kulturpolitiken ska slå vakt om såväl bredd som spets. Liberalerna
            vill att det erbjuds kulturupplevelser av högsta kvalitet och
            vill även stimulera enskilda människors eget deltagande och skapande
            i kulturaktiviteter i hela landet.
          </p>
          <p xml:id="i-Xej6y7YFxFF9jCBFdmVseN">
            En liberal kulturpolitik är en garant för kulturell mångfald
            och utveckling i hela landet samtidigt som kulturarvet hålls levande.
            Kulturens olika uttryckssätt speglar samhället i alla dess former
            och från ständigt nya utgångspunkter. Varje totalitär makt, varje
            nationalistiskt politiskt parti inser den stora kraft som kulturen
            bär och försöker därför kontrollera den. Detta gör mångfald inom
            kulturområdet särskilt viktig.
          </p>
          <p xml:id="i-SHiAGkYMEbJKEZQj1Mvcnh">
            Mångfalden i kulturlivet ska öka genom att fler kulturinstitutioner
            görs självständiga från staten. Fler stiftelser för kulturfinansiering
            behöver skapas. Privat finansiering ska stimuleras genom ökad
            avdragsrätt för gåvor och gynnsamma skattevillkor för kultursponsring.
            Offentlig finansiering ska ske i former som garanterar kulturlivets
            oberoende gentemot politisk detaljstyrning.
          </p>
          <p xml:id="i-BRdSP5wUhsAdcDZcifMKqw">
            Kulturen kan skapa bryggor mellan människor. Ett kulturliv med
            mångfald är också ett effektivt vapen mot intolerans och fördomar.
            Det kan öka förståelsen och minska rädslan för människors olikheter.
            I ett rikt kulturliv ges också många människor möjlighet att uttrycka
            sig. Allt detta är mycket viktigt i det mångkulturella land Sverige
            är. Inom kulturlivet måste finnas plats för alla röster.
          </p>
          <p xml:id="i-CEeuTjnJaNiHJjCmDJbMUA">
            Sverige ska vara öppet, välkomnande och intresserat av omvärlden
            och söka sig utåt. Detta är särskilt viktigt på kulturens område
            där de internationella impulserna alltid varit avgörande. Denna
            öppenhet och mångfald är avgörande för Sveriges välstånd, men
            också för vår kreativitet och kulturella kraft. Det vi i dag känner
            som svenskt kulturarv har skapats i ett intimt samtal och utbyte
            med omvärlden. Sverige ska öka sitt engagemang i det internationella
            kultursamarbetet. Attraktiva förutsättningar för etablering och
            upprätthållande av konstnärliga miljöer på hög internationell
            nivå ska skapas.
          </p>
          <head xml:id="i-CQFXtCrDFJwu7dMYDviv3v" type="h3">
            Kvalitet
          </head>
          <p xml:id="i-9s1MwtsnKMe7iG8ZBDnvcs">
            Kvalitet är nyckelordet i Liberalernas kulturpolitik. Principen
            om armlängds avstånd ska gälla och säkras, det vill säga att det
            är kulturskapare och experter som fattar de konstnärliga besluten
            och inte politiker. Kulturpolitiken ska värna kulturens eget värde
            gentemot rena nyttoändamål. Offentliga bidrag och anslag ska vara
            kvalitetsdrivande. Kvalitetskultur kräver professionella kulturskapare
            vilket i sin tur innebär att de som arbetar med kultur måste ha
            rimliga villkor.
          </p>
          <p xml:id="i-NwsZmNWf82dxVaXs1SSwZU">
            Målet innebär att kulturell kvalitet, professionalism och skapande
            frihet blir vägledande för kulturpolitiken utan hänsyn till vad
            som enbart är kommersiellt gångbart. Liberalerna vill stödja förnyelse
            inom kulturlivet. Det innebär att den konstnärliga kvaliteten
            blir avgörande utan att arbetsmarknadsmässiga, regionalpolitiska,
            sociala eller andra syften överordnas kvalitetsaspekterna.
          </p>
          <head xml:id="i-StrDfrGKUdW9jnFAUneyZe" type="h2">
            Återupprätta bildningen
          </head>
          <p xml:id="i-Kw5iYpTJVR2L1APfEbrYyP">
            Det räcker inte med att veta var man kan hitta information, man
            måste också ha kunskap som gör att man kan orientera sig i en
            värld av påståenden: bildning, helt enkelt.
          </p>
          <p xml:id="i-8MzujTMkJ3q2zstsdnnaSa">
            Respekten för bildning måste få en renässans. En reformation
            av skolan är en hörnsten i detta arbete, en aktiv kulturpolitik
            är en annan. Kunskap är frihet, såväl för den enskilde som slipper
            lita på auktoriteter som för samhället i stort som kan ta upp
            kampen mot populism och auktoritära läror.
          </p>
          <p xml:id="i-MiZa2D78qTrwxnhnPbhJu3">
            Skolan är en av samhällets viktigaste kulturbärande institutioner
            och skall inte bara förmedla kunskap utan också grunderna till
            bildning. En kreativ miljö där eleverna får skapa själva är en
            viktig förutsättning för lärande. Genom skolan kan också alla
            barn och ungdomar nås av professionella kulturutövare och därigenom
            få se och höra t.ex. teater, film och musik av hög kvalitet. Alla
            barn och ungdomar bör också under sin skoltid få några skönlitterära
            böcker som kan följa dem genom livet, liksom årligen ta del av
            scenupplevelser i form av till exempel konserter och teaterföreställningar.
          </p>
          <p xml:id="i-M5qTM8UmaLsW2CUo1Z91iR">
            Sverige har en stark bildningstradition som måste hållas levande.
            Bildning och kunskap stärker den enskildes egenmakt och förmåga
            att orientera sig och fatta egna självständiga beslut. Därför
            värnar liberaler bildningstanken, främjar bildningsresor och stödjer
            den fria folkbildningen.
          </p>
          <p xml:id="i-4Hc4KwPXsvUG1yP6pWJ4RG">
            När de svenska folkrörelserna växte fram betonade de alla mycket
            starkt behovet av folkbildning. Det var genom litteratur och studier
            som individen skulle skaffa sig verktyg att ta ökat ansvar för
            sig själv och i samhället. Folkbildningen har allt sedan dess
            genom sin särart spelat en viktig roll för att höja kunskapsnivån
            i samhället. Genom till exempel studiecirklar och folkhögskolor
            låter folkbildningen människor vara medskapare i stället för passiva
            konsumenter av kultur och bildning. Genom att vara fri och frivillig
            når och lyfter den människor som kanske inte kommit till sin rätt
            i det formella utbildningssystemet. Denna del i det så viktiga
            bildningsuppdraget gäller inte minst personer som är särskilt
            utsatta, exempelvis personer med intellektuella eller neuropsykiatriska
            funktionsnedsättningar.
          </p>
          <p xml:id="i-MNKLRkq32VMiag75gtM7nw">
            Studieförbunden utgör ett viktigt nav i kulturens infrastruktur.
            Genom studieförbundens rikstäckande nätverk skapas diskussioner,
            debatter, föreläsningar, studiecirklar och utställningar över
            hela landet. Den lokala närvaron gör studieförbunden unika i sina
            möjligheter att arrangera kulturaktiviteter även på mycket små
            orter.
          </p>
          <p xml:id="i-TgZBZ1DMK4WBVZbz6ciCbr">
            Stödet till folkbildningen ska präglas av långsiktighet. Trenden
            att det generella stödet minskar till förmån för olika korta projekt
            (som var för sig kan vara nog så lovvärda) där det offentliga
            ”beställer” verksamhet behöver vändas.
          </p>
          <head xml:id="i-RQ8urWWZEopoi5NJ1hEMyx" type="h2">
            Värna det fria ordet
          </head>
          <p xml:id="i-RBKjDxSJLSrDGQz6q5BQrE">
            Det fria ordet är navet i en liberal kulturpolitik. Litteraturen
            är en unik källa till kunskap, förståelse och fördjupning. I denna
            tid av blixtsnabba förändringar erbjuder boken en fristad för
            eftertanke och stillhet. Läsning och litteratur måste ha hög prioritet
            i kulturpolitiken. Det handlar i grunden om kultur, bildning,
            demokrati och jämställdhet. Sverige har av tradition en hög läskunnighet
            och ett stort intresse för den goda berättelsen men det finns
            stora klyftor i läsvanorna. Klyftorna får effekt på skolresultat,
            samhällsdeltagande och därmed den enskildes egenmakt. Läsning
            och läsförståelse bör därför särskilt prioriteras.
          </p>
          <p xml:id="i-AWqb78Y8WPD8SnLsBW2qS">
            Tillgången till bibliotek är en grundläggande service i ett liberalt
            samhälle. I kommuner och kommundelar fungerar de som lokala kulturcentrum.
            Där ges vi alla, på lika villkor, möjlighet till bildning och
            förströelse. Det kan vara en massiv frigörande upplevelse att
            på biblioteket utforska alla olika vägar in i mänsklighetens samlade
            vetande, att upptäcka andra människors erfarenheter och världsbilder.
          </p>
          <p xml:id="i-EFa5jmNHEnbxpS195RunY5">
            Bra bibliotek är allra viktigast för unga personer som inte växer
            upp med böcker omkring sig, som inte får läsvanorna med sig hemifrån
            och som kanske överhuvudtaget inte har ett lugnt ställe för att
            plugga eller fly bort i fiktionens världar.
          </p>
          <p xml:id="i-Y1AdvPotZgQN8u7KyUWmXG">
            För att biblioteken ska kunna fylla dessa uppgifter måste de
            vara trygga. På senare tid har det blivit allt vanligare att det
            förekommer stök – och betydligt allvarligare händelser som hot,
            trakasserier och ibland våld, mot andra besökare och mot bibliotekspersonal.
            De som drabbas hårdast av otrygghet på biblioteken är – precis
            som i en otrygg skola utan arbetsro – de som behöver biblioteken
            bäst.
          </p>
          <p xml:id="i-8nhBJqMuGXocg8nJZNedFQ">
            Personer som stör ordningen, hotar och trakasserar hör inte hemma
            på våra bibliotek. Bibliotekslagen säger i dag att ”biblioteksverksamhet
            ska finnas tillgänglig för alla”. För att bibliotekslagens syfte
            ska vara verklighet, för alla, behöver den kompletteras med en
            reglering om trygga bibliotek och möjligheter att utfärda tillträdesförbud.
          </p>
          <p xml:id="i-HehL1UnGbS57Zppc6MWUki">
            För att ingripa och avvisa personer som hotar och trakasserar
            – antingen vid enstaka tillfällen eller upprepade gånger – behövs
            personer med befogenhet. Bibliotekarier varken ska eller kan vara
            ordningsvakter. Polisen hinner dock inte alltid fram. Liberalerna
            har i annat sammanhang lagt fram förslag om fler kommunala ordningsvakter
            för att öka tryggheten i lokalsamhället.
          </p>
          <head xml:id="i-Me41XkNRnPwAfDoDy9mhwB" type="h2">
            Värna kulturarvet
          </head>
          <p xml:id="i-6zpmQ3tFaW79FbV6h6tZkZ">
            Vårt kulturarv är ett resultat av internationella och inhemska
            impulser, gamla traditioner och nya uttryckssätt, en önskan att
            bevara och sökandet efter det nya. Ur detta har det vi i dag kallar
            svensk kultur vuxit fram. Genom erfarenheter, kunskaper, kontakter
            människor emellan och historiska händelser förändras vår kultur
            över tiden.
          </p>
          <p xml:id="i-6Hk4hA2PTZbfgu8ou9xk19">
            Att vårda kulturarvet innebär att bevara kunskap, idéer, föremål
            och miljöer som speglar äldre tiders livs- och samhällsformer.
            Kulturarvet ger perspektiv på vår samtid, nya idéer om hur vi
            kan forma vår framtid samt styrka att kunna möta det nya och främmande.
          </p>
          <p xml:id="i-CEM5Vb4qQFJMdUhbLNF8e1">
            Det kulturarv som finns i Sverige är en del av mänsklighetens
            gemensamma kulturarv och ska hållas tillgängligt för kommande
            generationer. Museernas roll som bildningsinstitutioner och deras
            forskningsanknytning ska stärkas.
          </p>
          <p xml:id="i-K8yb8oeRvh33dkhdaVungc">
            Museernas uppgift är att förvärva, bevara och främja sina samlingar
            till skydd för kulturarvet och inte låta sig styras av tillfälliga
            intellektuella trender. I alternativa faktas tidevarv blir museernas
            roll därför viktigare än någonsin. Som folkbildare ska de sprida
            kunskap. Uppgiften är att informera – inte uppfostra. Den normkritik
            som bara ersätter gamla normer med nya är illavarslande och kontraproduktiv.
            Goda lösningar på vår tids stora samhällsutmaningar kommer när
            människor tänker fritt, inte när de tänker rätt.
          </p>
          <p xml:id="i-hALLjGsACSyQ4k2hqbko2">
            Det räcker inte att i ord försäkra att politiken ska ha armlängds
            avstånd till museerna. Politiker måste visa också i handling att
            deras armar inte är alltför korta.
          </p>
          <p xml:id="i-5jx4Cgjwv3o25Znggg6DS6">
            Vi ser med oro på regeringens sammanslagningar av olika museer,
            senast att inordna Livrustkammaren och Skoklosters slott med Stiftelsen
            Hallwylska museet under Statens historiska museer. De problem
            som synliggjorts av debatten om Statens museer för världskultur
            är ett tydligt exempel på att regeringens ambitioner att nå stordriftsfördelar
            genom att slå samman olika museer kan slå väldigt fel. I stället
            för ett museum med ekonomiska problem och tre som går ganska bra
            kan man få en stor museiorganisation på svältkur. Detsamma gäller
            också hur väl museerna lyckas med sitt kunskapsuppdrag.
          </p>
          <p xml:id="i-DDpetAoMcYGJkZ5vu1kg2F">
            I vår mening stärks förutsättningarna att bygga upp, förvalta
            och sprida kunskap om Sveriges historia av att det finns en mångfald
            av museer som ger olika, kanske överlappande och till och med
            motstridiga bilder. Någon myndighet kan gärna ha ett samordningsansvar,
            och ett ansvar för att identifiera områden som är otillräckligt
            belysta, men mångfalden av perspektiv måste värnas. Regeringen
            bör också i de aviserade omorganisationerna värna de olika museernas
            särart. Ambitionen att belysa nya områden får inte genomföras
            genom att man försummar de områden där man redan byggt upp samlingar
            och kunskap.
          </p>
          <p xml:id="i-YFBjB3M1fzb2VDQ1r7h4i1">
            Det essentiella i museernas verksamhet är innehållet, inte lokalerna.
            Med ny teknik och digital närvaro kan man också arbeta effektivare
            och nå fler. Men tillräckliga fysiska lokaler är fortfarande en
            förutsättning – och ibland är som sagt lokalerna i sig ett kulturarv.
            Museerna är dessutom inte bara sina utställningar och publika
            lokaler. Bakom den publika verksamheten – oavsett om den sker
            fysiskt eller digitalt – finns samlingarna. Museets uppgift är
            att samla, sammanställa och presentera. Om samlingarna nedprioriteras
            undergrävs basen för hela verksamheten.
          </p>
          <head xml:id="i-NLU1vLu78M1RnptzQ6oKzW" type="h3">
            Sverige och kulturarven i världen
          </head>
          <p xml:id="i-8azGM1mtEdFMXegWjBbu66">
            Den som förlorar sin historia förlorar också sig själv. Förstörelse
            av kulturarv är en självklar del av varje totalitär ideologi,
            och inget folkmord är fullbordat utan kulturell rensning. Vi är
            för unga för att minnas 1945 och de fruktansvärda åren som kom
            före. Men på det judiska museet i Warszawa finns bilder på hundratals
            vackra synagogor. De var samlingsplatser för hela samhällen, som
            vi aldrig får se igen. Nazisterna ville utplåna alla spår av judendomen
            ur det europeiska samhället. Synagogornas placering i Warszawa,
            Wien och Berlin visade på den dialog mellan kulturer som utmärker
            sofistikerade civilisationer.
          </p>
          <p xml:id="i-LTtQyvYDEnbXoU8KRszKAx">
            Idag förknippas förstörelse av kulturarvet i stor utsträckning
            med terrororganisationen Daish. De har under sin framfart hackat,
            sprängt och skjutit sönder kulturarvet. Videoklipp på nätet visar
            hur 2 000-åriga tempel, begravningsplatser och torn i ökenstaden
            Palmyra rämnat på några få sekunder. En stor del av samlingarna
            hamnade på svarta marknaden. Det är sedan länge känt för Interpol
            att vår tids terrordåd till stor del bekostas av illegal antikvitetshandel.
          </p>
          <p xml:id="i-VuGfoBRrQ7QdssRfhVygzR">
            Förra hösten dömde ICC för första gången förstörelse av kulturarv
            som ett krigsbrott. Ahmad al-Faqi al-Mahdi, som 2012 beordrade
            förstörelsen av nio mausoleer och en moské i Timbuktu i Mali,
            dömdes till nio års fängelse.
          </p>
          <p xml:id="i-5ktGsbyQqc6CrmdAeqS5g7">
            Enligt 1954 års Haagkonvention, som Sverige har undertecknat,
            är förstörelse av ett folks kulturarv att anse som ett brott mot
            hela mänskligheten. Regeringen måste arbeta för att ställa de
            skyldiga till svars. Sverige bör också öka stödet till enskilda
            arkeologer, konstnärer, författare och andra konstutövare och
            kulturarbetare i regionen.
          </p>
          <p xml:id="i-MQd7ye6sjBTwH9WN1aNKYU">
            Vi vill att biståndsmedel används i kampen för att rädda vårt
            gemensamma kulturarv. Det är ett viktigt komplement till de insatser
            vi gör för de som flyr regionen. Den brittiska regeringen har
            valt att stötta British Museum i starten av ett program där irakiska
            arkeologer utbildas för att den dag freden kommer kunna vara med
            och rädda kulturarvet i Irak. En särskild fond för detta syfte
            har också utlovats. Det är något för regeringen att ta efter.
          </p>
          <head xml:id="i-D36G8xEromRWTFiPHd9eKq" type="h2">
            Kultur för alla
          </head>
          <p xml:id="i-WqdefZ2mLTDiaJxQfhjZfq">
            En liberal kulturpolitik strävar efter att så många människor
            som möjligt tar del av kulturverksamhet av skilda slag. En aktiv
            och kritisk publik är det viktigaste stödet kulturen kan få.
          </p>
          <p xml:id="i-Vdhvphe4vEWAvaMTAXetGF">
            Kulturen ska vara tillgänglig för alla människor. Detta kräver
            en bredd i kulturutbudet som tillfredsställer människors olika
            behov. Kulturlokaler ska vara tillgängliga för personer med funktionsnedsättning.
            Uttrycksformer som människor med olika funktionsnedsättningar
            kan tillgodogöra sig ska stödjas. Teknik i olika former kan utnyttjas
            mer för att göra kulturutbudet tillgängligt för fler, exempelvis
            livesändningar från punkt till punkt genom det arbete som Folkets
            Hubb bedriver.
          </p>
          <p xml:id="i-Mxcy1cP4YKjfBy7bgwNFBj">
            Årsrika och personer med funktionsnedsättning har självklart
            rätt till kulturella upplevelser. Därför måste uppsökande verksamhet
            ha en stark ställning inom kulturpolitiken. Det kan ske både genom
            direkta insatser och genom att vård- och omsorgspersonal blir
            förmedlare.
          </p>
          <p xml:id="i-9XLYJQpt1KhYAp9MRaYm8g">
            Liberalerna välkomnar de museer som vill erbjuda fri entré som
            ett sätt att öka människors tillgång till kulturarvet, men det
            ska vara upp till respektive museum att avgöra om och hur. Regeringens
            reform från 2016 omfattar därtill bara vissa av de centrala museerna.
            Vi föreslår i vår budgetmotion ett högre anslag än regeringen
            till fri entré, som samtidigt ska göras frivilligt och sökbart,
            dels för samtliga museer och utställningar som tar del av statens
            stöd till museer och utställningsverksamhet, dels för läns- och
            regionmuseerna.
          </p>
          <p xml:id="i-D5hJMUtEvLQ8APPNvpJ74a">
            Arbetet med att digitalisera kulturarvet bör ha hög prioritet.
          </p>
          <head xml:id="i-JbcyCSN8HK3LQsLxDhKJMb" type="h2">
            Filmpolitiken
          </head>
          <p xml:id="i-BnhWeWr3tNfp7wxBWzUWiu">
            Filmavtalet tjänade under många decennier svensk film väl, men
            samtidigt visar svårigheterna att hitta teknikneutrala stödformer
            att det behöver ersättas av något annat. Det var olyckligt att
            regeringen ensidigt skrotade avtalet och införde en helstatlig
            filmpolitik. En modern och liberal politik bör i stället bygga
            på att öka antalet parter, stärka inflytandet och bredda finansieringen.
            De som tjänar pengar på svensk film bör vara med och finansiera
            mer ny svensk film. En modern filmpolitik skulle leda till ökade
            resurser och att inflytandet för parterna ökar. Riksdagen har
            i ett tillkännagivande (bet. 2015/16:KrU11) begärt en bred utredning
            om framtidens filmpolitik, och det är djupt beklagligt att regeringen
            har meddelat att den inte tänker tillgodose riksdagsmajoritetens
            vilja. Syftet med den utredning riksdagsmajoriteten har begärt
            är bland annat att skapa en väl förankrad filmpolitik.
          </p>
          <head xml:id="i-XRVWsDzqhMEUcLfC2rfR4i" type="h2">
            Barn och ungdomar
          </head>
          <p xml:id="i-4PEcPaUYCSmeGG1rjZFUrc">
            Sverige ska vara ett föredöme på området kultur av och för barn
            och ungdomar. Barn och ungdomar ska ha god tillgång till ett rikt
            kulturutbud och vara prioriterade i kulturpolitiken. Genom barnen
            kan vi lägga grunden för framtidens nya kulturmönster. Bland de
            som är unga i dag finns den kulturellt medvetna publiken i framtiden
            och här finns framtidens kulturskapare. För många ungdomar är
            kultur intimt förknippad med en livsstil. Kultur blir därför en
            del av identiteten. Här kan den professionella konsten få stor
            betydelse och bli ett komplement till det kommersiella utbudet.
          </p>
          <head xml:id="i-FEJB4KXf8FZAAgLADz8n3g" type="h2">
            Utveckla kultursamverkansmodellen
          </head>
          <p xml:id="i-MQhk7R8x6FGzo8nVY4Rpzr">
            Att skapa utrymme för kvalitetskultur i hela landet är en viktig
            kulturpolitisk uppgift. Det offentliga stödet till kulturen kommer
            från både stat, regioner, landsting och kommuner. Alla offentliga
            aktörer har ansvar för att tillskapa goda möjligheter för ett
            rikt kulturliv med både bredd och djup. I detta har kultursamverkansmodellen
            en nyckelroll. Här har staten sedan kultursamverkansmodellens
            införande backat från finansieringsansvaret genom väldigt låga
            anslagshöjningar. När modellen infördes tillfördes inga extra
            statliga medel, och den del som i praktiken fördelas till regionerna
            har heller inte ökat i samma takt som den regionala finansieringen.
            Av en rapport från kulturutskottets uppföljnings- och utvärderingsgrupp
            (2015/16:RFR4) framgår att detta har bidragit till att det varit
            svårt att få den förnyelse av kulturpolitiken som var ett av syftena
            med kultursamverkansmodellen. I vår budgetmotion avsätter vi därför
            100 miljoner kronor mer än regeringen från 2018 till kultursamverkansmodellen,
            och åren därefter 200 miljoner kronor mer. Samtidigt har statens
            grepp om de regionala kulturplanerna som styr medelstilldelningen
            hårdnat betydligt. Kulturpolitiken bör i princip vara generell.
            Selektiva urvalsprinciper måste tillämpas restriktivt. Det nationella
            stödet bör fördelas med större förtroende för de lokala och regionala
            kompetenserna. Det statliga kulturstödet måste också präglas av
            långsiktighet. En liberal uppgift i alla kommuner är att ta ansvar
            för att medborgarna får en god tillgång till ett rikt kulturliv.
          </p>
          <p xml:id="i-MkGWJJb4Rj7jUbrBpLU2or">
            De ekonomiska problemen för våra lokala och regionala kulturscener
            har de senaste åren blivit alltmer akuta. Inte minst höga omkostnader
            för personal och hyror tär på institutionernas ekonomi. Staten
            har varit med och utsett nationella företrädare inom kulturområdet,
            exempelvis Göteborgssymfonikerna till nationalorkester, utan att
            vare sig finansiellt eller på annat sätt stötta utvecklingen av
            dessa. Detta är inte hållbart. Det är mycket bra med väl spridda
            nationella kulturella spetsar men då måste också finansiella möjligheter
            följa med. Likaså är det med de kulturella pärlor som i dag drivs
            lokalt, regionalt eller helt privat och som är alltför viktiga
            för att riskera att slås ut och försvinna på grund av att ekonomin
            inte finns. På senare år har det kommit oroande larmsignaler från
            teaterfolk, musiker och museianställda runt om i landet om att
            viktiga kulturinstitutioners framtid är hotad. Flera av dem är
            unika, och det behövs insatser för att bevara och vidareutveckla
            dem. Dalhalla, Björkborn, teckningsmuseet i Laholm och skolmuseet
            i Norrköping är några exempel på platser som skulle kunna vara
            föremål för extra stöd. Vi avsätter därför medel till ett sökbart
            stöd till dessa i vår budgetmotion.
          </p>
        </div>
        <div xml:id="i-KT3cB3gtsrVUu4Kwc6eGsi" type="signatureBlock">
          <list xml:id="i-LaWpdCUdPz49z87wmHWZgL">
            <item xml:id="i-D3gLuM4qRUxudWEknAdZGb" type="signature">
              Bengt Eliasson (L)
            </item>
            <item xml:id="i-JWvrJm3ncQKpcdkcWocciJ" type="signature">
              Christer Nylander (L)
            </item>
            <item xml:id="i-FFT8Yre7mXPsoK4cLPD3UC" type="signature">
              Tina Acketoft (L)
            </item>
            <item xml:id="i-6nasWqFsdKZhpKGSQaiTsE" type="signature">
              Emma Carlsson Löfdahl (L)
            </item>
            <item xml:id="i-33jZ7PX46E4Quq1d4G3ABV" type="signature">
              Mats Persson (L)
            </item>
            <item xml:id="i-EwAcZ2BAz36T39F4txQ9RB" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
