<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00284">
  <teiHeader>
    <fileDesc>
      <titleStmt>
        <title>Apatiska barn och papperslösas rätt till hälso- och sjukvård</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Apatiska barn och papperslösas rätt till hälso- och sjukvård</title>
          <idno type="rdwebb">GX02Sf284</idno>
          <rs type="number">Sf284</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf284/text</ref>
          <ref type="dokument_url_html">http://data.riksdagen.se/dokument/GX02Sf284</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf284</ref>
          <ref type="doc">http://data.riksdagen.se/fil/39540883-2A7D-451F-9521-359DDFE7277B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-APWFMyFbiPE6wXD5UVmvwJ" type="signed"/>
        <correspContext corresp="i-APWFMyFbiPE6wXD5UVmvwJ">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-3GrPnM5KDKuSxfWxymYNoC"/>
        </correspContext>
        <correspAction xml:id="i-APh16ZkfCPYr26gXsX4CGf" type="numbering">
          <date when="2009-10-06"/>
        </correspAction>
        <correspAction xml:id="i-7U7ZokwkznxFpAJE1AeFau" type="submission">
          <date when="2009-10-02"/>
        </correspAction>
        <correspAction xml:id="i-GDA1cE4voXG7s5kgqhgCYx" type="transfer">
          <date when="2009-10-01"/>
        </correspAction>
        <correspAction xml:id="i-BRHCn7AXRosQTxVWs4UU5P" type="assigned"/>
        <correspContext corresp="i-BRHCn7AXRosQTxVWs4UU5P">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EYsvwSFyKCXHvfdZzptpJa" type="motBody">
        <div xml:id="i-978qkiNDbcrP3yCvGZobfY" type="motProposal" subtype="förslag">
          <head xml:id="i-7R2peaDb41WNHgQBbJoVLA">
            Förslag till riksdagsbeslut
          </head>
          <list xml:id="i-NEtwxh8jmNgrm7DaX1zBUb" style="ol">
            <item xml:id="i-MMhmjAq4RFbioWgZSm89Lr">
              Riksdagen tillkännager för regeringen som sin mening vad som
              anförs i motionen om att tydliggöra lagstiftningen kring prövningen
              av migrationsärenden som rör barn så att praxis följer intentionerna
              i portalparagrafen.
            </item>
            <item xml:id="i-RyoZ14xWXXwvtgc4BGyCiS">
              Riksdagen tillkännager för regeringen som sin mening vad som
              anförs i motionen om att snarast återkomma med ett lagförslag
              om papperslösas rätt till sjukvård.
            </item>
          </list>
        </div>
        <div xml:id="i-35sbUfkv8UejyR8ayYnJkP" type="motContent">
          <head xml:id="i-DR4FwfLgu7BjJHisFyHncT" type="h1">
            Inledning
          </head>
          <p xml:id="i-9VFidU5CqiVJti63ArDjZr">
            Det är viktigt att skapa fler lagliga vägar för även annan migration
            än flyktingmigration så som regeringen och Miljöpartiet de gröna
            har kommit överens om. Det innebär inte att man kan blunda för
            de problem som finns i nuvarande system. Barn med svåra uppgivenhetssymptom
            hotas av utvisning, och människor som lever i Sverige får inte
            tillgång till sjukvård. Sjuka barn har olika värde i dagens Sverige.
            Det är inhumant och strider mot de mänskliga rättigheterna.
          </p>
          <p xml:id="i-93R2MWuDqyxHUkgoygk8Ck">
            De svenska utvandrarna på 1800-talet hade förmodligen kallats
            olagliga om de migrerat i dag, liksom de personer som nu i skrangliga
            båtar försöker ta sig till Europa. Vissa behöver skydd av politiska
            skäl och är då enligt folkrätten flyktingar. Andra behöver skydd
            på grund av miljöförstöring eller ekonomiska skäl och kallas då
            i stället för olagliga invandrare. Miljöpartiet anser att det
            inte går att dela upp människors skyddsbehov på detta sätt. Det
            finns inga illegala människor. Det finns människor som flyr av
            en eller annan orsak och som har behov av att få bosätta sig i
            ett annat land, permanent eller temporärt. Vi tror inte att någon
            för skojs skull riskerar livet på Medelhavet, i ett långtradarsläp
            eller i något lastutrymme på en båt.
          </p>
          <p xml:id="i-DdfBMkxYHoMdpK5Qh7xvC7">
            Människor flyr till Sverige i förhoppning om att kunna skapa
            ett bättre liv här med förbättrade livschanser för sig och sina
            anhöriga. De som kommer hit ska få ett värdigt bemötande, som
            präglas av humanitet, omtanke och empati.
          </p>
          <p xml:id="i-9sQ9kvP8fhDzpP5iusBHPP">
            Sverige har ett av Europas mest restriktiva regelverk när det
            gäller tillgång till vård för asylsökande och gömda flyktingar.
            Det gjorde de borgerliga regeringspartierna till lag från den
            1 juli 2008, vilket innebär att endast akutsjukvård ska ges till
            asylsökande. De gömda eller avvisade flyktingarna de papperslösa
            nämns inte alls.
          </p>
          <p xml:id="i-KAfgFPLSGtEh2wBX8EmSeG">
            Konsekvensen av beslutet är att en av de mest utsatta och sårbara
            grupperna i samhället ska fortsätta att diskrimineras i vården.
            Gömda barn under 18 år har rätt till sjukvård på samma villkor
            som andra i Sverige, men får ofta inte det på grund av oklara
            rutiner i vården och bristfällig kunskap.
          </p>
          <p xml:id="i-YM6XxEWQf3TT3jae9pVjhc">
            I denna motion används uttrycket papperslösa. Med det avses alla
            människor som behöver tillstånd av staten för att få vistas i
            Sverige, men som befinner sig här utan ett sådant tillstånd, dvs.
            utan papper. Det kan vara människor som fått avslag på sin asylansökan,
            människor som blivit kvar i landet då visumet gått ut eller andra
            som på icke konventionella vägar kommit in i Sverige. Även barn
            som inte är migranter men födda i Sverige av papperslösa föräldrar
            inkluderas.
          </p>
          <p xml:id="i-WaitnLhhGKraEMr8dKhZRJ">
            En tidigare motion med krav på rätten till sjukvård för papperslösa
            behandlades av socialförsäkringsutskottet i betänkande 2008/09:SfU2.
            Där skrev utskottet följande:
          </p>
          <p xml:id="i-QErkB7uDmJ6Roat2NLzr71">
            Utskottet konstaterar att vuxna personer som fått ett lagakraftvunnet
            avslagsbeslut med anledning av sin asylansökan, men som ändå stannar
            kvar i landet som s.k. gömda samt personer, oavsett ålder, som
            inte sökt uppehållstillstånd, s.k. papperslösa, inte omfattas
            av lagen. Av budgetpropositionen (utg.omr. 9 s. 46) framgår emellertid
            att regeringen avser att ge en särskild utredare i uppdrag att
            utreda frågan om hälso- och sjukvård för personer som undanhåller
            sig verkställighet av avvisnings- eller utvisningsbeslut, personer
            som inte sökt nödvändiga tillstånd för vistelse i Sverige samt
            asylsökande. Utredaren ska därvid fästa särskild vikt vid barns
            behov. Eftersom frågan om hälso- och sjukvård för vuxna asylsökande
            liksom för utlänningar som olovligen vistas i Sverige redan har
            uppmärksammats av regeringen finns det enligt utskottet inte någon
            anledning för riksdagen att nu vidta någon åtgärd.
          </p>
          <p xml:id="i-KbvoUv3fegUT9N3iuxwo8V">
            Men någon sådan utredning har ännu inte kommit till stånd.
          </p>
          <head xml:id="i-Vdxkb5wUgLXmFUMkdD8p3C" type="h1">
            Problem när man inte får vård
          </head>
          <p xml:id="i-By3p3sUpqiULTCfNckQ3Yn">
            Alla människor tillerkänns i hälso- och sjukvårdslagen rätt till
            omedelbar vård (akut vård) vid behov. För papperslösa som fyllt
            18 år är detta den enda vård som landstingen är skyldiga att erbjuda.
            Betalningsansvaret för vården har dock patienten själv. Vården
            är inte subventionerad. Det innebär exempelvis att priset för
            ett besök på akuten kan vara ca 2 000 kr och att en förlossning
            kostar ca 20 00025 000 kr om det inte tillstöter några komplikationer.
            En akut operation kan bli avsevärt dyrare.
          </p>
          <p xml:id="i-Du2UprFYmcTrDgpA2vxMcK">
            Den begränsade sjukvård som kunnat erbjudas vuxna asylsökande,
            och det faktum att gömda personer inte har rätt till sjuk- och
            tandvård, gör att människor inte får vård i tid. Detta leder till
            onödigt lidande och ökade kostnader. Verkligheten i dag får ofta
            ödesdigra konsekvenser för den som inte vågar söka vård eller
            inte har råd att betala. Människor dör helt i onödan på grund
            av att de inte sökt vård i tid eller får livslånga men. Barn föds
            för tidigt, och med olika medicinska komplikationer som kräver
            dyr vård, på grund av att de blivande mammorna inte gått på regelbundna
            kontroller och fått förebyggande insatser från mödravården.
          </p>
          <p xml:id="i-GWZWdTJd1JRVyoeobExwky">
            Ett annat problem är att många föräldrar på grund av rädsla för
            att bli angivna inte vågar ta med barnen till den offentliga vården,
            så trots att gömda barn har rätt till sjuk- och hälsovård finns
            det en risk att de inte får tillgång till vård på grund av föräldrarnas
            rädsla.
          </p>
          <p xml:id="i-LPj7yiKSzSdFLs1BeCqtkv">
            Barn kan också fara illa på grund av t.ex. föräldrars fysiska
            eller psykiska ohälsa. När föräldrar själva är svårt sjuka är
            det inte ovanligt att de brister i sin förmåga till ett gott föräldraskap.
            Därför är det inte förenligt med barnens bästa att inte behandla
            barnens föräldrar så att de kan fungera som föräldrar, t.ex. vid
            psykisk ohälsa eller sjukdom.
          </p>
          <p xml:id="i-BSF38AiFFiyRU8JNyTDP6K">
            Barn som är asylsökande har laglig rätt till all vård på samma
            villkor som barn bosatta i Sverige. Detsamma gäller papperslösa
            barn som har varit asylsökande. Skyldigheten för landstingen att
            ge barn som varit asylsökande all vård infördes år 2000 genom
            ett avtal mellan staten och landstingen, men lagfästes 2008. För
            papperslösa barn som inte har varit asylsökande gäller dock precis
            som för vuxna att bara akut vård till fullt pris garanteras i
            lagen. Även vissa barn kan alltså helt lagligt nekas vård i Sverige.
          </p>
          <p xml:id="i-5FAvzEZsCL9djQsMgL1mxK">
            Att landstingen inte är skyldiga att erbjuda mer än en viss vård,
            betyder inte att det är förbjudet att erbjuda mer. Landstingen
            får dock bara ekonomisk ersättning från staten för den vård som
            regleras i lag. Eftersom det är svårt att tolka vad som är omedelbar
            vård och vilken vård som inte kan anstå, varierar det från landsting
            till landsting och från klinik till klinik och till och med från
            vårdpersonal till vårdpersonal vilken vård asylsökande och papperslösa
            faktiskt får tillgång till. Även betalningsrutinerna varierar.
            En del vårdgivare avskriver stora räkningar till medellösa personer,
            medan andra låter kraven gå till indrivning, som kan verkställas
            när personen eventuellt får uppehållstillstånd.
          </p>
          <p xml:id="i-6eLLiMswP3TXUpoPy92kaz">
            Yrkesetiken för vårdpersonal ställer starka och entydiga krav
            på rätt till vård på lika villkor, vilket försätter personal i
            dilemmat att antingen följa lagen eller den medicinska etiken.
            World Medical Association (WMA) har i Lissabondeklarationen från
            1981 tagit upp patientens rätt i förhållande till staten eller
            annan vårdgivare. Här uppmanas läkaren att alltid se till patientens
            bästa. I Lissabondeklarationen anges följande:
          </p>
          <p xml:id="i-3PQrpd8VV4puw9nGa4SeMm">
            Läkare och andra personer eller organ som tillhandahåller hälso-
            och sjukvård har ett samlat ansvar för att erkänna och upprätthålla
            dessa rättigheter. Närhelst lagstiftning, regeringsåtgärder eller
            annan administration eller institution förnekar en patient dessa
            rättigheter, bör läkare vidta lämpliga åtgärder för att säkerställa
            eller återupprätta dem.
          </p>
          <p xml:id="i-4HQH9rFuBDuLKn4i7FjR6M">
            1. Rätt till medicinsk vård av god kvalitet.
          </p>
          <p xml:id="i-LVmeXEoJesBTLL9AEoQ53J">
            a) Varje patient har, utan åtskillnad, rätt till lämplig medicinsk
            vård.
          </p>
          <p xml:id="i-9sWf5wJob8Hf5tnpvJenui">
            b) Varje patient har rätt att bli behandlad av en läkare som
            patienten vet är fri att göra egna kliniska och etiska bedömningar
            utan inblandning utifrån.
          </p>
          <p xml:id="i-9aJQZpuwrib6TetSthwgAK">
            c) Patienten ska alltid bli behandlad på det sätt som bäst gynnar
            honom eller henne. Den behandling som ges ska uppfylla allmänt
            vedertagna medicinska principer.
          </p>
          <head xml:id="i-7UGB45GBA2SUj9kPAC3KdJ" type="h1">
            Apatiska barn har blivit glömda barn
          </head>
          <p xml:id="i-HiNuZiHF5sX4Q1XAZYP4R">
            Sverige har ratificerat barnkonventionen och borde därmed kunna
            erbjuda en trygg framtid. Trots det avvisas barn som är i sista
            stadiet från Sverige, dvs. barn som är apatiska, sondmatade och
            som bara har andningsförmågan kvar. Det har till och med förekommit
            att polis gått in på sjukhus och hämtat ut barn för att transportera
            dem till avvisning.
          </p>
          <p xml:id="i-neQdbgjfPcSYKqrg6Ns7Y">
            För att belysa vad det kan handla om vill vi här exemplifiera
            utifrån en rapport från Rädda Barnen och Karolinska Institutet,
            vilken har ett barnpsykiatriskt perspektiv och är baserad på 33
            fall med svårt sjuka barn. Enligt rapporten har flyktingbarnens
            tillstånd orsakats av traumatiska upplevelser i hemlandet innan
            de flydde till Sverige. En pojke som ska utvisas blev vittne till
            hur hans far mördades och har själv blivit misshandlad. 2006 försökte
            han ta sitt liv. Nu är han apatisk och sängliggande.
          </p>
          <p xml:id="i-R3LPb3vYfiKqHLeTnrCqDz">
            Under året har Miljöpartiet både ställt frågor och interpellerat
            socialminister Göran Hägglund (KD) som utlovade en utredning om
            papperslösas rätt till sjukvård. Nu verkar både löftet och barnens
            situation ha glömts bort.
          </p>
          <p xml:id="i-L7MURQSwMKE9gCiyci6p4k">
            Ett antal riksdagsledamöter skrev till migrationsminister Tobias
            Billström (M) i juni 2009 för att påtala behovet av att ändra
            praxis med en vädjan om 13 specifika fall med apatiska barn. Svaret
            blev att ministern inte kan ingripa i enskilda ärenden och hänvisar
            till att det generellt gäller att Migrationsverket prövar om det
            föreligger synnerligen ömmande omständigheter att bevilja uppehållstillstånd
            enligt 5 kap. 6 § utlänningslagen (2005:716). I den bedömningen
            är barnets hälsotillstånd, dess upplevelser i hemlandet, dess
            vistelsetid i Sverige och vilken grad återvändandet i sig skulle
            skada dess utveckling viktiga faktorer.
          </p>
          <p xml:id="i-DdPA6vKdTcpabanr2xWFFx">
            Migrationsverkets generaldirektör Dan Eliasson har fått samma
            brev och han svarar följande: Jag har inte möjlighet att gå in
            på de enskilda ärenden ni tar upp men som ni vet utnyttjar Migrationsverket
            fullt ut det utrymme som lagen ger.
          </p>
          <p xml:id="i-NKg7TaN1D7LaC6TD5MT4WQ">
            Men det lagutrymme som ministern hänvisar till anser uppenbarligen
            inte generaldirektören finns.
          </p>
          <p xml:id="i-L4qNesv8bxca9AWbtKjwqU">
            I brevsvar till Rädda Barnen 2009-09-11 skriver Migrationsverkets
            Dan Eliasson följande:
          </p>
          <p xml:id="i-Chw4g2dW1XSbrQ3qjgAjE6">
            Av förarbetena till utlänningslagen framgår att möjligheten att
            i verkställighetsärenden bevilja uppehållstillstånd på grund av
            medicinska hinder är mycket begränsad. Det ska vara fråga om situationer
            där utlänningen har blivit så svårt sjuk att det av det skälet
            inte går att genomföra verkställigheten. Det avgörande är således
            inte sjukdomens svårighetsgrad utan snarare om det aktuella sjukdomstillståndet
            utgör hinder för verkställighet i det enskilda fallet. 1
          </p>
          <p xml:id="i-JAEFsZeSEUSawinQSkw1QV">
            Enligt socialförsäkringsutskottet i riksdagen var det inte meningen
            att bedömningarna av humanitära skäl skulle bli hårdare än i den
            gamla lagen. Så här skrev socialförsäkringsutskottet inför riksdagsbehandlingen
            av lagen:
          </p>
          <p xml:id="i-T6BpGUzxqVRkJt7KyLEVSJ">
            Utskottet vill framhålla att någon skärpning i förhållande till
            nuvarande tillämpning inte är avsedd. Beträffande prövningen av
            ärenden som rör barn är syftet med förslaget tvärtom, vilket regeringen
            särskilt anger, att mildra nuvarande praxis så att portalparagrafen
            får det genomslag som avsågs redan när bestämmelsen infördes.
            Genom att uttryckligen föreskriva att omständigheterna när det
            gäller barn inte behöver ha samma allvar och tyngd som beträffande
            vuxna skapas enligt utskottet förutsättningar för att portalparagrafen,
            som i oförändrat skick föreslås överföras till den nya utlänningslagen
            (1 kap. 10 § NUtlL), får det genomslag i tillämpningen som avsågs
            vid bestämmelsens tillkomst.
          </p>
          <p xml:id="i-7gcCuBeNzE9udbYuia8MTb">
            Sociala skyddsnät och trygghet är oerhört viktiga för hälsan
            men också tillgång till sjukvård. Det är oacceptabelt att blanda
            ihop sjukvård med migrationspolitik. Medan jurister och regeringen
            skyller på varandra om hur man ska tolka lagen är det barnen som
            drabbas.
          </p>
          <p xml:id="i-GWWdHGpHCukDkKDQTvqAyt">
            Praxis måste när det gäller dessa barn helt enkelt ändras och
            tillämpas enligt ovanstående yttrande från socialförsäkringsutskottet,
            dvs. särskilt generöst. Därför bör riksdagen begära att regeringen
            återkommer till riksdagen med förslag till ändring i utlänningslagen
            så att praxis ändras i enlighet med lagstiftarnas intentioner
            om att prövningen av ärenden som rör barn mildras så att portalparagrafen
            får det genomslag som avsågs redan när bestämmelsen infördes.
          </p>
          <head xml:id="i-THdot5VG28LUnU7PhGu9f4" type="h1">
            Myten om vårdinvandring
          </head>
          <p xml:id="i-CcjyhyMsyiovknevGfqiqR">
            Inom EU förs en diskussion om papperslösas rätt till hälso- och
            sjukvård. Organisationen Picum som företräder denna grupp har
            gjort en kartläggning av läget i elva EU-länder. Där ligger Österrike
            och Sverige i botten och utmärker sig genom att inte ge någon
            subventionerad sjukvård till papperslösa. Under senare tid har
            dock vissa landsting i Sverige infört egna regler för att hälso-
            och sjukvårdspersonalen ska ge vård efter behov, inte beroende
            på vad migrationspolitiken säger.
          </p>
          <p xml:id="i-WepVpFTZRUbw6UMWcUptUh">
            Nuvarande lag tar inte hänsyn till den kraftiga kritik som FN:s
            särskilda rapportör för rätten till hälsa, Paul Hunt, har riktat
            mot Sverige. Han har uppmärksammat den situation som i dag råder
            i Sverige för papperslösa och asylsökande. Han påpekar bl.a. att
            mänskliga rättigheter inte är förknippade med medborgarskap. Han
            sa vid en hearing i riksdagen om vård till papperslösa: Att lagfästa
            ett system som är orättvist och diskriminerande är fundamentalt
            fel, det behövs ett nytt förslag. I inledningstalet sa han: Vi
            vet alla att papperslösa är bland de mest sårbara i Sverige. De
            är precis den sorts missgynnade grupp som de mänskliga rättigheterna
            är till för att försvara. Vi förväntar oss av diktaturer att de
            ska bete sig illa. När demokratier gör det är det därför ofta
            svårare att se.
          </p>
          <p xml:id="i-3xGd6hQq6sAz5WSDBuhm82">
            Flertalet länder i EU har en annan inställning till papperslösas
            tillgång till hälso- och sjukvård än vad Sverige har; exempelvis
            har Belgien, Spanien och Italien lagar som ger papperslösa fri
            eller subventionerad hälso- och sjukvård. Spanien subventionerar
            både akut och icke-akut sjukvård till papperslösa, Italien betalar
            akutsjukvård och ger behandling vid infektionssjukdomar som tuberkulos
            och hiv gratis till papperslösa.
          </p>
          <p xml:id="i-84dSBa9JuJhk5UYqLDheW6">
            En rapport av Läkare i världen presenterad hösten 2009 visar
            att papperslösa som bor i något EU-land inte har kommit för att
            utnyttja hälso- och sjukvårdssystemet och inte heller för att
            söka vård. Endast 6 % av de tillfrågade uppger hälsa som ett skäl
            till migrationen, och andelen är inte heller högre i de länder
            som har generösare lagstiftning än Sverige. Det är fakta som slår
            hål på myten om vårdinvandring. Rapporten baserar sig på 1 218
            intervjuer med papperslösa i elva europeiska länder, och den visar
            också bl.a. följande:
          </p>
          <list xml:id="i-FnP5WQWtDMa6YghwphwpwL" style="ul">
            <item xml:id="i-6SYbgeDvYu3YTuEXF7J7zs">
              Papperslösa ställs inför många hinder innan de får tillgång till
              hälso- och sjukvård eller sjukvårdsförsäkring.
            </item>
            <item xml:id="i-9korLXyrhJyzcXsDtVJpnr">
              Dessa hinder är resultatet av restriktiva lagar, brist på information,
              administrativa svårigheter och diskriminerande handlingar.
            </item>
            <item xml:id="i-4fpbgzwDD4znqb2SFQoJZF">
              Den medicinska uppföljningen är följaktligen högst otillräcklig
              och 45 % av hälsoproblemen behandlas inte alls.
            </item>
            <item xml:id="i-S1ehYhYRdmbshvmGP3FDaR">
              De mest utsatta, gravida kvinnor och minderåriga barn, får inte
              ens något särskilt skydd för att få tillgång till vård. Endast
              48 % av de gravida kvinnorna får mödravård.
            </item>
          </list>
          <head xml:id="i-LR5AAtTtKuoA3XKEHVCV4J" type="h1">
            Regeringen förhalar
          </head>
          <p xml:id="i-UQ82HB8tfEtSqxGdzLXDy">
            Beslutet att anta proposition 2007/08:105 Lag om hälso- och sjukvård
            åt asylsökande m.fl. har inte inneburit att Sverige tar till sig
            FN:s kritik. Beslutet som riksdagen tog förbättrar inte asylsökande
            och papperslösas tillgång till sjuk- och hälsovård. Vi menar att
            regeringen åtminstone borde ha fört en diskussion kring dels att
            vuxna asylsökande enbart har tillgång till akut hälso- och sjukvård,
            dels problemet med att papperslösa vuxna människor som befinner
            sig i Sverige inte har tillgång till hälso- och sjukvård. Akut
            sjukvård kan de inte nekas men de får en räkning efteråt som de
            oftast inte har möjlighet att betala.
          </p>
          <p xml:id="i-92RTRHFcEggVmGvDCUg5AF">
            I kammardebatten inför beslutet 2008 spretade åsikterna bland
            regeringspartierna om vilka som ska ha rätt till sjukvård i Sverige.
            Det hänvisades också till utredning i frågan, men regeringspartierna
            var inte tydliga om innehåll i utredningen eller om det över huvudtaget
            blir någon utredning. Migrationsministern Billström sa Jag tycker
            själv att en rimlig balans i den här diskussionen kan nås genom
            att ge vård till barn samt mödravård. En sådan eventuell utvidgning
            bör bli föremål för den eventuella utredning som nu diskuteras
            i Regeringskansliet (ur protokoll 2008-05-20).
          </p>
          <p xml:id="i-PG2oXxMa6PuwdYFSnwUwzo">
            I svar på interpellation från Miljöpartiet (S2008/9434/HS) som
            lämnades den 9 december 2008 uttryckte socialförsäkringsminister
            Göran Hägglund att dagens ordning inte är tillfredsställande och
            att regeringen i budgetpropositionen för 2009 har aviserat att
            en särskild utredare kommer att få i uppdrag att utreda frågan.
            I april 2009 blev svar på fråga av Gunvor G Ericson (2008/09:859
            Rätten till sjukvård) att förslag till direktiv för denna utredning
            är för närvarande föremål för beredning inom Regeringskansliet.
          </p>
          <p xml:id="i-2BTMGNMR4pgybEtUkJDbCE">
            På grund av den oenighet som tydligen finns i regeringen förhalas
            frågan, vilket gör att papperslösa personer, oftast med begränsade
            ekonomiska resurser, marginaliserade och utsatta, inte har råd
            att söka vård och kan bli nekade om de inte kan betala. Miljöpartiet
            de gröna anser inte detta vara förenligt med humanitära krav,
            utan anser att alla asylsökande och papperslösa ska ha rätt till
            hälso- och sjukvård samt tandvård.
          </p>
          <p xml:id="i-4i5BX6ch8nZCGcFR8bsipt">
            Vi menar också att det i den nu gällande lagen saknas ett folkhälsoperspektiv
            vad gäller vuxna asylsökande och papperslösa. Det saknas också
            en diskussion om hälso- och sjukvård i relation till mänskliga
            rättigheter och det etiska dilemma som hälso- och sjukvårdens
            personal försätts i, och att de i många fall inte kan arbeta utifrån
            den grundläggande principen om vård utifrån behov och beprövad
            erfarenhet. Det ska inte heller vara vårdens uppgift att väga
            in faktorer som ekonomisk, social, politisk eller religiös tillhörighet,
            etnisk bakgrund, kön och liknande faktorer eller ens vederbörandes
            status i förhållande till gällande utlänningslagstiftning.
          </p>
          <head xml:id="i-PsP3Q4WnPSZvX9P5uaqae6" type="h1">
            Dags att stå upp för människors lika värde
          </head>
          <p xml:id="i-5QudsUH8urKW31gAFRSwmq">
            Många organisationer, stora som små och av olika slag, står bakom
            upprop och manifestationer och krav på att även papperslösa människor
            ska ha rätt till hälso- och sjukvård.
          </p>
          <p xml:id="i-GcX67cDU18ifLaPHZutnzv">
            Det är dags att stå upp för principen om människors lika värde
            och allas rätt till vård utifrån behov, grundad på vetenskap och
            beprövad erfarenhet.
          </p>
          <p xml:id="i-VVw36xmXY6xhJ3QVad66Wt">
            En lagstiftning som särbehandlar eller utestänger vissa grupper
            är inte förenlig med de mänskliga rättigheterna om lika värde
            och icke-diskriminering. Miljöpartiet menar att asylsökande och
            papperslösa ska ha samma tillgång till subventionerad hälso- och
            sjukvård som personer bosatta i landet.
          </p>
          <p xml:id="i-YJs4nA9g5BoPvefhRcjBN4">
            Socialstyrelsen har krävt att regeringen ska utreda frågan. Flera
            landsting har redan bestämt sig för att ge subventioner till akutsjukvård
            och annan nödvändig sjukvård för de papperslösa. Men olika regler
            gäller i olika landsting. För ett år sedan hade knappt hälften
            fattat beslut om rätten till vård även för papperslösa.
          </p>
          <p xml:id="i-6iJANrgPYB6Hpw23W8Sb53">
            Miljöpartiet anser, med tanke på den diskussion som länge förts,
            att det är anmärkningsvärt att papperslösas hälsosituation inte
            tas på allvar av regeringen.
          </p>
          <p xml:id="i-JKW8JYSceM9ndVfs53XrGp">
            Det är nu hög tid att riksdagen fattar beslut om att tillkännage
            för regeringen som sin mening vad som anförs i motionen om att
            snarast återkomma med ett lagförslag om papperslösas rätt till
            sjukvård i enlighet med vad som anförs i motionen om principen
            om människors lika värde och allas rätt till vård utifrån behov.
          </p>
        </div>
        <div xml:id="i-VRAhAUVdMV3MajDrkVkQeD" type="signatureBlock">
          <list xml:id="i-KybhqBe9os4ua8u7pJCws3">
            <item xml:id="i-56x9MV3yB3nqXmdtiu2ntg" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-LcfvGWcqrjzENdjwqTCDUM" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-9RSek8fdB22JaXKmddeUMh" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-YB4ezg9gBHymmmMcF5kGzj" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
            <item xml:id="i-6539TryBjEMpMQF29aubpV" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-JJ1EqPSDy2r1FS2nh8cVG8" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
            <item xml:id="i-McUhnXjTt2ZQ8rpCz1uKW2" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
            <item xml:id="i-Py5XUqi9PDAxsrmjTkHZ6p" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-WWXqM2dFrGL3GYzFhBjqbf" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-GVwVfa9qZY1cXpSaTPThYy" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
          </list>
        </div>
      </div>
    </body>
  </text>
</TEI>
