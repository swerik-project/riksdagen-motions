<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00295">
  <teiHeader>
    <fileDesc>
      <titleStmt>
        <title>Översyn av värnskatten</title>
        <author corresp="i-Ev6Dx3pWj2WT32VGQpabaz i-Ldb2oqPG98BReLEGLTqU4A">av Finn Bengtsson och Jan Ericson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av värnskatten</title>
          <idno type="rdwebb">GX02Sk295</idno>
          <rs type="number">Sk295</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk295/text</ref>
          <ref type="dokument_url_html">http://data.riksdagen.se/dokument/GX02Sk295</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk295</ref>
          <ref type="doc">http://data.riksdagen.se/fil/DA7A468A-9A76-4028-BFA9-FE84E5D1313D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DMQajYjMczBPMHAohQy9hA" type="signed"/>
        <correspContext corresp="i-DMQajYjMczBPMHAohQy9hA">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-Ldb2oqPG98BReLEGLTqU4A"/>
        </correspContext>
        <correspAction type="numbering" xml:id="i-PTdALw5z1o3kYaREj22QGL">
          <date when="2009-10-05"/>
        </correspAction>
        <correspAction type="submission" xml:id="i-F31taGKcqUNHLqSzuVPxTc">
          <date when="2009-10-01"/>
        </correspAction>
        <correspAction type="transfer" xml:id="i-74DKvGjLH7MEUHEV2VMoy3">
          <date when="2009-10-01"/>
        </correspAction>
        <correspAction type="assigned" xml:id="i-X2VpFtiM4FDLDhu3gT9qCu"/>
        <correspContext corresp="i-X2VpFtiM4FDLDhu3gT9qCu">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5QyTpjvAZmHe1gTaRssSzH">
            Förslag till riksdagsbeslut
          </head>
          <p xml:id="i-KhcUhoCZMij3FiL2oxje79">
            Riksdagen tillkännager för regeringen som sin mening vad som
            anförs i motionen om en översyn av möjligheterna att avskaffa
            värnskatten.
          </p>
        </div>
        <div type="motContent">
          <head type="h1" xml:id="i-VpKKfQWGHTp1aYxXeLVRgg">
            Motivering
          </head>
          <p xml:id="i-JZtdHVqyHL8c335fK4ydJE">
            Att slopa den extra så kallade värnskatt som belastar det fåtal
            människor (runt 300 000) som deklarerar för inkomster över 44
            900 kronor i månaden har hela tiden klokt nog funnits med på alliansregeringens
            reformagenda. Men denna politiska programpunkt har fått stå tillbaka
            för andra, och viktigare, reformer på skattepolitikens område.
          </p>
          <p xml:id="i-WHwXwAW6PbG5Z1X2YMPmos">
            Det är riktigt av regeringen att prioritera de successiva jobbskatteavdragen
            för låg- och medelinkomsttagare då detta är skattereformer som
            gynnar vidmakthållande och tillskapandet av arbetstillfällen.
          </p>
          <p xml:id="i-9yiW7YmJQA6xP4gtb1xjnN">
            Inte desto mindre är värnskatten en kvarvarande orättvisa på
            skatteområdet som redan borde ha avskaffats. Värnskatten infördes
            som en tillfällig åtgärd i början av 1990-talet under ett dramatiskt
            finanspolitiskt läge som då drabbade Sverige specifikt. Efterhand
            kunde denna finanskris stävjas och Sverige liksom övriga länder
            har därefter genomlevt en långvarig högkonjunktur. Det är därför
            ett politiskt fattigdomsbevis att löftet om den tillfälliga värnskattens
            försvinnande ännu inte har infriats.
          </p>
          <p xml:id="i-CxzaMVxfiv2qr9hfwa9Ksi">
            Risken med tillfälliga och riktade skattehöjningar är att de
            har en envis tendens att vilja bita sig fast och bli kvar, trots
            att såväl argumenten som rättvisemotiven för deras fortsatta existens
            ofta helt saknas. Så är förhållandet för värnskatten idag.
          </p>
          <p xml:id="i-PrNZEUTKNkH8CChoN4xX1c">
            Intill helt nyligen hade Sverige världens näst högsta genomsnittliga
            marginalskatt på hissnande 56,7 procent av inkomsten. En sådan
            hög nivå är i sig helt emot principerna för den viktiga politiska
            skatteuppgörelse som gjordes innan den tillfälliga värnskatten
            infördes av ovan angivna specifika skäl. Viktigare ändå idag är
            att den med stor sannolikhet medför mer skada än nytta för det
            svenska samhället.
          </p>
          <p xml:id="i-FEP3vvWkj6YRxrQYUhf2Nk">
            Men det kanske största politiska problemet med värnskatten är
            att dess negativa effekter på samhället ses först på lite längre
            sikt. Enskilda människor som satsar på högre utbildningar och
            tar initiativ till företagande måste veta att detta lönar sig.
            Tidigare gjorda uppoffringar som senare under en begränsad tid
            kanske genererar höga inkomster måste ses i ett helhetsperspektiv
            över tiden av den som tar ut skatt. Detta gäller särskilt om detta
            skatteuttag av fördelningspolitiska skäl i varje enskilt tillfälle
            motiveras till att vara starkt progressivt med stigande beskattningsbar
            inkomst.
          </p>
          <p xml:id="i-CVYAyvS2VDeY7UJJH8bKgo">
            Detta gäller i synnerhet Sverige idag, och än mer blir detta
            tydligt vid årsskiftet. Då har vi inte världens näst högsta marginalskatt,
            utan den högsta. Tidigare världsledaren i höga marginalskatter,
            Danmark, har nämligen beslutat sänka sin högsta marginalskattenivå
            till 55,4 procent och lämnar därmed över den tveksamma ledarplatsen
            för världens högsta marginalskatter till Sverige. Flera andra
            EU-länder har under senare år sänkt den högsta marginalskatten
            liksom Danmark nu gör från och med årsskiftet. Motiven för denna
            skattepolitik är just insikten om en hög marginalskatts skadliga
            effekter på samhällsekonomin. Man argumenterar på samma sätt som
            vår tidigare finansminister i Sverige Kjell-Olof Feldt gjort inför
            regeringens globaliseringsråd, där han påtalar att den allvarligaste
            skada som en för hög marginalskatt åstadkommer är den som inte
            syns utan istället orsakas av samhällsnyttiga händelser som inte
            inträffar. Det kan handla om arbetstillfällen som inte kommer
            till stånd eller ens söks, utbildnings- och forskningsansträngningar
            som inte påbörjas och kreativa idéer som inte förs vidare till
            praktiskt genomförande. Den kanske värsta insikten är att man
            med höga marginalskatter sannolikt flyttar dessa viktiga och samhällsproduktiva
            ansträngningar av enskilda utomlands, utan att vi ens märker av
            det i vårt land!
          </p>
          <p xml:id="i-NaL54gaCzawJtSz2TpsWcM">
            Värnskatten inbringar cirka 5 miljarder kronor till statskassan,
            vilket är mindre än 1 procent av vad svenskarna årligen erlägger
            i inkomstskatt. Givet de samhällskontraproduktiva effekterna av
            höga marginalskatter, där Sverige efter årsskiftet innehar ledarrollen
            i världen, bör den mest utpräglade av dessa, den extra värnskatten
            för inkomster över 44 900 kronor i månaden, kunna avskaffas utan
            men för Sveriges ekonomi. Snarare kan vi påräkna att ett avskaffande
            av värnskatten leder till fler initiativ av enskilda att vilja
            och våga satsa på utbildning, forskning och att utveckla affärsidéer
            samt starta företag som kanske också kan anställa ännu fler. Ett
            avskaffande av den redan idag i grunden orättfärdiga värnskatten,
            den skulle ju vara tillfällig, bör därför enligt oss ses som en
            budgetförstärkande snarare än som en kostnadsdrivande reform för
            regeringen. För att möjliggöra detta utan budgetpåverkan vill
            vi att riksdagen tillkännager för regeringen att en översyn av
            skattesystemet bör genomföras i syfte att avskaffa värnskatten
            men utan att detta påverkar rikets finanser i negativ riktning.
          </p>
        </div>
        <div type="motSignatures">
          <list>
            <item xml:id="i-RhXL8m3Fw9gwqjzzPmpr9j" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-9KBQfkuPVR2yAYW4qirDv4" who="i-Ldb2oqPG98BReLEGLTqU4A">
              Jan Ericson (m)
            </item>
          </list>
        </div>
      </div>
    </body>
  </text>
</TEI>
