<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00302">
  <teiHeader>
    <fileDesc>
      <titleStmt>
        <title>Abortpraxis</title>
        <author corresp="i-4BTx6VbUNJDqLqfkYqjnsE i-TECanR77Prb79DHwPvLitN">av Tuve Skånberg och Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Abortpraxis</title>
          <idno type="rdwebb">GR02So302</idno>
          <rs type="number">So302</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So302/text</ref>
          <ref type="dokument_url_html">http://data.riksdagen.se/dokument/GR02So302</ref>
          <ref type="dokumentstatus_url_xml">http://data.riksdagen.se/dokumentstatus/GR02So302</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y1AKV9JhN2kaR1Y3P1mS1x" type="signed"/>
        <correspContext corresp="i-Y1AKV9JhN2kaR1Y3P1mS1x">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-UjruCfcpgt1NNKQqS5R6ug" type="referral">
          <date when="2003-10-15"/>
        </correspAction>
        <correspAction xml:id="i-7mywr5V29FB1gCDFdjUYV6" type="dismissal">
          <date when="2003-10-15"/>
        </correspAction>
        <correspAction xml:id="i-6NyHmanzCyBwWo7snh4HDW" type="submission">
          <date when="2003-10-07"/>
        </correspAction>
        <correspAction xml:id="i-WfB9QHchaWSHywM4XaygRd" type="assigned"/>
        <correspContext corresp="i-WfB9QHchaWSHywM4XaygRd">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0302/mot_200304_So_0302-0001.pdf"/>
      <div xml:id="i-LG5SCpdKtrwCLWK18uvFfu" type="motHeader">
        <div xml:id="i-AUjDyyypQgypSsS6mTqMyn" type="motTitle"/>
        <div xml:id="i-YG3V3dVpw7RwcQGPY7QfAt" type="motSubmissionInfo"/>
      </div>
      <div xml:id="i-HXX711HauUvhjVpcWSNiNk" type="motBody">
        <div xml:id="i-tKjVdduRt2SZBisAYoprP">
          <p xml:id="i-PwGQzf3owhQXyDwuWjBS1V">
            2003/04 mnr: S0302 pnr: kd646
          </p>
          <p xml:id="i-9djKrAptpZdMtVVU9kbKsp">
            Motion till riksdagen 2003/04:S0302
          </p>
          <p xml:id="i-MdZzoT7krzZJAYcKYffCae">
            av Tuve Skånberg och Annelie Enochson (kd)
          </p>
          <p xml:id="i-8hXLLHbRkdF5a4UGXfA7iu">
            Abortpraxis
          </p>
          <p xml:id="i-BJSXoVd4tPt5GR16UwRSfo">
            Förslag till riksdagsbeslut
          </p>
          <p xml:id="i-JTYcByzLhCnAk3iQHFdUk7">
            1. Riksdagen tillkännager för regeringen som sin mening vad i
            motionen anförs om att i svensk lagstiftning genomföra vad som
            rekommenderas av WHO om när foster juridiskt sett skall räknas
            som barn. 2. Riksdagen tillkännager för regeringen som sin mening
            vad i motionen anförs om praxis för gränsen för hur sent i graviditeten
            aborter får beviljas.
          </p>
          <p xml:id="i-6B2kYCXwdsCDZA8KnKSfVU">
            Motivering
          </p>
          <p xml:id="i-MZSUnjsx8sWzTJ6Cywuczp">
            Med början den 15 februari 1999 uppmärksammade medier att vården
            av barn som föds för tidigt varierar vid landets sjukhus. Särskilt
            uppmärksammades en liten flicka som fötts vid Akademiska sjukhuset
            i Uppsala när graviditeten hade fortskridit mellan 23 och 24 veckor.
            Vid Akademiska sjukhuset ges de barn som föds så tidigt intensivvård
            och högkvalitativa medicinska insatser, till skillnad från exempelvis
            vid Universitetssjukhuset i Linköping och andra sjukhus med liknande
            resurser. Läkare i Uppsala och Umeå som forskat kring prematurfödslar
            och prematurvården hävdar att man inte inledningsvis kan se vilka
            av barnen som kommer att överleva, varför samtliga barn måste
            ges full intensivvård. Varje år föds i Sverige ca 50 barn i graviditetens
            23:e eller 24:e vecka. Med dagens omvårdnad kan man rädda knappt
            20 av dem. Dessa tidiga födslar aktualiserar ett dilemma inom
            svensk sjukvård, nämligen förhållandet mellan för tidiga födslar
            och sena aborter. När lagen om fri abort infördes kunde läkarna
            rädda barn som föddes i vecka 28. Gränsen för när de allra senaste
            aborterna fick utföras sattes därför till vecka 24. På så vis
            hade man goda marginaler mellan när ett barn kan räddas vid en
            för tidig födsel och de sena aborterna. 980 kunde läkarna rädda
            livet på för tidigt födda i 27:e graviditetsveckan. 1990 var man
            nere vid 25:e veckan. Idag kan man, som nämnts ovan, i enskilda
            fall i Sverige rädda barn som föds så tidigt som i 23:e
          </p>
          <pb facs="riksdagen-motions-pdf/data/200304/mot_200304_So_0302/mot_200304_So_0302-0002.pdf"/>
          <p xml:id="i-DLAeyvoUGGGVHeqxxRNHex">
            2003/04:S0302
          </p>
          <p xml:id="i-TUg1b8vptbosSywtEQQXUz">
            graviditetsveckan. Amerikanska läkare vid Plantation Hospital
            och Miami Children”s Hospital i Florida, har i några enstaka fall
            lyckats rädda barn födda i 21:a och 22:a graviditetsveckan (Journal
            of Medical World News 11 november 1985). Full dokumentation redovisades
            i riksdagen 27 oktober 1993, anförande 104. Ett problem starkt
            kopplat till frågan är fastställandet av hur långt graviditeten
            fortskridit. När graviditetens längd fastställs med hjälp av ultraljudsdiagnostik
            är felmarginalen plus/minus sju dagar under de första 20 veckorna,
            därefter ända upp till 14 dagar. Påpekas bör även att när det
            gäller till exempel barn som är tillväxthämmade är felmarginalen
            ännu större. Under 1997 utfördes 158 aborter under den period
            Socialstyrelsen måste tillstyrka aborten. Av dessa beviljas några
            av rent sociala skäl ända upp till 22:a graviditetsveckan. Detta
            har väckt en del reaktioner. Mest uppmärksamhet rönte kanske läkaren
            Anna Hammarströms debattartikel i Dagens Nyheter den 12 juni 1998.
            Utifrån sin och sina kollegors erfarenheter av just abortverksamheten
            inom sjukvården skrev hon bland annat: ”Svenska kvinnor beviljas
            legala aborter av bland annat sociala skäl ända upp till 21:a
            graviditetsveckan. Vid nästan exakt samma tidpunkt i graviditeten
            kan ett för tidigt fött barn räddas av läkarna. Vad händer, känslomässigt
            och moraliskt, med dem som tvingas bära ut dessa 21 graviditetsveckor
            gamla, 25 centimeter långa, 350 gram tunga foster?” Men även det
            förbund som organiserar obstetriker och gynekologer har i sin
            helhet reagerat. För ett år sedan krävde Svensk förening för obstetrik
            och gynekologi en lag som stoppade de allra senaste aborterna
            — en anpassning till internationell praxis. Regeringens svar var
            då nekande. 1989 rekommenderade Världshälsoorganisationen, WHO,
            medlemsstaterna att gränsen för när ett foster blir ett barn skall
            gå vid 22:a graviditetsveckan. Om man bl.a. betänker den felmarginal
            på två veckor när det gäller fastställandet av graviditetens längd
            med ultraljud är det oacceptabelt att inte ha någon säkerhetsmarginal
            mellan sena aborter och den tidpunkt då foster definieras som
            barn, liksom den tidpunkt då man räddar för tidigt födda. Den
            statliga utredningen Den gravida kvinnan och fostret — två individer
            (SOU 1989:51) säger i sammandrag om förhållandet foster — kvinna,
            att fostret inte enbart kan ses som en del av kvinnans kropp,
            men att det långt fram i graviditeten är beroende av kvinnans
            kropp för sin utveckling. Även om båda är skyddsvärda måste man,
            enligt utredningen, ibland låta den enas intressen gå före den
            andras varvid fostrets intressen bör väga tyngre allt eftersom
            fosterutvecklingen fortskrider. Utredningen anser vidare att ett
            foster i princip har rätt till utveckling och rätt att födas,
            samtidigt som utredningen ställer sig frågan om detta gäller undantagslöst.
            Det är anmärkningsvärt att Sverige inte införlivat i sin lagstiftning
            de rekommendationer som WHO lagt fast, att från vecka 22 ska ett
            missfall benämnas förlossning och foster benämnas barn. Sverige
            har inte heller implementerat FN:s barnkonvention som i preamblen
            deklarerar att barn har rätt till lagligt skydd även före födelsen.
          </p>
          <pb facs="riksdagen-motions-pdf/data/200304/mot_200304_So_0302/mot_200304_So_0302-0003.pdf"/>
          <p xml:id="i-JYpG2LxJdZw9xmWZfvRa5t">
            Det är oacceptabelt att aborter beviljas så sent i graviditeten
            att det finns risk för att gränsen för livsduglighet utanför kvinnans
            kropp tangerats eller passerats. Det är nu hög tid att ta konsekvenserna
            av de medicinska framsteg som gjorts sedan tidsgränserna fastställdes
            för 25 år sedan. Såväl för sjukvårdspersonalens skull som för
            barnens skull och efterlevnaden av barnkonventionen, är det nödvändigt
            att det aldrig inträffar att jämnåriga barn riskerar att i ett
            rum på sjukhuset aborteras och i rummet bredvid räddas till livet.
            Slumpen ska inte få avgöra i den svåra frågan om liv och död.
            I en interpellationsdebatt den 21 maj 1999 ställdes en fråga till
            socialministern om vilka åtgärder regeringen avsåg att vidta med
            anledning av Världshälsoorganisationens, WHO:s, rekommendation
            om förhållandet foster — barn, implementeringen av FN:s barnkonvention
            samt begäran av Svensk förening för obstetrik och gynekologi.
            Socialministern svarade att han inte ville föregripa den förnyade
            behandlingen av frågan inom Statens medicinsk- etiska råd (SMER).
            När frågan upprepades ett år senare hade SMER likväl inte behandlat
            frågan.
          </p>
          <p xml:id="i-DipMaPWL3XthZXLT9rsX8V">
            Praxis kring de senaste aborterna
          </p>
          <p xml:id="i-Lvra91jnyozu6gnyaLMREu">
            Nuvarande praxis är att Sverige har fri abort upp till 18:e graviditetsveckan.
            Därefter får abort endast utföras om Socialstyrelsens rättsliga
            råd lämnar kvinnan tillstånd till åtgärden. Sådant tillstånd får
            lämnas endast om ”synnerliga skäl” föreligger för aborten och
            tillstånd får inte lämnas, om det finns anledning att anta att
            fostret är livsdugligt även utanför moderlivet. Som en följd av
            detta anser Statens medicinsk-etiska råd att den övre gränsen
            för abort ska gå vid den tidpunkt då fostret enligt svensk lagstiftning
            blir ett barn. I lagtexten finns således ingen sista tidpunkt
            för abort angiven, men fostret får ett starkare skydd i takt med
            att det utvecklas. Rådande praxis idag är att abort inte beviljas
            efter utgången av 22:a graviditetsveckan. Enligt proposition 1994/95:142
            om fosterdiagnostik och abort bör inte förändring ske i detta
            tillvägagångssätt, så att någon övre gräns skrivs in i lagstiftningen
            för hur långt fram under graviditeten abort får ske. Även fortsättningsvis
            skall Socialstyrelsens rättsliga råd ha som uppgift att följa
            utvecklingen och vid behov ompröva den i praxis tillämpade tidsgränsen.
            Tillståndsgivningen skall anpassas till den aktuella forsknings-
            och erfarenhetsnivån och vid behov skall Rättsliga rådet ompröva
            sin praxis så att en betryggande tidsmarginal till fosters livsduglighet
            även fortsättningsvis föreligger för tillstånd till abort. Kring
            begreppet livsduglighet finns åtminstone ytterligare två faktorer
            att ta hänsyn till.
          </p>
          <p xml:id="i-2E7661BHbvfxYAT2xj1DFb">
            Förändringar i praxis
          </p>
          <p xml:id="i-JiamprScQ7ezLKg4z1DqDD">
            Rättsliga rådets praxis kring sena aborter har successivt förändrats
            till följd av den medicinska utvecklingen. När lagen om fri abort
            infördes kunde läkarna rädda barn som föddes i vecka 28. Gränsen
            för när de allra senaste aborterna
          </p>
          <p xml:id="i-2HgSW3USpUjvzAoZYTvEAw">
            2003/04:S0302
          </p>
          <pb facs="riksdagen-motions-pdf/data/200304/mot_200304_So_0302/mot_200304_So_0302-0004.pdf"/>
          <p xml:id="i-VPXVJqbhyFJGuFpWzBKMdf">
            2003/04:S0302
          </p>
          <p xml:id="i-JmWpd3yvdqQYHL8STNL38X">
            fick utföras sattes därför till 24:e graviditetsveckan. På så
            vis hade man goda marginaler — fyra veckor — mellan när ett barn
            kunde räddas vid en för tidig födsel och de senaste aborterna.
            1980 kunde läkarna rädda livet på för tidigt födda i 27:e graviditetsveckan.
            1990 var man nere vid vecka 25. Idag kan man rädda barn som föds
            så tidigt som i 23:e graviditetsveckan och det finns idag barn
            som lever som är födda i vecka 22. Man kan även se att Rättsliga
            rådet gradvis har avslagit en större del av ansökningarna om abort
            vid graviditeter längre framskridna än 19:e-20:e graviditetsveckan.
            En undersökning av Rättsliga rådets praxis beträffande aborter
            efter 18:e veckan gjordes av Utredningen om det ofödda barnet.
            I utredningens slutbetänkande, SOU 1989:51, bilaga 2, finns resultatet
            redovisat i tabellform. Att rådets praxis skärpts beträffande
            mycket sena aborter framgår av undersökningen. Så beviljas exempelvis
            inga aborter av sociala skäl i 22:a graviditetsveckan, däremot
            i 21:a.
          </p>
          <p xml:id="i-NP5nkBp1wKFP53cNAW3BjK">
            Hänsyn måste tas till felmarginal
          </p>
          <p xml:id="i-Su4qyDk7A6hmUDBcYqD1oh">
            Om livsdugligheten vore den enda faktor som Rättsliga rådet hade
            att ta hänsyn till, när det gäller hur långt fram i graviditeten
            abort skall beviljas, skulle gränsen 1975 satts till 28:e graviditetsveckan
            och inte 24:e. 1999 skulle gränsen sättas till 23:e eller 24:e
            och inte vid den 22:a. Anledningen till att så inte är fallet
            är den felmarginal man måste väga in i fastställandet av hur långt
            graviditeten fortskridit. När graviditetens längd fastställs med
            hjälp av ultraljudsdiagnostik är felmarginalen plus/minus sju
            dagar under de första 20 veckorna, därefter mellan 10 och 14 dagar.
            Påpekas bör även att när det gäller barn med vissa skador eller
            som är tillväxthämmade är felmarginalen ännu större. Säkerhetsmarginalen
            är således det andra Rättsliga rådet har att ta hänsyn till.
          </p>
          <p xml:id="i-BT7rGRiyJnJ9jWbYHD9EKD">
            WHO:s rekommendation från 1989
          </p>
          <p xml:id="i-Xnyrtn3xQpcoC2VxJtLw36">
            Statens medicinsk-etiska råd har även visat att en tredje faktor
            bör vägas in i frågan om hur långt fram i graviditeten abort skall
            beviljas och det är en rekommendation från Världshälsoorganisationen,
            WHO. Redan 1989 rekommenderade WHO medlemsstaterna att gränsen
            för när ett foster blir ett barn skall gå vid 22:a graviditetsveckan.
            Svensk förening för obstetrik och gynekologi, SFOG, har i en skrivelse
            till Socialdepartementet föreslagit att en utredning bör tillsättas
            i syfte att ändra folkbokföringslagen så att gränsen för vad som
            skall anmälas som barn följer WHO:s rekommendation. Detta bland
            annat för att få statistik som är jämförbar med andra länder som
            redan följer rekommendationen. Men de svenska gynekologerna och
            obstetrikerna menar även att just detta att man inom prematurvården
            kan rädda barn i graviditetens 23:e eller 24:e vecka gör att gränsen
            för vad som skall anmälas som barn bör flyttas till 22:a graviditetsveckan.
          </p>
          <pb facs="riksdagen-motions-pdf/data/200304/mot_200304_So_0302/mot_200304_So_0302-0005.pdf"/>
          <p xml:id="i-7pVFLboi97xeDh9QHbEKE1">
            Statens medicinsk-etiska råd har i ett yttrande som behandlar
            denna fråga uttryckt att denna ändring skulle innebära att motstridiga
            besked lämnades just med tanke på de senaste aborterna. Anledningen
            är enligt SMER:s resonemang att barn inte får aborteras. Däremot
            tar rådet inte konsekvenserna av detta resonemang och förordar
            en sänkning av den övre abortgränsen, utan istället föreslår SMER
            en besynnerlig halvmesyr i tillämpningen av WHO:s rekommendation.
            Den enda rimliga lösningen i förhållande till tillämpningen är
            emellertid att justera tidpunkten för de senaste aborterna till
            vecka 20 beaktande felmarginalen på 2 veckor.
          </p>
          <p xml:id="i-AiF8Ld47oWky36p74cZAf9">
            En förändring av abortpraxis är att följa abortlagstiftningen
          </p>
          <p xml:id="i-4tPdn39VCgEqCywCiAFUsU">
            Abortlagstiftningen är formulerad på ett sådant sätt att en viss
            flexibilitet skall råda och ändringar kunna göras utifrån den
            medicinska kunskapen om fostrets ivsduglighet utanför moderlivet.
            I abortlagen finns inbyggt att medicinska ramsteg skall få en
            direkt inverkan på hur långt i graviditeten abort skall vara tillåtet.
            Samtidigt finns en rädsla för att göra förändringar i abortlagen
            och dess tillämpning. Det finns de som menar att de medicinska
            framstegen inte skall påverka hur länge under graviditeten rätten
            till abort skall gälla — vilket med all tydlighet strider mot
            abortlagstiftningens formuleringar. Andra menar att inga förändringar
            får göras i abortlagstiftningen med anledning av de följder det
            kan få i ett internationellt perspektiv. När det gäller förändringar
            i örhållande till lagtextens formuleringar om livsduglighet och
            praxis bör emellertid noteras att dessa praxisändringar inte innebär
            förändring av agtexten utan tvärtom en följsamhet till en oförändrad
            lagtext.
          </p>
          <p xml:id="i-UbyDYfBX7quW4hDkEXGfZ4" type="date">
            Stockholm den 30 september 2003
          </p>
          <div xml:id="i-9Qb9mxyRudiYH7ixmFuBvE" type="signatureBlock">
            <p xml:id="i-FDktryuKG1fKXiVHcijagu" who="i-4BTx6VbUNJDqLqfkYqjnsE" type="signature">
              Tuve Skånberg (kd)
            </p>
            <p xml:id="i-Y2LhUJEaeFzLcq8EmzkFYe" who="i-TECanR77Prb79DHwPvLitN" type="signature">
              Annelie Enochson (kd)
            </p>
          </div>
          <p xml:id="i-ShFp4cuRM8BgdTAdw9kUxA">
            2003/04:S0302
          </p>
        </div>
      </div>
    </body>
  </text>
</TEI>
