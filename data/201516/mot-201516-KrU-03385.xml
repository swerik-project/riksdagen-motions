<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-03385">
  <teiHeader>
    <fileDesc>
      <titleStmt>
        <title>med anledning av prop. 2015/16:132 Mer film till fler – en sammanhållen filmpolitik</title>
        <author corresp="i-jzGaaesAq8sGFLrFKnaY8">av Olof Lavesson m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3385 av Olof Lavesson m.fl. (M, C, L, KD)</title>
          <idno type="rdwebb">H3023385</idno>
          <rs type="number">3385</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3023385/text</ref>
          <ref type="dokument_url_html">http://data.riksdagen.se/dokument/H3023385</ref>
          <ref type="dokumentstatus_url_xml">http://data.riksdagen.se/dokumentstatus/H3023385</ref>
          <ref type="docx">http://data.riksdagen.se/fil/0AE94678-D504-426D-A618-3EF725557BC7</ref>
          <ref type="pdf">http://data.riksdagen.se/fil/2C722884-93BB-4122-A0B4-69C0185AC9AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-5s7cCGjXgm92EQhqZ9CSQg</idno>
            <name>Eva Wallin</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R9QM2nvxQknPkpYC3chyUd" type="basedOn"/>
        <correspContext corresp="i-R9QM2nvxQknPkpYC3chyUd">
          <ref>Proposition 2015/16:132</ref>
        </correspContext>
        <correspAction xml:id="i-JCiArWi598EcpQf18znJeB" type="signed"/>
        <correspContext corresp="i-JCiArWi598EcpQf18znJeB">
          <note type="signatory" corresp="i-jzGaaesAq8sGFLrFKnaY8"/>
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-5s7cCGjXgm92EQhqZ9CSQg"/>
        </correspContext>
        <correspAction xml:id="i-Ld88mBuMV1V927qJDfdQWU" type="submitted">
          <date when="2016-04-06"/>
          <time when="15:52:38"/>
        </correspAction>
        <correspAction xml:id="i-BzEVGqKadNmy7P8bqcq31c" type="dismissed">
          <date when="2016-04-12"/>
        </correspAction>
        <correspAction xml:id="i-XXrLt9ToFBzGGFTQiP3AA4" type="referred">
          <date when="2016-04-13"/>
        </correspAction>
        <correspAction xml:id="i-DiHnP2FUXxXoi6ZrLFXxEE" type="assigned">
          <date when="2016-08-16"/>
          <time when="08:53:18"/>
        </correspAction>
        <correspContext corresp="i-DiHnP2FUXxXoi6ZrLFXxEE">
          <ref type="assignedTo">Kulturutskottet</ref>
        </correspContext>
        <correspAction xml:id="i-4NLi2UVNmNHqsC4oa2ac63" type="behandlas_i"/>
        <correspContext corresp="i-4NLi2UVNmNHqsC4oa2ac63">
          <ref type="uppgift">2015/16:KrU11</ref>
          <ref type="ref_dok_id">H301KrU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU11</ref>
          <ref type="ref_dok_titel">Förutsättningar för svensk film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F5184UQnPeg8p1jccWLMFR" type="motHeader">
        <div xml:id="i-7E7DLZmcBq292eu3cuizai" type="motTitle">
          Motion till riksdagen 2015/16:3385 av Olof Lavesson m.fl. (M,
          C, L, KD) med anledning av prop. 2015/16:132 Mer film till fler
          – en sammanhållen filmpolitik
        </div>
      </div>
      <div xml:id="i-FNc3PtAEB15gqKPBdPhKDy" type="motBody">
        <div xml:id="i-7GiTNg5iw2eHNKqgGj9oum" type="motProposal" subtype="förslag">
          <head xml:id="i-Q1PLaQFiF6BLeupbqrz1sZ">
            Förslag till riksdagsbeslut
          </head>
          <list xml:id="i-Ldj2mfrtdVMT2RvtaA2uBt" style="ol">
            <item xml:id="i-PrrFCRDUivefp2Dm66k7Mw">
              Riksdagen ställer sig bakom det som anförs i motionen om att
              tillsätta en ny och bred filmutredning och tillkännager detta
              för regeringen.
            </item>
            <item xml:id="i-Lom6Qv6nWXfo577gTjyEZH">
              Riksdagen ställer sig bakom det som anförs i motionen om att
              de föreslagna nationella målen ska kompletteras med mål om ökad
              publik, fler filmproduktioner och större tillgänglighet och tillkännager
              detta för regeringen.
            </item>
            <item xml:id="i-Vkm6sbCnuDgpJtHkGxJ3Sp">
              Riksdagen ställer sig bakom det som anförs i motionen om att
              de föreslagna nationella målen ska kompletteras med mål om kvalitet
              och förnyelse och tillkännager detta för regeringen.
            </item>
            <item xml:id="i-Uo891EgNVrmrdNj1txL8rv">
              Riksdagen ställer sig bakom det som anförs i motionen om att
              ta fram en plan för hur en ny filmpolitik ska utvärderas av en
              extern part och tillkännager detta för regeringen.
            </item>
            <item xml:id="i-Jr5xwrcRJE9t72LWTYXgaM">
              Riksdagen ställer sig bakom det som anförs i motionen om att
              utreda Svenska Filminstitutets roll och framtida organisationsform
              och tillkännager detta för regeringen.
            </item>
            <item xml:id="i-GxoMzagmyNcgcJxk4zeXMD">
              Riksdagen ställer sig bakom det som anförs i motionen om att
              en plan ska tas fram för att stärka arbetet i skolorna med att
              ge barn och unga redskap för att kritiskt kunna granska rörliga
              bilder och tillkännager detta för regeringen.
            </item>
            <item xml:id="i-yccHiCfyiXbmH4v3m7rXk">
              Riksdagen ställer sig bakom det som anförs i motionen om att
              det ska tas fram förslag för det fortsatta arbetet med att beivra
              illegal spridning av film på nätet och tillkännager detta för
              regeringen.
            </item>
            <item xml:id="i-Mfn13TWVk3mimctSkU76Li">
              Riksdagen ställer sig bakom det som anförs i motionen om vikten
              av att bevara, tillgängliggöra och visa det svenska filmarvet
              genom att fortsätta digitaliseringsarbetet och tillkännager detta
              för regeringen.
            </item>
            <item xml:id="i-VVuonTTkAPB75fBzS9xTaZ">
              Riksdagen ställer sig bakom det som anförs i motionen om att
              utreda alternativ finansiering av filmpolitiken med utgångspunkt
              i att nuvarande nivå på biomomsen bibehålls, och riksdagen tillkännager
              detta för regeringen.
            </item>
            <item xml:id="i-EcFqXBEfMfCEF8K3DkPUow">
              Riksdagen ställer sig bakom det som anförs i motionen om att
              utreda hur parts- och branschsamverkan kan utvecklas även efter
              att nuvarande modell med ett gemensamt filmavtal slutat gälla
              och tillkännager detta för regeringen.
            </item>
            <item xml:id="i-PkMJDM64951yWB2jyoSddw">
              Riksdagen ställer sig bakom det som anförs i motionen om att
              utreda möjligheten till produktionsincitament och finansieringsstimulanser
              för filminspelning och tillkännager detta för regeringen.
            </item>
            <item xml:id="i-L1AKhWRvj8hHQWzf39SYDd">
              Riksdagen ställer sig bakom det som anförs i motionen om att
              ta fram en handlingsplan med förslag om det fortsatta arbetet
              med jämställdhet i svensk film och tillkännager detta för regeringen.
            </item>
            <item xml:id="i-3CswJUd1WTH8F95WWc9pCg">
              Riksdagen ställer sig bakom det som anförs i motionen om att
              ta fram förslag för att stimulera ökat samarbete med och mellan
              de regionala filmcentrumen och tillkännager detta för regeringen.
            </item>
            <item xml:id="i-9uqpeHqJiTv8FmsQsAPDcm">
              Riksdagen ställer sig bakom det som anförs i motionen om att
              ta fram förslag som stärker filmens samverkan med övriga konstformer
              och tillkännager detta för regeringen.
            </item>
            <item xml:id="i-2We7hJFpjrdE1Vf7qbuzEY">
              Riksdagen ställer sig bakom det som anförs i motionen om att
              ta fram förslag som stärker svensk amatörfilm, och riksdagen tillkännager
              detta för regeringen.
            </item>
            <item xml:id="i-B37vjNCSwZUWx5ULPQBq23">
              Riksdagen ställer sig bakom det som anförs i motionen om att
              långsiktigt säkerställa kompetensförsörjningen inom filmområdet
              och tillkännager detta för regeringen.
            </item>
          </list>
        </div>
        <div xml:id="i-PDPzVEEFYM1G8o1YWKEowD" type="motContent">
          <head xml:id="i-P1Gqvd83FHyy8Wusjomxpf" type="h1">
            Motivering
          </head>
          <p xml:id="i-EgENQJ3TtTmVvDgJErYjp3">
            Filmen som konstart kan som få andra konstarter beröra, förändra
            och underhålla. I sina bästa stunder ställer filmen viktiga existentiella
            frågor och bidrar till att vidga människors vyer. Samtidigt kan
            filmen manipulera bilder och påverka enskilda människor och hela
            folk i fel riktning. Film är en viktig konstart men också en kreativ
            näring som skapar många arbetstillfällen. Svensk film och svenska
            skådespelare är starka varumärken som bidrar till en positiv bild
            av Sverige. Svensk film har ett världsrykte med många prisade
            regissörer, skådespelare, sminkörer, fotografer och producenter.
            Detta är inte minst viktigt för ett litet och exportberoende land.
          </p>
          <p xml:id="i-DCz9zx3RMcUFaCJLcg5gAP">
            Allt sedan de svenska hemmen fick tv-apparater i mitten av 1950-talet
            har många förutspått att de svenska biograferna ska dö sotdöden.
            Vi kan dock konstatera att de svenska biograferna trots hemmabioanläggningar,
            VOD/SVOD-tjänster som play- kanaler, Netflix och HBO Nordic, alltjämt
            lever och lockar besökare. Alliansregeringens satsning på stöd
            till digitalisering av biografer har inneburit att mindre biografer
            i glesbygden kan visa scenföreställningar direkt från världens
            olika scener. Folkets hus, loger och bygdegårdar har på så sätt
            fått nytt liv genom att de lockar nya grupper av besökare. Biografer
            är viktiga som kulturinstitutioner. En filmupplevelse i en salong
            är unik. Det är i en mörk salong sittandes i sköna fåtöljer som
            vardagen stängs ute och upplevelsen blir som störst. Detta upptäcker
            generation efter generation svenskar. Politikens uppgift är att
            stötta dessa för svensk film så viktiga kulturinstitutioner.
          </p>
          <p xml:id="i-AeWbQvxMWKMetu79iqpw9M">
            Alliansen menar att svaren på stora och viktiga frågor helt lyser
            med sin frånvaro i regeringens förslag till ny filmpolitik. Till
            dessa hör frågan om produktionsincitament/ produktionsrabatt för
            filminspelningar i Sverige, där dagens situation innebär att många
            filmproduktioner hamnar utanför Sveriges gränser och att filmlandet
            Sverige har svårt att locka hit internationella filmproduktioner.
            Den illegala spridningen, som uppskattningsvis kostar svensk film
            800 miljoner kronor årligen, nämns bara som ett konstaterande.
          </p>
          <p xml:id="i-VkycnLg9WuAJkCi44mpnbw">
            Unga människor utsätts idag för rörliga och i många fall manipulerade
            bilder. Att barn lär sig ett kritiskt förhållningssätt till bilden
            är viktigt. Detta berör inte heller regeringen. Löftet om mer
            pengar till svensk film, som under resans gång modifierats till
            en ambition att inte minska anslagen, uppfylls ej. Filmsverige
            kompenseras inte i tillräcklig grad för momshöjningen på biobiljetter
            eller för höjda arbetsgivaravgifter för unga. Effekterna när hushållen
            får mindre ekonomiska marginaler till följd av skattehöjningar
            beslutade av S, V och MP riskerar att få negativa effekter avseende
            antalet biobesökare. Allt detta sammantaget resulterar i att det
            sannolikt blir ett betydande intäktsbortfall för svensk film.
          </p>
          <p xml:id="i-Pq2zTvZ97gPor8FZyPii2m">
            När regeringen Stefan Löfven tillträdde beskrev man sig som en
            samarbetsregering. Att denna regering, med ett historiskt svagt
            parlamentariskt stöd, valde att bryta upp en modell som tjänat
            svensk film under 50 år utan någon som helst parlamentarisk förankring
            var i sig mycket anmärkningsvärt. Brister på relevanta svar i
            regeringens filmpolitiska proposition kan till del förklaras vid
            en oskicklig politisk hantering.
          </p>
          <head xml:id="i-Y8CwvGmVd5Ushc1BnCT8WB" type="h1">
            En ny filmpolitik?
          </head>
          <p xml:id="i-7EvGKQXijnUuPjcw5v2TdP">
            Den första gången regeringen uttalade sig i filmfrågan var när
            kultur- och demokratiminister Alice Bah Kuhnke skrev på DN Debatt
            den 8 maj 2015. Där slog hon fast att dagens modell med filmavtal
            skulle brytas upp och ersättas med en statlig filmpolitik. Detta
            var en stor nyhet som väckte förhoppningar och farhågor i Filmsverige.
            Efter beskedet, som ministern beskrivit som regeringens viktigaste
            kulturpolitiska reform under mandatperioden, har dock frågetecknen
            blivit allt fler. Kritiken har allt eftersom tiden har gått blivit
            allt starkare. Beskeden från regeringen har varit många och motsägelsefulla.
            Löften om mer pengar till svensk film har bytts ut mot en ambition
            att inte minska anslagen. De många frågorna har besvarats med
            allmänt hållna formulerade ambitioner och löften att återkomma
            i samband med filmpropositionen.
          </p>
          <p xml:id="i-2hnUFJZA8sbcZhtCSAdZEy">
            När regeringen, kraftigt försenad, presenterade sin filmpolitiska
            proposition grusades dock eventuella förhoppningar tämligen brutalt.
            Den filmpolitik som regeringen presenterar är svag och saknar
            svar på stora och för filmen viktiga frågor. Den rödgröna regeringens
            huvudnummer i den nya filmpolitiken är skapandet av tre branschråd.
            Svenska Filminstitutet, ett institut som skapades i samband med
            att modellen med filmavtalet sjösattes i mitten av sextiotalet,
            blir kvar. Regeringens enda svar på alla filmpolitiska frågor
            är med andra ord ytterligare sammanträden och en utbyggd byråkratisk
            överbyggnad.
          </p>
          <p xml:id="i-5DhrqBV5sBMSBbmYVsVYhS">
            Framtidens filmpolitik får inte reduceras till ett antal vackra
            ord om filmens betydelse och allmänt hållna mål för svensk film.
            Regeringens filmpolitiska proposition förändrar i grunden de organisatoriska
            förutsättningarna för svensk film. Alliansen menar därför att
            det behöver tillsättas en ny och bred filmutredning där Filmsveriges
            parter och organisationer, liksom riksdagens partier, involveras.
            Propositionen avviker därtill på ett anmärkningsvärt sätt från
            promemorian.
          </p>
          <p xml:id="i-Hkx33Y3tRvvHtpggHMcef7">
            Filmpolitiska mål och uppföljning
          </p>
          <p xml:id="i-8uRnfzLRP5GPfDUSMwoU8K">
            Regeringens besked att säga upp filmavtalet innebär att en 50
            år gammal finansieringsmodell försvinner. De mål som regeringen
            föreslår tar man ifrån den gamla filmavtalsmodellen och är därmed
            otillräckliga. Svensk film är idag djupt polariserad. Det görs
            mycket kvalitetsfilm som gillas av recensenter och även erhåller
            uppmärksamhet och priser internationellt men som bara lockar några
            enstaka tusen åskådare. I kontrast till detta har några av efterkrigstidens
            största svenska publika succéer producerats de senaste åren. Dessa
            är ”Hundraåringen som klev ut genom fönstret och försvann” samt
            ”En man som heter Ove”, både dessa byggda på hyllade och storsäljande
            böcker. Dessa visar att det inte finns någon motsättning mellan
            kvalitet och publik framgång och att det är relevant att även
            tala i termer av publika mål. Regeringen väljer dock, i motsats
            till exempelvis Norge, att formulera allmänt hållna mål som i
            sak inte är fel men som inte räcker för att kunna utvärdera och
            utveckla svensk film framöver. De av regeringen föreslagna målen
            behöver därför kompletteras med tydliga produktions-, publik-
            och tillgänglighetsmål samt konstnärliga mål.
          </p>
          <p xml:id="i-2xt4Q2mVRkM7Eim5FK9DDJ">
            De mål som regeringen föreslår i sin filmpolitiska proposition
            är i allt väsentligt de samma som alliansregeringens filmpolitiska
            mål (prop. 2012/13:22 Bättre villkor för svensk film). En viktig
            skillnad är dock att ”kvalitet, förnyelse och tillgänglighet”
            då var den övergripande inriktningen för filmpolitiken. Förnyelse
            är också ett uttalat mål för den nuvarande nationella kulturpolitiken
            som helhet. I den proposition som nu föreligger saknas förnyelse
            helt i de uttalade målformuleringarna, utan att detta motiveras.
            Alliansen menar att det fortsatt bör vara ett framträdande mål
            för filmpolitiken att bidra till förnyelse, såväl av konstnärliga
            uttryck som av produktion och distribution.
          </p>
          <p xml:id="i-V2TTEWnyUdUdMqHEeRN42h">
            Alliansen konstaterar att det, vid sidan av avsaknaden av svar
            på en rad för filmbranschen helt avgörande frågor, också saknas
            en idé om hur och på vilket sätt den nya filmpolitiken ska utvärderas.
            För Alliansen är det viktigt att den nya filmpolitiken utvärderas
            redan efter några år och att denna utvärdering sker av en extern
            part. Under alliansregeringen skapades Myndigheten för kulturanalys
            helt enkelt för att inte Statens kulturråd skulle utvärdera den
            egna verksamheten. Detsamma ska självklart gälla filmen. Svenska
            Filminstitutets (SFI) arbete ska regelbundet utvärderas av en
            extern lämplig part för att successivt kunna göra förbättringar
            och nödvändiga förändringar av en ny filmpolitik. Hur och av vem
            bör utredas inom ramen för en ny filmutredning.
          </p>
          <head xml:id="i-GrDMqEyEKtfcDxj68z9PUe" type="h1">
            Svenska Filminstitutets roll i framtiden?
          </head>
          <p xml:id="i-KeSxGNw77EPAg8c9xhM9S4">
            Svenska Filminstitutet skapades i mitten av sextiotalet som ett
            resultat av det filmavtal som bar Harry Scheins signum. När regeringen
            nu valt att säga upp filmavtalet och istället gå över till en
            statlig filmpolitik blir frågan om filminstitutets framtid aktuell.
            Regeringen har, utan någon djupare analys, valt att ge ett redan
            idag mäktigt filminstitut ännu mer makt genom att dessa vid sidan
            av sin vanliga verksamhet också ska utse personer i de tre branschråden.
            Därtill skall SFI själv ta fram de målindikatorer efter vilka
            den egna verksamheten ska utvärderas. Detta innebär mer makt till
            filminstitutet och en större byråkratisk överbyggnad kring hela
            skapandeprocessen. Det rimliga är istället att göra en ordentlig
            utvärdering av filminstitutets framtid givet de nya förutsättningarna.
            En ny filmpolitik bör också innebära att en ny organisation för
            svensk film i dess helhet utreds.
          </p>
          <head xml:id="i-FMRirawDKT1TBMxz135Dtz" type="h1">
            Stärk arbetet med att ge barn och unga redskap att kritiskt kunna
            granska rörliga bilder
          </head>
          <p xml:id="i-5DJk9FJHWPUb5Dpc96oN9f">
            Vi lever i en tid när rörliga bilder präglar vår tillvaro. Unga
            människor filmar vardagshändelser med sina mobilkameror, många
            lägger upp klipp på sociala medier, och bloggar och poddar lockar
            hundratusentals unga följare. Fler kan idag göra film och förverkliga
            sina konstnärliga drömmar utan att behöva begränsas av ekonomi.
            Samtidigt kan film som få andra medier manipulera verkligheten.
            Detta att alla har ständig tillgång till filmkameror innebär risker
            och gör unga människor sårbara. Detta handlar både om att luras
            av en manipulerad filmad verklighet men också om att själv bli
            filmad. De senaste åren har vi tvingats vänja oss vid vittnesmål
            kring hur inte minst unga tjejer mot sin vilja filmats i olika
            privata sammanhang och detta har sedan lagts ut på nätet. Vi behöver
            en filmpolitik som talar om alla sidor av filmmediet, inte för
            att begränsa unga människors konstnärliga drömmar men för att
            ge alla barn och unga verktyg att kritiskt granska den rörliga
            bilden. Detta handlar om rätten till skydd för varje ung människa.
          </p>
          <head xml:id="i-MaTCgGRfTE9ANhtPPyTM3P" type="h1">
            Beivra illegal spridning
          </head>
          <p xml:id="i-3A3UBcwdjz7HghJ1h31vk1">
            Den illegala spridningen, som kostar svensk film uppskattningsvis
            800 miljoner kronor årligen, är långsiktigt ett stort hot mot
            filmen som konstart. Om människor slutar att betala för att se
            film undergräver detta branschens möjlighet att leva och utvecklas
            som fri konstart. Sverige behöver en sammanhängande och väl genomarbetad
            politik för att komma tillrätta med detta växande problem. Regeringen
            ägnar en dryg sida av propositionen åt problemet där man landar
            i en ganska vagt formulerad önskan om fler åtgärder. Det duger
            inte; det behövs istället en sammanhängande och långsiktig strategi.
          </p>
          <head xml:id="i-TJiz4B31CXVMsEu21g5upC" type="h1">
            Bevara, tillgängliggör och visa det svenska filmarvet
          </head>
          <p xml:id="i-LWiF6h4LnW5XTATmMKr1rf">
            Svensk film har, precis som konstateras i inledningen, en lång
            historia och under decenniernas gång byggt upp ett världsrykte.
            Den tekniska utvecklingen ger nya möjligheter att bevara och tillgängliggöra
            detta kulturarv för allt fler. En modern filmpolitik bör innehålla
            en idé om hur detta ska ske. Alliansregeringen satsade 60 miljoner
            på digitalisering, vilket betytt mycket för filmbranschen i stort.
            Nu behöver filmbranschen svar på frågan hur vi går vidare och
            vad som är nästa steg i denna satsning. Det är därför viktigt
            att utreda finansieringen av en fortsatt framtida digitalisering
            och säkerställa att det svenska filmarvet bevaras och tillgängliggörs
            i framtiden.
          </p>
          <head xml:id="i-4Yt1NLuGWNqLVy1w4NG9zG" type="h1">
            Kraftig momshöjning drabbar biografer och besökare
          </head>
          <p xml:id="i-3VjjMYRumoTbono3TxRM1B">
            Regeringens beslut att säga upp filmavtalet innebär att flera
            finansiärer av svensk film försvinner. Skattebetalarna tvingas
            kompensera filmbranschen för dessa intäktsbortfall. Regeringen
            har valt att höja momsen på biobiljetter vilket kommer att slå
            mot biobesökare liksom enskilda biografägare. Detta är ett hårt
            slag mot en prövad bransch. Det rimliga bör istället vara att
            uttala en ambition att återgå till den sexprocentiga biomomsen
            och utreda en alternativ finansiering byggt på de erfarenheter
            som 50 år av filmavtal har gett. Detta ligger också i linje med
            att se filmen som en del av kulturpolitiken i stort. Vill man
            att filmen ska behandlas som en naturlig del av den övriga kulturpolitiken
            bör filmen också omfattas av samma sexprocentiga kulturmoms.
          </p>
          <head xml:id="i-BRicGNQta32voYUGdBLogr" type="h1">
            Utveckla parts- och branschsamverkan
          </head>
          <p xml:id="i-9THw32ryPbDup1MjUW7X9o">
            50 år av erfarenheter att samverka genom olika filmavtal måste
            tas tillvara och utvecklas. Filmavtalet hade brister men också
            stora förtjänster framförallt avseende samverkan mellan alla branschens
            parter. Detta riskerar att försvinna med en statlig filmpolitik.
            Politik är sällan svart eller vit vilket filmfrågan åskådliggör
            på ett tydligt sätt. Regeringens hantering av filmfrågan innebar
            att möjligheten att ta tillvara det som var positivt med filmavtalet,
            ekonomiskt och erfarenhetsmässigt, försvann. En filmavtalsmodell
            som lagt grund för 50 år av svensk filmproduktion blev plötsligt
            roten till allt ont. Svaren på filmbranschens alla önskemål blev
            en statlig filmpolitik.
          </p>
          <p xml:id="i-7u7hNfZx8gqeiVsFqnu2wo">
            Regeringens hantering av filmavtalsfrågan att först riva upp
            avtalet och sedan börja utreda en statlig filmpolitik, vilket
            är den omvända ordningen mot vad som är rimligt, riskerar att
            bli ekonomiskt kostsam för oss alla. Skattebetalarna tvingas i
            den nya modellen att kompensera för ekonomiskt intäktsbortfall
            och alla biobesökare får dyrare biljettpriser. Detta visar på
            behovet av att utveckla en modern politik där alla parters erfarenheter
            tas tillvara. Detta öppnar upp för ett breddat konstnärligt innehåll
            och förbättrade finansiella förutsättningar för svensk film. Ett
            sådant tänk saknas helt i den föreslagna propositionen.
          </p>
          <head xml:id="i-BKkfQedd1iezzYeFYiTCxM" type="h1">
            Produktionsincitament och finansieringsstimulanser för filminspelning
          </head>
          <p xml:id="i-FkXzmBkNy1iY7qbsLx4DZJ">
            Sverige har alla förutsättningar att vara ett land som producerar
            många bra svenska filmer men också lockar utländska filmbolag.
            Våra städer, vårt kulturlandskap och vår natur ger goda förutsättningar
            för detta. Många svenska författare förlägger sina historier på
            hemmaplan men når en mångmiljonpublik utomlands. Mankell, Kallentoft,
            Larsson, Sjöwall/Wahlöö, Läckberg, Jonasson och Backman är alla
            exempel på detta. Det som hindrar svenskt filmskapande är de höga
            kostnader som produktioner är förknippat med. Sverige bör utreda
            förutsättningarna för att i likhet med många andra länder införa
            någon form av produktionsincitament för filmspelning. En sådan
            rabatt skulle öppna upp för internationella filmbolag att förlägga
            inspelningar i Sverige. Detta skulle långsiktigt stärka svensk
            film och innebära jobb och nya företag. I samband med att detta
            utreds bör regeringen ta ett helhetsgrepp och se över övriga möjliga
            förslag till ytterligare finansieringsvägar in i skapandet av
            ny film.
          </p>
          <head xml:id="i-SxE2rrq27MjgpuJKUMLdXE" type="h1">
            Jämställdheten i svensk film
          </head>
          <p xml:id="i-SXKqAS8oVV2EQBsSvWD4V8">
            De senaste åren har bredden bland svenska filmskapare avseende
            kön, ålder och etnisk bakgrund glädjande nog förbättrats. Den
            tidigare alliansregeringens riktade stöd till kvinnliga filmare
            och Stockholms filmfestivals stipendium om fem miljoner kronor
            till kvinnliga filmare har bidragit till att tre av de senaste
            fem årens Guldbaggar för bästa film tillfallit kvinnliga regissörer.
            Fortfarande är dock andelen kvinnliga regissörer, producenter
            och manusförfattare knappt en tredjedel vilket visar att mycket
            ännu återstår att göra på jämställdhetens område.
          </p>
          <p xml:id="i-4E4WUgcBNsB77KLVUjud4a">
            En handlingsplan med förslag kring det fortsatta arbetet med
            jämställdhet i svensk film bör därför tas fram. Det räcker inte
            med vackert formulerade filmpolitiska mål om jämställdhet; fortsatt
            utveckling kräver konkreta åtgärder.
          </p>
          <p xml:id="i-KnfGEjBAsXT2e31xJ9fEgG">
            Samverkan med andra konstformer
          </p>
          <p xml:id="i-Ck63nRJnoQCjdhBiavftrQ">
            Propositionen saknar konkreta idéer kring hur filmen kan kopplas
            till övrig kulturpolitik, exempelvis Skapande skola och kultursamverkansmodellen.
            Filmen vinner långsiktigt på att bevara sin särart i relation
            med andra kulturella uttrycksformer. Modern kultur handlar om
            att konstarter samverkar. Vi ser hur framgångsrika svenska filmer
            som Sällskapsresan blir teateruppsättningar, hur Georg Riedels
            filmmusik till Astrid Lindgrens texter sjungs in på skiva av Robin
            och Plura Jonsson, att artisters låtskatter, exempelvis Björn
            och Benny, blir film med Meryl Streep i huvudrollen, hur storsäljande
            böcker blir både teater och film och hur film- och dataspelsbranscherna
            blir allt mer sammankopplade. I en allt mer global och digitalt
            uppkopplad värld blir avståndet mellan människor, kulturer, länder
            och kulturella uttryck mindre. Detta är långsiktigt en positiv
            utveckling som stärker filmens roll som brobyggare och konstform.
            Därför bör en större framtida filmutredning också ges i uppdrag
            att ta fram förslag som stärker samverkan med andra konstformer.
          </p>
          <head xml:id="i-GCDAHt4YKfpnwxkrdF8oDM" type="h1">
            Den regionala filmen och den svenska amatörfilmen
          </head>
          <p xml:id="i-Rd8uaqSbFTAhZFFoiULzsG">
            De regionala filmcentrumen är viktiga delar av svensk film. Dessa
            behöver fortsatta stöd men också stimuleras till att närma sig
            varandra. En modern filmpolitik bör formulera idéer om hur detta
            ska kunna ske. I regionerna stöds mycket av svensk amatörfilm.
            En utredning bör därför också titta på incitament för ökat samarbete
            med och mellan de regionala filmcentrumen samt förslag som stärker
            svensk amatörfilm.
          </p>
          <head xml:id="i-KgA3qrxTHNnhxCuxEvHWnJ" type="h1">
            Kompetensförsörjning på filmområdet
          </head>
          <p xml:id="i-U9y3pJRzu8TBUHPumks9wk">
            20 000 svenskar jobbar inom film, tv och närliggande verksamheter.
            Att ta en film från idé till premiär är en spännande och komplicerad
            process som kräver att människor med mängder av olika yrkeskompetenser
            bidrar vilket inkluderar exempelvis allt från manusförfattare
            och regissörer till ljussättare, kostymörer, scriptor och biografpersonal.
            Det är långsiktigt viktigt att det finns utbildningar av hög internationell
            kvalitet inom samtliga yrkesområden kopplade till filmproduktion.
            En filmpolitisk proposition bör självklart innehålla idéer kring
            dessa för filmen så viktiga frågor samt om ett gemensamt ansvar
            att utveckla det svenska filmbiblioteket.
          </p>
        </div>
        <div xml:id="i-Ak8oiVGZQLxqPr3KiEaHGf" type="signatureBlock">
          <list xml:id="i-H3gez8QQkcZmU7cTBM2CtR">
            <item xml:id="i-Y6AKeSBjiJEX5H5GWuPZA7" who="i-jzGaaesAq8sGFLrFKnaY8" type="signature">
              Olof Lavesson (M)
            </item>
            <item xml:id="i-3AjsRr4UKPMqLVazekTusX" who="i-9nQnnjEYdDqQdpqWHaTczL" type="signature">
              Per Lodenius (C)
            </item>
            <item xml:id="i-Rm3fVQAtJKjAJMy6Y6dFR8" who="i-VGvz17reDhSXFdrtvk1pwq" type="signature">
              Bengt Eliasson (L)
            </item>
            <item xml:id="i-AhjsfRsTtK9rcTFmAcy1y6" who="i-5s7cCGjXgm92EQhqZ9CSQg" type="signature">
              Eva Wallin (KD)
            </item>
          </list>
        </div>
      </div>
    </body>
  </text>
</TEI>
