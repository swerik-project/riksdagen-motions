<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__13/mot_1936__ak__13-001.pdf"/>
      <div type="motHeader" xml:id="i-9sPA9sfpXiBUBa8W9tnvMu">
        <div type="motTitle" xml:id="i-EBR57aXV5w3w6d9s8xttjG"/>
        <div type="motSubmissionInfo" xml:id="i-Vc2F7myDJADMpkZSgcZX7u"/>
      </div>
      <div type="motBody" xml:id="i-YRMhSscuAYyyR3wtYY81LZ">
        <div xml:id="i-KSBPbSRHvvwk5tF1t4WkKt">
          <p xml:id="i-9e9LVvwuCxkdunwBWWZkdR">
            Motioner i Andra kammaren, Nr 13. 7
          </p>
          <p xml:id="i-USQgbjj1HhV4KzfoW3JTdd">
            ANT
          </p>
          <p xml:id="i-T4vvg9mPVHRP6tmmuoCSRR">
            Nr 13.
          </p>
          <p xml:id="i-9aYdc1pzeoJgtKBywziPdb">
            Av herr Herou m. fl., angående lagstiftning om expropriation
            för vissa ändamål av storgodsens och bolagens jordbruks- fastigheter.
          </p>
          <p xml:id="i-8HycG3ifdsKBzEjguSDCmz">
            Bland de ingripande till stöd åt småbrukare och andra grupper
            av den fattiga landsbygdsbefolkningen som mera verksamt kunde
            lindra denna befolk- ningsgrupps svårigheter framträder med allt
            starkare motivering kravet på jord- och skogstilldelning åt ofullständiga
            jordbruk. Depressionen inom näringslivet, de minskade arbetstillfällena
            i skogarna göra, att många småbrukare, som eljest haft biinkomster
            genom viss tids löne- arbete, nu sakna denna utväg till arbetskraftens
            användning och till utfyll- nad i årsinkomsten och det bidrag
            till försörjning som lönearbetet gett. Många småbrukarsöner, som
            tidigare mera regelmässigt haft anställning vid industri- orterna,
            ha föga hopp att åter finna sådant arbete ens vid stor livaktighet
            inom produktionsprocessen. Vår tids rastlösa rationalisering gör
            att på flera områden dubbelt produktionsresultat vinnes med hälften
            så mycket arbetare som tidigare och att som följd därav stor arbetslöshet
            förekommer på orter där produktionen försiggår med full drift.
            Utvägar måste därför sökas för vidgade möjligheter till självförsörjning
            vid jordbruket för de därstädes hårt trängda människorna. : I
            stor del av Sverige, främst Norrland och Dalarna, där vintern
            omöjliggör arbetskraftens användning inom jordbruksarbetet för
            avsevärd tid varje år, är stödskog en betingelse för småbrukets
            möjligheter att existera, åtminstone då tillgång till lönearbete
            i annan tjänst saknas. Det synes som om det borde gå an att i
            stor utsträckning tillfredsställa småbrukarnas önskningar om jord-
            och skogstilldelning till full besuttenhet. Om besuttenhetsbegreppet
            heter det (jordsakkunnigas betänkande sid. 47): »Besuttenhetsbegreppet
            hade på sin tid varit noga definierat». Sålunda hette det i 1864
            års förordning: 1. »Besutten kallas den åbo, som av sin hemmansdels
            avkastning i vanliga år kan påräkna bärgning och jämväl utgöra
            de med hemmansdelen förenade utskylder....... 2. Om hemmanet var
            så beläget, att åbon av andra näringar kunde hava säkra förtjänster,
            skulle sådant vid bedömandet av besuttenheten tagas i betraktande.»
            Omsatt efter nutida förhållanden skulle vad i punkt 1. sägs betyda
            att ett jordbruk borde omfatta så mycket åker, odlingsjord, ängs-
            och skogsmarker, att därpå kunde vinterfödas minst 1 häst och
            6—8 kor samt att medelstor
          </p>
          <pb facs="riksdagen-motions-pdf/data/1936/mot_1936__ak__13/mot_1936__ak__13-002.pdf"/>
          <p xml:id="i-XKTsCctG1J6r8yCPa8Yi75">
            8 Motioner i Andra kammaren, Nr 13.
          </p>
          <p xml:id="i-BmVCi7sesHD6e2CTkFm533">
            familj där har möjlighet till utkomstbringande arbete. Jord-
            och skogstill- delning i sådant syfte kunde åstadkommas genom
            att från bolagens och stor- godsens jord frånskilja vissa områden,
            företrädesvis sådana som mindre väl lämpade sig för storbruk.
            Även från statens domäner borde jord- och skogsanslag i viss omfattning
            kunna äga rum. För att trygga en sådan tilldelning av jord och
            skog till ofullständiga jordbruk är det nödvändigt genomföra expropriationslagstift-
            ning vilken bör utformas så att den också blir användbar för upplåtelser
            av arbetarsmåbruk och för egnahemsverksamheten. Som grundval för
            en sådan lagstiftning kan antagas dels det av Norrlandskommittén
            framlagda förslaget på expropriationslagstiftning såsom stöd för
            angelägenheten att i Norrland och Dalarna på bolags och enskilda
            spekulanters mark bilda nya jordbruk, dels jordundersökningens
            och jordkommissionens framställningar om en ex- propriationslagstiftning
            även för de mellersta och södra delarna av riket så- som stöd
            för strävandet att därstädes å bolags och enskilda större jordägares
            mark bilda nya jordbruk, dels Norrlandskommitténs och jordkommissionens
            förslag till lagstiftning om förbättring av ofullständiga jordbruk,
            dock så att 1. alla jordbruksfastigheter med över 50 har åker
            och taxeringsvärde över- stigande 75,000 kronor skola avstå jord-
            eller skogsmark, 2. jordregleringen genomföres så, att kostnaderna
            för jordregleringen icke drabbar jordsökande eller ekonomiskt
            svaga befolkningsgrupper, 3. att jordregleringens främsta syfte
            skall vara jord- och skogstilldelning till ofullständiga jordbruk
            samt 4. att denna expropriationslagstiftning utformas så att den
            effektivt kan gagna strävandena för upplåtelse av arbetarsmåbruk.
            Vi hemställa,
          </p>
          <p xml:id="i-A7yM4chDGPho3PEVRGynw6">
            att riksdagen måtte besluta hos regeringen begära förslag till
            expropriationslagstiftning, som medför att storgodsens och bolagens
            jordbruksfastigheter kunna överlåtas för en jord- reglering, för
            underlättande av jord- och skogstilldelning åt sådana jordbruk,
            som behöva kompletteringsareal för att deras ägare och brukare
            må bliva besuttna och för större möjligheter till jordbruksnybildning
            och upplåtelse av jord- bruk åt obemedlade eller mindre bemedlade
            jordsökande, företrädesvis lant- och skogsarbetare.
          </p>
          <p xml:id="i-TJphn9xgPsNwyMbKMzauXN">
            Stockholm den 13 januari 1936. Viktor Herou.
          </p>
          <p xml:id="i-RLk3CKYJTuVqAJDSQLsdAn">
            Verner Karlsson. K. Kilbom. Albin Ström.
          </p>
        </div>
      </div>
    </body>
  </text>
</TEI>
