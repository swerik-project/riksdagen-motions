<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00474">
  <teiHeader>
    <fileDesc>
      <titleStmt>
        <title>Ett nytt skattesystem</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett nytt skattesystem</title>
          <idno type="rdwebb">GX02Sk474</idno>
          <rs type="number">Sk474</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk474/text</ref>
          <ref type="dokument_url_html">http://data.riksdagen.se/dokument/GX02Sk474</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk474</ref>
          <ref type="doc">http://data.riksdagen.se/fil/A0627B98-5C2D-453B-AF69-B347ED29070C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TyTEfPrARsRaVwLLvrRvHS" type="signed"/>
        <correspContext corresp="i-TyTEfPrARsRaVwLLvrRvHS">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Ra3n7ugoJoDec6JvZGM3A8" type="numbering">
          <date when="2009-10-07"/>
        </correspAction>
        <correspAction xml:id="i-AGUPoU4TpUH8JV3rVKREmx" type="submission">
          <date when="2009-10-05"/>
        </correspAction>
        <correspAction xml:id="i-PCJp124MUp7kZjepF6USym" type="transfer">
          <date when="2009-10-05"/>
        </correspAction>
        <correspAction xml:id="i-Xzj4KNrWxHyEdgHUciDGDZ" type="assigned"/>
        <correspContext corresp="i-Xzj4KNrWxHyEdgHUciDGDZ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CXHYWrkUpDqKPqNdWZ6XER" type="motBody">
        <div xml:id="i-ELxUNZVcGoEqm4dFmFACFa" type="motProposal" subtype="förslag">
          <head xml:id="i-Y58ojEHXfh2cxtSf4yXjwU">
            Förslag till riksdagsbeslut
          </head>
          <p xml:id="i-946qFMePw1sBcMqsaarYWE">
            Riksdagen tillkännager för regeringen som sin mening vad som
            anförs i motionen om behovet av att utreda ett helt nytt system
            för finansiering av gemensamma kostnader.
          </p>
        </div>
        <div xml:id="i-G3u7XaaaNXJsWPkzFJSxKF" type="motContent">
          <head xml:id="i-JX44Qya4sjaNP8hejomb68" type="h1">
            Bakgrund
          </head>
          <p xml:id="i-CEmnDy1YZxAHmHBaf35nwu">
            Det har blivit väldigt populärt bland politiker, företagsledare
            och debattörer att tala om att vår värld har blivit allt mer globaliserad.
            Man talar gärna om globaliseringens fördelar och att globaliseringen
            har kommit för att stanna. Det är däremot mycket ovanligt att
            någon berör de problem som globaliseringen skapar. Att den enskilde
            exempelvis får det allt svårare att hänga med i det galopperande
            informationsflödet och därmed allt svårare att kunna utnyttja
            alla de påstådda fördelarna. Att den ekonomiska brottsligheten
            är bättre än myndigheterna på att utnyttja de nya möjligheterna
            eller att de folkvaldas möjligheter att påverka blir allt mindre.
          </p>
          <head xml:id="i-LGTLs9wxam2pVbfMUihZKu" type="h1">
            Problemet att finansiera det gemensamma
          </head>
          <p xml:id="i-9urQmT2TG4WDYGYEVAUzMX">
            Globaliseringen ökar möjligheten för den enskilde att bo i en
            del av världen, arbeta i en annan, förvara sin förmögenhet på
            en tredje plats och i stort sett undgå att beskattas. Det blir
            allt vanligare att de med stora förmögenheter och mycket stora
            inkomster inte betalar skatt eller om de betalar så är det orimligt
            låga skatter de betalar. Den vanlige löntagaren som bor i en hyresrätt
            är den store betalaren.
          </p>
          <p xml:id="i-AiSvLmyHgozE1ZrgnLs6ge">
            Samtidigt ökar behoven av att finansiera det gemensamma snabbt.
            Utbildningsbehoven ökar liksom behovet av offentligt stöd till
            forskning, infrastruktur, säkerhet och vård och omsorg om en växande
            äldre befolkning. Alliansregeringens stora framgångar som ett
            skattesänkarparti visar hur svårt det är att bygga och upprätthålla
            ett välfärdssamhälle. Den enskilde har en tendens att kortsiktigt
            se till hur den egna plånboken kan bli så välfylld som möjligt
            trots att det i ett längre perspektiv innebär att vi alla förlorar.
            Skattesänkning ar leder till att mer miljöstörande och klimatskadlig
            konsumtion stöds och att investeringar i långsiktigt hållbara
            alternativ senareläggs.
          </p>
          <p xml:id="i-UxX1BC5CgZU2yAbJU3RKof">
            Det nuvarande sättet att finansiera det gemensamma göder även
            ekonomisk brottslighet. Dåliga skattesubjekt gynnar den som vill
            smita undan och bidrar till orättvisa. Skatt på inkomster och
            förmögenhet har sedan länge egentligen varit föråldrat eftersom
            den som anstränger sig kan trolla bort det mesta utan att förlora
            konsumtionskraft. Höga punktskatter skapar stora vinstmöjligheter
            för olaglig handel och globala företag planerar noga var i världen
            de tar ut sina vinster. Uppskattningsvis undanhålls enbart i Sverige
            beskattningsbar verksamhet som innebär att samhället går miste
            om närmare etthundra miljarder kronor varje år i skatteintäkter.
          </p>
          <p xml:id="i-2mjy5xYoEcvVpDt4daYKY7">
            Den allt mer globala vardagen innebär att det krävs en total
            förändring av skattesystemen för att de skall fungera rättvist.
            Skatt på arbete bör förmodligen sänkas till en så låg nivå att
            ingen anser att det lönar sig att fuska med redovisningen. Skatt
            på förmögenheter som är rörliga är lika orimliga i en global värld.
            Arvsskatter är destruktiva och punktskatter ger utrymme för olaglig
            handel. Går det över huvud taget att konstruera ett skattesystem
            som är rättvist så att ingen kan smita undan och som räcker för
            att finansiera vårt gemensamma? Det är inte självklart hur en
            sådan fråga kan besvaras.
          </p>
          <head xml:id="i-32QhC33n6viR5QAAqdFt6w" type="h1">
            Förslag till åtgärd
          </head>
          <p xml:id="i-V6ZjSU3cRr7oDnhTk5wwex">
            En utredning om ett helt nytt sätt att finansiera det gemensamma
            bör snarast startas som en konsekvens av att grunderna för att
            ta ut skatt inom gamla nationer snabbt urholkas. Att vi i Sverige
            är på väg att avskaffa fastighetsskatten är troligen något som
            måste omprövas helt eftersom fastigheter är en av de få saker
            som inte går att gömma undan för myndigheterna. Förmodligen måste
            en stor del av skatteuttaget läggas på nya fastighetsskatter om
            det skall vara möjligt att minska skattefusket.
          </p>
          <p xml:id="i-UiPJXiJfyft2JX6szxjb1z">
            Höga generella konsumtionsskatter är ett problem, varför de troligen
            måste reformeras och tydligare differentieras. System för att
            ta ut bomskatt enligt norsk modell och kilometerskatt på tunga
            fordon borde kunna utvecklas så att även de tar en större del
            av ansvaret för att finansiera det gemensamma. Produkter som av
            olika andra skäl bör vara väl registrerade och lätta att kontrollera,
            som bilar och båtar, kan även de bli viktigare skatteobjekt. Klimat
            och miljöstyrande skatter och avgifter är viktiga men nivåerna
            måste hela tiden avvägas mot riskerna för att de skapar ny brottslighet.
            Arbetsgivaravgifter borde kunna finnas kvar eftersom de är lätta
            att koppla till olika nyttor som betalaren får tillbaka. En årlig
            medborgaravgift skulle kunna vara ett alternativ till inkomstskatt.
            Den gamla principen om skatt efter bärkraft blir nästan omöjlig
            att upprätthålla i den globaliserade verkligheten, så kanske kan
            den bytas mot skatt efter konsumtion med någon ny teknik som inte
            gynnar brottslighet.
          </p>
          <p xml:id="i-4rSRyHamabCqK7ULvHrRoA">
            Ett nytt system måste kunna innehålla utrymme för överföringar
            från rika till fattiga, det får inte bryta samman på grund av
            konjunktursvängningar, det måste fungera på en global arbetsmarknad,
            styra mot miljö- och klimatmål men även vara rättssäkert, enkelt
            och billigt.
          </p>
          <p xml:id="i-SdNF3E8tHyNsx84W3cp8Jg">
            Många delar i ett modernt skattesystem för en globaliserad värld
            måste förmodligen även samordnas internationellt. Tankarna bakom
            Tobinskatten kan vara en utgångspunkt för en del av de skatter
            som rimligen måste finnas för att på något sätt fördela bördan
            efter förmåga. Den kultur som har utvecklats de senaste årtiondena
            med en koppling mellan inbetald skatt och rätt till offentliga
            nyttigheter, kanske måste sättas åt sidan när globaliseringens
            problem begränsar möjligheterna att beskatta på ett rättvist sätt.
          </p>
          <p xml:id="i-WoUTY97ZBmAcAL6nhRKefR">
            Regeringen bör snarast tillsätta en parlamentarisk utredning
            med syfte att utreda möjligheterna till en total omläggning av
            sättet att finansiera den gemensamma sektorn med anledning av
            de problem för nuvarande skattesystem som den tilltagande globaliseringen
            innebär.
          </p>
        </div>
        <div xml:id="i-81tAVZWsg5nbHVYy4heiTv" type="signatureBlock">
          <list xml:id="i-4UgfLQvApSMYc1W9RfYv4H">
            <item xml:id="i-Ffwjrg3b6btyeLxYY9UAjd" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
