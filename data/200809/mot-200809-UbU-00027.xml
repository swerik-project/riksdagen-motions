<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00027">
  <teiHeader>
    <fileDesc>
      <titleStmt>
        <title>med anledning av prop. 2008/09:171 Offentliga bidrag på lika villkor</title>
        <author corresp="i-2GE534P2Foy3WpqKPVNeW8">av Mats Pertoft m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:171 Offentliga bidrag på lika villkor</title>
          <idno type="rdwebb">GW02Ub27</idno>
          <rs type="number">Ub27</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub27/text</ref>
          <ref type="dokument_url_html">http://data.riksdagen.se/dokument/GW02Ub27</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub27</ref>
          <ref type="doc">http://data.riksdagen.se/fil/BC29CF70-5E64-4F4D-BA24-EE851689FA04</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FWX7GzCFDWNQFVwvan3CuC" type="basedOn"/>
        <correspContext corresp="i-FWX7GzCFDWNQFVwvan3CuC">
          <ref>Proposition 2008/09:171</ref>
        </correspContext>
        <correspAction xml:id="i-9KcFmwApSP24wmG6VDcRtG" type="signed"/>
        <correspContext corresp="i-9KcFmwApSP24wmG6VDcRtG">
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-9mzd8fQyRP723EbY6kyuiF" type="referral">
          <date when="2009-04-03"/>
        </correspAction>
        <correspAction xml:id="i-Sic9XRS8T9SWJGXimjJiWZ" type="dismissal">
          <date when="2009-04-02"/>
        </correspAction>
        <correspAction xml:id="i-T8DouFrvmxKq7L7rpQv8mx" type="dismissal">
          <date when="2009-04-02"/>
        </correspAction>
        <correspAction xml:id="i-LcC3JAJpiJ9C47L1xPZpV1" type="transfer">
          <date when="2009-04-01"/>
        </correspAction>
        <correspAction xml:id="i-MDYBzLep72oj64EDshapML" type="submission">
          <date when="2009-04-01"/>
        </correspAction>
        <correspAction xml:id="i-5hVEg2zwoBPAFdc3qKsNry" type="assigned"/>
        <correspContext corresp="i-5hVEg2zwoBPAFdc3qKsNry">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2DfTqhj3AQf7dP7RvfpgNz" type="motBody">
        <div xml:id="i-3JqqEZ6UksFvw9mjjWQ9xL" type="motProposal" subtype="förslag">
          <head xml:id="i-NbFVPHUteZw9HJ8HdAPv3N">
            Förslag till riksdagsbeslut
          </head>
          <list xml:id="i-225FH1ShyzsRzCPZEjnoEL" style="ol">
            <item xml:id="i-EeHGeAgwj1eSRRHTKR9EqK">
              Riksdagen avslår förslaget om att skollagens formulering om krav
              på hänsyn till skolans åtagande och elevens behov ska tas bort.
            </item>
            <item xml:id="i-JpsaudDSrHYRXenEJkXjJ2">
              Riksdagen begär att regeringen återkommer med lagförslag som
              gör det möjligt för en kommun att efter beslut i fullmäktige ålägga
              samma nedskärning under verksamhetsåret för enskilt bedriven verksamhet
              som för kommunalt bedriven verksamhet.
            </item>
            <item xml:id="i-A7HHn9B5NmzY87Mb8kdNgD">
              Riksdagen tillkännager för regeringen som sin mening vad som
              anförs i motionen om detaljeringsnivån för kostnadsposter som
              ska ingå i grundbeloppet till enskilda förskolor, fritidshem,
              förskoleklasser och fristående skolor.
            </item>
            <item xml:id="i-Vtse8RkyMyskCJsXv7rWNn">
              Riksdagen tillkännager för regeringen som sin mening vad som
              anförs i motionen om att inte ange schablonbelopp för administrativa
              kostnader i förordning.
            </item>
            <item xml:id="i-P2TLNvAVFjePBrMTKHABD8">
              Riksdagen tillkännager för regeringen som sin mening vad som
              anförs i motionen om att ersättningen för lokalkostnader ska ske
              på samma sätt för den fristående skolan eller verksamheten som
              för den kommunalt drivna skolan eller verksamheten.
            </item>
            <item xml:id="i-Fnits5XQe8iEcDMzNa3Tnb">
              Riksdagen tillkännager för regeringen som sin mening vad som
              anförs i motionen om att införa en skyldighet för kommunen att
              förhandla om utformningen av varje elevs individuella program
              och kostnad med utgångspunkt i motsvarande programkostnad och
              tilläggskostnad.
            </item>
            <item xml:id="i-6DUpDSFU5g4DmonAnZ4f8k">
              Riksdagen tillkännager för regeringen som sin mening vad som
              anförs i motionen om att införa en skyldighet för kommunen att
              med gymnasiesärskolan förhandla om kostnad med hänsyn till skolans
              åtagande och elevens behov.
            </item>
            <item xml:id="i-S3YZzSX26ug92iofksnsTG">
              Riksdagen avslår förslaget om att föreskrifter bör meddelas om
              särskilda bidragsbelopp i riksprislistan för de nationellt fastställda
              inriktningarna musik inom det estetiska programmet samt för transport
              och logistik inom fordonsprogrammet.
            </item>
            <item xml:id="i-YaD6VgiqxJ6poUxxGdpLen">
              Riksdagen tillkännager för regeringen som sin mening vad som
              anförs i motionen om att ge skolinspektionen i uppdrag att ta
              fram ett tillägg till riksprislistan som omfattar alla de nationellt
              fastställda inriktningarna.
            </item>
          </list>
        </div>
        <div xml:id="i-EQdVYmj32BKieky3AX7QF8" type="motContent">
          <head xml:id="i-VUpAYdYpQaf6gY4maYgyP9" type="h1">
            Motivering
          </head>
          <p xml:id="i-EhDNybSyeqSySPBsrdqrAs">
            Det utredningsuppdrag som ligger till grund för propositionen
            kom till med stöd av Miljöpartiet de gröna under förra mandatperioden
            (bet. 2005/06: UbU13, rskr. 2005/06:240). Syftet var att skapa
            mer rättvisa och lika regler för fristående skolor jämfört med
            kommunala sådana. Utredningen hade i uppdrag att bl.a. föreslå
            hur lagstiftningen på några områden ska ändras så att offentliga
            och enskilda förskolor och skolor ska kunna bedriva verksamhet
            på lika villkor.
          </p>
          <p xml:id="i-2xgSUJGDbJpMqFAX6P8VDT">
            Ett förslag vi välkomnar är att fristående skolor ska ges möjlighet
            att överklaga den kommunala skolpengen som förvaltningsbevär,
            dvs. man ska kunna överklaga hur stor summan är. Detta är en fråga
            som Miljöpartiet har drivit länge.
          </p>
          <p xml:id="i-Js5aaTcBCryvC3oSxsroEm">
            Men i övrigt kan man säga att regeringen har gått alltför långt
            i sin detaljeringsgrad av bidragsbestämmelserna och frångått den
            hittillsvarande principen att fristående skolor ska få samma bidrag
            som kommunala skolor med hänsyn tagen till skolans åtagande och
            elevens behov.
          </p>
          <p xml:id="i-2kuh1S14noGKfi2DNMB3T5">
            Miljöpartiets grundinställning är att kommunala och fristående
            skolor ska få samma ersättning/elevpeng på lika villkor och för
            samma åtagande.
          </p>
          <head xml:id="i-SJBGurqa8RQrkpWUcRgsZ2" type="h2">
            Grunderna för beräkning av bidrag
          </head>
          <p xml:id="i-6LstEzwVjKVL5fyDB65Gqn">
            Regeringen föreslår att en kommuns bidrag för ett barn i enskild
            verksamhet eller en elev i en fristående skola ska bestämmas enligt
            likabehandlingsprincipen. Bidraget ska beräknas enligt samma grunder
            som kommunen tillämpar vid fördelning av resurser till den egna
            verksamheten av motsvarande slag. Det är bra.
          </p>
          <p xml:id="i-KmJ4rcXXcVAqwM4zTKz6Fc">
            I dagsläget finns i lagstiftningen begreppet att bidraget ska
            bestämmas med hänsyn till skolans åtagande och elevens behov efter
            samma grunder som kommunen tillämpar i förhållande till den egna
            verksamheten. Dessa formuleringar vill regeringen ta bort och
            ersätta med en uppräkning av vad bidraget ska avse. Vi anser inte
            att det är en bra förändring. Innehållet i begreppen har utvecklats
            i rättspraxis, och det kan förväntas bli ytterligare klarlägganden
            eftersom det ska bli möjligt att överklaga beloppen som kommunen
            valt att sätta. Att, som regeringen föreslår, räkna upp vad bidraget
            ska avse att ersätta riskerar att bli fyrkantigt, detaljstyrt
            och alltför snävt. Vi anser att det är ett misstag och att de
            tidigare formuleringarna om krav på hänsyn till skolans åtagande
            och elevens behov bör behållas.
          </p>
          <head xml:id="i-69dL7ywDQZuWdVeEF1MGCk" type="h2">
            Bidrag i förhållande till budget
          </head>
          <p xml:id="i-vPmQ83t4SFC24pnWVenVr">
            För att lika förhållanden ska råda föreslår regeringen att eventuella
            ytterligare resurser som ges till en kommunal verksamhet under
            budgetåret också i samma utsträckning måste ges till de fristående
            skolorna och den enskilda verksamheten. Det kan t.ex. handla om
            att en kommun väljer att fördela extraresurser med utgångspunkt
            i socioekonomiska faktorer eller studieresultat. Det måste då
            vara självklart att det är dessa faktorer som ska ligga till grund
            för fördelningen och inte fördelas olika beroende på vem huvudmannen
            är för verksamheten.
          </p>
          <p xml:id="i-K1k4cSavtEQ5ooSuiD95pn">
            Detta är bra. Miljöpartiet de gröna menar dock att samma sak
            måste gälla även i den omvända situationen. Om kommunfullmäktige
            beslutar om budgetnedskärningar under året, är det orimligt om
            enbart den kommunala verksamheten skulle drabbas av detta. De
            fristående verksamheterna måste också löpa samma risk. Risken
            för nedskärning måste man inom verksamheten ta med i beräkningen
            när man bedriver verksamhet som i grunden är en kommunal angelägenhet
            och bedrivs med skattemedel. Det är viktigt att samma villkor
            gäller i goda som hårda tider. I dagsläget gör såväl regeringen
            som utredningen bedömningen att det inte är möjligt att återkräva
            redan beviljade bidrag utan särskilt lagstöd eftersom det står
            i strid med den grundläggande förvaltnings­rättsliga principen
            om att inte ändra ett gynnande förvaltningsbeslut. Vi anser därför
            att lagen behöver ändras på denna punkt.
          </p>
          <head xml:id="i-V7eBkNH6TjFgU7ifdn7f3C" type="h2">
            Grundbelopp och tilläggsbelopp
          </head>
          <p xml:id="i-PomX2z5DErXxmQxNy9JPML">
            Miljöpartiet de gröna anser att principen om ett grundbelopp
            och ett tilläggsbelopp är bra. Vi anser dock inte att uppdelningen
            och detaljeringsnivån är av godo.
          </p>
          <p xml:id="i-54z6hKqh8d4PCKXVHTpvb9">
            Regeringen föreslår att grundbeloppet ska omfatta ett antal olika
            kostnadsposter. När grundbeloppet fastställs ska det framgå att
            och hur kommunen räknat in dessa poster. Samtidigt säger regeringen
            att avsikten inte är att kommunen ska vara skyldig att utforma
            sin budget så att den är uppdelad med dessa kostnadsposter. Den
            ska mer kunna fylla en funktion som riktlinje eller checklista
            för kommunen. Regeringen poängterar vidare att kommunens bidragssystem
            inte ska bli detaljstyrande för hur de fristående skolorna disponerar
            sina resurser. Det skulle vara en förlegad regelstyrning, strida
            mot grunderna för mål- och resultatstyrning av skolan och inskränka
            på skolornas frihet att utifrån lokala behov och situationen kunna
            göra egna prioriteringar av hur stora resurser man avsätter till
            ett visst ändamål.
          </p>
          <p xml:id="i-41o74scjLkQXqvgnUsFFeU">
            Vi menar att resonemanget haltar. Man säger sig inte vilja styra,
            men styr tydligt, både genom de preciseringar som görs i propositionen
            och genom att avse att specificera dessa ytterligare per kostnadspost
            i förordningen (1996:1206) om fristående skolor. Vi säger nej
            till en sådan detaljreglering. Resonemangen skulle passa väl i
            en del av en handbok för kommuner för att räkna ut skolpengen,
            men vi anser inte att de hör hemma i lagtext.
          </p>
          <head xml:id="i-6SQrUBDJmY7PiotG3H137a" type="h2">
            Måltidsavgifter
          </head>
          <p xml:id="i-8RphyAEEnathgj6Uit5CC3">
            Det föreslås bli tydligt att kommunens bidrag till en fristående
            gymnasieskola bör innefatta ersättning för skolmåltider om en
            sådan ersättning lämnas till kommunens gymnasieutbildning. Det
            ska alltså bli lika villkor, och det är bra. Utredningen kom till
            den något märkliga slutsatsen att den fristående skolan också
            skulle kunna välja att trots ersättning från kommunen ändå kunna
            ta ut måltidsavgift. Många remissinstanser har varit negativa
            mot detta, och regeringen väljer att gå emot utredningen och föreslå
            att en fristående gymnasie- eller gymnasiesärskola som får ersättning
            för måltidsavgifter inte bör få ta ut avgift. Vi anser att detta
            är mycket viktigt. Att betala för skolmaten är för varje ung människa
            och familj en påtaglig utgift. Med tanke på de inkomstskillnader
            som familjer har ska det aldrig få vara ett dolt skäl till val
            av skolform om det finns gratis skolmat eller ej. Ur folkhälsoperspektiv
            anser vi för övrigt att skolmaten är av mycket stor betydelse.
            Om den tillagas väl och är god är mycket vunnet, såväl utifrån
            hälsoskäl som prestationsmöjlighet. Mat, dess ursprung, förädlingsprocesser,
            förpackning, transporter etc. innebär dessutom en möjlighet till
            pedagogiskt innehåll i undervisningen som inte ska underskattas.
            Av dessa skäl ska skolor också kunna omfördela och lägga mer av
            tonvikten på maten, utan att detaljregler sätter stopp för detta.
          </p>
          <head xml:id="i-DmP4ofGSG3s36KKftGyKVz" type="h2">
            Fel tänkt med schablonavgift för administrativa kostnader
          </head>
          <p xml:id="i-bwqTpZJvptTXiMcBPtCVX">
            Regeringen vill införa ett schablonbelopp på 3 % för administrativa
            kostnader, och den vill att det ska anges i förordningen om fristående
            skolor.
          </p>
          <p xml:id="i-WHnj87JXbsMXCu5nautVxp">
            Vi menar att likabehandlingsprincipen måste gälla över hela linjen.
            Kommunen ska därför ersätta friskolor med motsvarande belopp som
            den kommunala skolverksamheten uppbär för administration lokalt
            på skolan och tillhörande administration centralt.
          </p>
          <head xml:id="i-GUnA71obCajJoCWFeefxsy" type="h2">
            Lokalkostnader
          </head>
          <p xml:id="i-8vyzuUoyEwM4YZYvHzPuKv">
            Regeringen vill att ersättningen till den fristående skolan eller
            verksamheten för lokalkostnader ska motsvara kommunens genomsnittliga
            lokalkostnader per barn eller elev i motsvarande verksamhet eller
            skolform. Utöver detta vill regeringen att det ska finnas en regel
            för särskilda skäl i förordningen. Om det finns särskilda skäl
            ska ersättningen motsvara en fristående skolas faktiska kostnad,
            om den bedöms som skälig.
          </p>
          <p xml:id="i-tHWke8qGEFPxS5xyLkgSW">
            Vi menar att det är mycket viktigt att samma regler gäller. Lokalkostnad
            är en mycket central kostnad, och ofta debatteras skilda villkor
            för kommunala och fristående skolor och verksamheter på denna
            punkt. Det är helt enkelt viktigt att ersättningen till den fristående
            skolan eller verksamheten betalas ut på samma sätt som för den
            kommunala verksamheten när det gäller lokalkostnader. Om kommunen
            ersätter sina verksamheter utifrån en genomsnittskostnad per elev
            ska samma regel gälla även för de fristående enheterna, och samma
            sak ska gälla om de kommunala verksamheterna får ersättning utifrån
            de faktiska lokalkostnaderna.
          </p>
          <head xml:id="i-GekjqVzhNAg7AN8svvGauM" type="h2">
            Särskilt kostsamma utbildningar
          </head>
          <p xml:id="i-14AL6XJWxuFviDRQTvkfxg">
            Regeringen anser att föreskrifter bör meddelas om särskilda bidragsbelopp
            i riksprislistan för de nationellt fastställda inriktningarna
            musik inom det estetiska programmet och transport och logistik
            inom fordonsprogrammet. Vi menar att det är märkligt att enbart
            lyfta fram dessa två när det finns andra inriktningar med andra
            kostnadsnivåer. Vi anser att förslaget bör avslås. I stället bör
            Skolinspektionen få i uppdrag att komplettera riksprislistan,
            som i dag innefattar de nationella programmen, till att också
            omfatta alla de nationellt fastställda inriktningarna.
          </p>
          <head xml:id="i-Drz6uQ1pSMVJeiVKPL6mBX" type="h2">
            Bidrag till individuella program i gymnasieskolan
          </head>
          <p xml:id="i-QinT8cJCfK34nB3aoAN4BD">
            Utredningen föreslog att bidrag för elever som går på gymnasieskolans
            individuella program ska bestämmas på samma sätt som resursfördelningen
            till kommunens egna individuella program, och om sådana inte finns
            ska bidraget bestämmas enligt den s.k. riksprislistan, som även
            skulle innehålla bidragsbelopp för individuella program. Förslaget
            om riksprislista har på denna punkt mött kritik, och regeringen
            föreslår i propositionen att enbart hemkommunen ska betala det
            belopp som överenskommits med skolan. De formuleringar som funnits
            tidigare i lagen om att hänsyn ska tas till skolans åtagande och
            elevens behov ska tas bort, eftersom man anser att den är överflödig.
          </p>
          <p xml:id="i-GZnDEWuVP5CPQ8MdbVx33y">
            Miljöpartiet de gröna anser att det är bra att riksprislistan
            inte omfattar de individuella programmen. Poängen med de individuella
            programmen är just att de ska utformas utifrån varje individs
            behov.
          </p>
          <p xml:id="i-4GfjGN7ttXUm9rCojVZTNo">
            Däremot anser vi att det även fortsättningsvis är mycket viktigt
            att behålla formuleringarna om att hänsyn ska tas till skolans
            åtagande och elevens beh ov. Det lyfter fram individualiteten
            i varje enskilt fall på ett viktigt sätt, något som är viktigt
            att värna.
          </p>
          <p xml:id="i-QnPTgGjUefUFs4LYTZU2jw">
            Vi anser också att det skulle behöva göras tydligt att kommunerna
            ska vara skyldiga att förhandla kostnadsnivå. Ett förslag till
            utgångspunkt i förhandlingen är vad respektive program kostar
            i den ordinarie gymnasieskolan och därtill ett tillägg för det
            individuella programmet. I propositionen saknas skrivningar om
            skolans åtaganden i det här sammanhanget, trots att det finns
            rättsfall på området som nyligen avgjorts, vilket hade varit viktigt
            att ta upp.
          </p>
          <head xml:id="i-UfXB4A1b5fv2mgndCcXprC" type="h2">
            Gymnasiesärskolan
          </head>
          <p xml:id="i-2VNxo8T3vj2A6LRoxQqNTJ">
            De förändringar regeringen föreslår när det gäller bidrag för
            en elev i en fristående gymnasiesärskola instämmer vi i. Det ska
            bestämmas enligt samma grunder som kommunen tillämpar vid fördelning
            av resurser till utbildning i gymnasiesärskola som kommunen själv
            erbjuder. Om kommunen inte har en egen sådan utbildning ska bidraget
            bestämmas enligt den s.k. riksprislistan, som ska innehålla ett
            bidragsbelopp för gymnasiesärskolan. Föreskrifter ska meddela
            om grundbelopp, och till detta schablonbelopp ska ersättning för
            elevens särskilda behov betalas ut.
          </p>
          <p xml:id="i-XCQ6VSYie8VGgDLqajWB9s">
            Vi anser dock, i likhet med vårt resonemang ovan angående det
            individuella programmet, att kommunen bör ha en förhandlingsskyldighet
            att förhandla kostnad med hänsyn till skolans åtagande och elevens
            behov.
          </p>
          <head xml:id="i-WgDB5XrexqzjecEnShiKdB" type="h2">
            Skolpliktsavdrag
          </head>
          <p xml:id="i-KrzAo58fEY3cPWDgx6XhrN">
            Regeringen föreslår att s.k. skolpliktsavdrag inte ska kunna
            göras när en kommun bestämmer bidraget för en elev i en fristående
            skola. Det överensstämmer också med utredningens förslag.
          </p>
          <p xml:id="i-8ckU1drvNYsjnzsDYS32Nu">
            Från Miljöpartiets sida anser vi att det finns kostnader som
            följer med det speciella ansvar som kommunerna har enligt lagen.
            Kommunen ansvarar för att alla barn får en plats i grundskolan
            och har också ett uppföljningsansvar för alla ungdomar efter grundskolan.
            Kommunerna har även ett ansvar att vid t.ex. en nedläggning av
            en fristående grundskola erbjuda eleverna nya skolplatser. Detta
            ansvar följer däremot inte med kommunens roll som skolhuvudman
            utan är en följd av att kommunerna alltid har ett övergripande
            samhällsansvar för alla medborgare. Det är så att säga inte de
            kommunala skolornas ansvar utan kommunens. Utifrån detta resonemang
            instämmer vi i regeringens förslag att avskaffa det s.k. skolpliktsavdraget
            och förutsätter att kommunerna redovisar de kostnader som uppstår
            i samband med det övergripande samhällsansvaret i skolfrågor på
            grund- och gymnasieskolnivå på en mera central nivå och därmed
            inte påverkar skolpengen.
          </p>
        </div>
        <div xml:id="i-UmR4Qk87tg5nq4NbxDZcYz" type="motSignatures">
          <list xml:id="i-A9Wk7yoCtE3rrhJ1iTf1Cz">
            <item xml:id="i-WgTj5qcSYSYKzDYeWrP4LA" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-6BYAsm77Bay6ZnnvxzbGcL" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-UL3SkATMUGPkae5LyLwo4y" who="i-2EZPhWWR7yHztg3zN2aNvh">
              Peter Rådberg (mp)
            </item>
          </list>
        </div>
      </div>
    </body>
  </text>
</TEI>
