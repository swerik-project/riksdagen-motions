<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00009">
  <teiHeader>
    <fileDesc>
      <titleStmt>
        <title>med anledning av skr. 2013/14:201 Riksrevisionens rapport om tågförseningar</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2013/14:201 Riksrevisionens rapport om tågförseningar</title>
          <idno type="rdwebb">H102T9</idno>
          <rs type="number">T9</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T9/text</ref>
          <ref type="dokument_url_html">http://data.riksdagen.se/dokument/H102T9</ref>
          <ref type="dokumentstatus_url_xml">http://data.riksdagen.se/dokumentstatus/H102T9</ref>
          <ref type="doc">http://data.riksdagen.se/fil/686608C1-BFE2-4952-A9DE-C83646D333A0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SwCG7qehtiZEoxQcEgSRCW</idno>
            <name>Suzanne Svensson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4d51CJWhx39kVpCvcwxZq8</idno>
            <name>Roza Güclü Hedin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5JH2QhDhZCX5n79cCxxi3c" type="basedOn"/>
        <correspContext corresp="i-5JH2QhDhZCX5n79cCxxi3c">
          <ref>Regeringsskrivelse 2013/14:201</ref>
        </correspContext>
        <correspAction xml:id="i-NYQeNoEq8hku543evPcFgK" type="signed"/>
        <correspContext corresp="i-NYQeNoEq8hku543evPcFgK">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-17NC28Tx5CZ5mzwYAUHKqv"/>
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-SvS8rTwUeKpVtp5mrPNCaP"/>
          <note type="signatory" corresp="i-SwCG7qehtiZEoxQcEgSRCW"/>
          <note type="signatory" corresp="i-4d51CJWhx39kVpCvcwxZq8"/>
        </correspContext>
        <correspAction xml:id="i-SzNauUFUczgGzEtqBgixah" type="referral">
          <date when="2014-04-25"/>
        </correspAction>
        <correspAction xml:id="i-KfW7qg3SwrFu7ECxGe9fcg" type="referral">
          <date when="2014-04-25"/>
        </correspAction>
        <correspAction xml:id="i-LhYRZjmAqZtRu61kf73DeW" type="dismissal">
          <date when="2014-04-16"/>
        </correspAction>
        <correspAction xml:id="i-DYFLPoVpvfZDhCG3trEupS" type="dismissal">
          <date when="2014-04-16"/>
        </correspAction>
        <correspAction xml:id="i-QyEjq5BrRwyg32Xz9EUqXh" type="submission">
          <date when="2014-04-11"/>
        </correspAction>
        <correspAction xml:id="i-LcEtDCdH23oyrVZX5B827s" type="transfer">
          <date when="2014-04-11"/>
        </correspAction>
        <correspAction xml:id="i-3usfDtPg1Zp8WkBFMrjxrv" type="assigned"/>
        <correspContext corresp="i-3usfDtPg1Zp8WkBFMrjxrv">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YTq1nPWyJaSGin3yusQbx1" type="motHeader"/>
      <div xml:id="i-Wiai68uC3BtKg6oCCjSdHK" type="motBody">
        <div xml:id="i-AnP82PfiKB6iPQyvRiHXip" type="motProposal" subtype="förslag">
          <head xml:id="i-MymtcqSDrhF9zq8S9Tfhi7">
            Förslag till riksdagsbeslut
          </head>
          <list xml:id="i-86L34FQCmtHDNuEwJQNyLV" style="ol">
            <item xml:id="i-RKyx6CyHsn7kWa2Yn5qSHs">
              Riksdagen tillkännager för regeringen som sin mening vad som
              anförs i motionen om att Trafikverket snabbt bör bygga upp en
              egen kompetens för att inspektera anläggningarnas skick.
            </item>
            <item xml:id="i-6kEC2vGAToWjBcSCYXCPyk">
              Riksdagen tillkännager för regeringen som sin mening vad som
              anförs i motionen om att staten bör ta det samlade ansvaret för
              underhållet i takt med att underhållskontrakten löper ut.
            </item>
            <item xml:id="i-58DUXd85j35k2ok6wJ5mNG">
              Riksdagen tillkännager för riksdagen som sin mening vad som anförs
              i motionen om höjda kvalitetsavgifter och om att ett oberoende
              organ, fristående från tågoperatörer och infrastrukturförvaltare,
              bör sköta detta.
            </item>
            <item xml:id="i-FrzeMUVjqLNAyqBL7En4SF">
              Riksdagen tillkännager för regeringen som sin mening vad som
              anförs i motionen om vikten av moderna verktyg för Trafikverkets
              trafikledning och kapacitetstilldelning.
            </item>
            <item xml:id="i-GBS7eoSrdGFQkcKnHirv47">
              Riksdagen tillkännager för regeringen som sin mening vad som
              anförs i motionen om att banavgifterna inte ska höjas förrän järnvägen
              har blivit robustare och punktligare.
            </item>
            <item xml:id="i-5QEbqKCD78BAa6LAWQYZ7w">
              Riksdagen tillkännager för regeringen som sin mening vad som
              anförs i motionen om en långsiktig anslagstilldelning när det
              gäller järnvägsunderhåll.
            </item>
            <item xml:id="i-PbUfuAMz9PToPkKZsoS9Lg">
              Riksdagen tillkännager för regeringen som sin mening vad som
              anförs i motionen om vikten av oberoende och tillförlitlig punktlighetsstatistik.
            </item>
            <item xml:id="i-MygwbKEqNHuE97hJsNn1Ki">
              Riksdagen tillkännager för regeringen som sin mening vad som
              anförs i motionen om att resestatistik bör bli offentlig.
            </item>
            <item xml:id="i-NbZRSLMzgfWbVaJ32unq1L">
              Riksdagen tillkännager för regeringen som sin mening vad som
              anförs i motionen om en bättre statlig styrning av och ett tydligt
              samhällsuppdrag för Trafikverket, Transportstyrelsen, SJ AB och
              Jernhusen.
            </item>
          </list>
        </div>
        <div xml:id="i-NfqJ9mwF64484aFFYczndV" type="motContent">
          <head xml:id="i-QWBEFfBGe3M5LAVF6Dnizb" type="h1">
            Svensk järnväg i kris
          </head>
          <p xml:id="i-5r4MyJB3hapnmNGMEEukSP">
            Den svenska järnvägen är i kris. Förseningar och inställda tåg
            hör till vardagen för luttrade pendlare. Förtroendet för järnvägen
            är rekordlågt. Det försämrar möjligheten till arbetspendling.
            Möjligheter till bättre matchning och större arbetsmarknadsregioner
            går förlorade.
          </p>
          <p xml:id="i-3q4JaJ4hBbYHy4PrdfiZai">
            Hos näringslivets transportköpare sviktar tålamodet. En studie
            från Kungl. Tekniska högskolan (KTH) visar att den svenska exportindustrin
            förlorar 1,5 miljarder kronor årligen i intäkter på grund av järnvägskaoset.
            Enbart företaget SSAB beräknas förlora 150 miljoner om året i
            intäkter. Det går naturligtvis ut över jobben inom exportindustrin.
          </p>
          <p xml:id="i-P41cduiK8tAQX7cvXoTSXo">
            Regeringen talar om historiska satsningar samtidigt som man drar
            ned underhållsanslagen för att sedan i desperation höja anslagen.
            Samtidigt har underhållsbranschen för järnväg varslat över 700
            personer sedan december 2012.
          </p>
          <p xml:id="i-DXFPMYet3MYjVkd6LGo17p">
            I den här motionen redogör vi för bristerna i regeringens politik
            för järnvägen enligt Riksrevisionen. Vi tar även upp vad andra
            kommit fram till. Men framför allt tar vi upp vad vi anser behöver
            göras för att relativt snabbt få en bättre fungerande järnväg
            i Sverige.
          </p>
          <p xml:id="i-4BhvZ8YvTAcV7vu3rk39RW">
            Sverige har i dag både en dåligt fungerande järnväg och högre
            arbetslöshet än många andra jämförbara länder. Socialdemokraternas
            mål är att Sverige ska ha EU:s lägsta arbetslöshet år 2020. En
            av förutsättningarna för att arbetslösheten ska minska är en bättre
            järnväg. Såväl för arbetspendling som för godstransporter.
          </p>
          <p xml:id="i-6x1w4UhGS64nsGcpR7zdfd">
            Även transportsektorns klimatpåverkan måste minska. För att dämpa
            vägtrafikens ökningstakt behövs en robust järnväg med högre kapacitet
            än i dag. En väl fungerande järnväg skyddar delvis även Sverige
            i en situation med kraftigt höjda oljepriser.
          </p>
          <head xml:id="i-WFqG4Y64n8WnY9tyA3chaV" type="h1">
            Riksrevisionens granskning
          </head>
          <p xml:id="i-XM1gCEmAqMp9QWfkieLY2s">
            Riksrevisionen har i rapporten tågförseningar (RiR 2013:18) granskat
            regeringens politik för järnvägen.
          </p>
          <p xml:id="i-GVMjmEk2MjspUrYJ3pzzRu">
            Man finner en lång rad brister.
          </p>
          <p xml:id="i-7au4oE1mbJBgwVgUp7MqSS">
            Det finns en outnyttjad potential i användningen av befintliga
            banor. Det går att effektivisera såväl planering och styrning
            av infrastrukturens underhållsentreprenader, trafikledning, depåfrågor,
            kapacitetstilldelning och tågdrift som fordonsunderhåll, menar
            Riksrevisionen.
          </p>
          <p xml:id="i-HgWFuCH5Vr54xL1xFsG1jy">
            Något särskilt anmärkningsvärt är att Riksrevisionen finner att
            regeringen inte har identifierat punktlighet som en riskfaktor
            vid marknadsöppningen av järnvägen.
          </p>
          <p xml:id="i-Nn8gri8ZHBNMxFaykENNCG">
            Regeringen styr heller inte järnvägens aktörer på rätt sätt,
            menar Riksrevisionen.
          </p>
          <p xml:id="i-9oWS7EA9ijHkx2Vaax5BYu">
            Riksrevisionen lyfter även fram följande.
          </p>
          <p xml:id="i-8nNt4ec5nUx7q85j6JJxkt">
            – Det saknas lagkrav som reglerar spårens och fordonens standard
            och kvalitet annat ur ett säkerhetsperspektiv.
          </p>
          <p xml:id="i-UkkEoRkBTLQtt3HxbA8KxD">
            – De s.k. kvalitetsavgifterna är för låga för att ge en styrande
            effekt. Det är de avgifter som tågoperatörer får betala då de
            orsakar förseningar.
          </p>
          <p xml:id="i-Kcsf5sPAFJ2GuXHcG22H4q">
            – Trafikverkets organisering och upphandling av underhållet av
            järnvägen fungerar inte ändamålsenligt.
          </p>
          <p xml:id="i-Kj7EcW2raoVQ3Z5L4q1BcC">
            – Trafikverkets metod för kapacitetstilldelning ger inte det
            mest samhällsekonomiskt effektiva resultatet.
          </p>
          <p xml:id="i-5DT4sWizQS3Ly8zCYryGsV">
            – Banavgifterna är för låga för att styra optimalt.
          </p>
          <p xml:id="i-F1BwE9GDRxCUB4GGkyPkjg">
            – Marknaden för depåtjänster fungerar inte väl. Jernhusen har
            gjort felaktiga prioriteringar och inte byggt några nya depåer.
          </p>
          <p xml:id="i-DE5DcbubyENxfAp2DJhN3j">
            – Transportstyrelsen genomför inte proaktiv tillsyn och marknadsövervakning
            som har betydelse för tågförseningar.
          </p>
          <p xml:id="i-4F8QsCEsNnHP83skoY76Py">
            – Trafikverkets användande av punktlighetsstatistik brister i
            flera avseenden.
          </p>
          <p xml:id="i-8LUy2SAP8D6MkUjX5kCtzh">
            Utöver Riksrevisionens granskning förekommer bred kritik av regeringens
            sätt att sköta järnvägen. Ett antal allvarliga urspårningar, med
            svåra driftstörningar som följd, har också skett.
          </p>
          <p xml:id="i-Np4PYq8WV7wHosrLHSr3wN">
            – Regeringens egen utredare av järnvägens organisation har lyft
            fram att Trafikverket inte har tillräcklig kunskap om anläggningens
            skick.
          </p>
          <p xml:id="i-XvuBHz61QbkTPqhagkoKim">
            – Statens haverikommission utreder risken med det stora antalet
            underentreprenörer i järnvägsunderhållet.
          </p>
          <p xml:id="i-SV6rQvNZap3qnu2ca9hGNZ">
            – I den årliga undersökningen Förtroendebarometern har järnvägen
            återigen mycket dåligt förtroende.
          </p>
          <p xml:id="i-LBwN1HQzteg3bj2A5zTnDK">
            – SR:s P4 Stockholm rapporterade under 2013 om lös räls vid och
            strax söder om Stockholms central.
          </p>
          <p xml:id="i-6uWjSybBPCW43z6A2oPwsq">
            – Inom loppet av mindre än två månader skedde två allvarliga
            urspårningar precis söder om Stockholms central. Svåra driftstörningar
            uppstod.
          </p>
          <p xml:id="i-ChZhM2VgyyfCxATkWwtbEm">
            – Underhållsföretagen varslar personal i ett läge då regeringen
            säger sig skjuta till mer pengar till underhåll.
          </p>
          <p xml:id="i-9UrPJLRRxa7ECeUdDQ3gTw">
            – Godsföretaget Green Cargo varslar personal och drar ned på
            den klimatsmarta kombitrafiken. Orsaken är järnvägens brister
            i kombination med för höga banavgifter och prisdumpning av lastbilstransporter.
          </p>
          <head xml:id="i-LoGTmS6E5M3DPxehRCvM4T" type="h1">
            Ett socialdemokratiskt program för punktligare tåg
          </head>
          <p xml:id="i-7e91ByQ4yfmeLDi7sntRHU">
            För socialdemokraterna har en fungerande järnväg högsta prioritet.
            Det är en förutsättning för att nå vårt mål om EU:s lägsta arbetslöshet
            år 2020. Även vår målsättning om en ökad andel kvalificerad tillverkningsindustri
            i Sverige kräver bättre järnväg jämfört med i dag. Hela arbetsmarknadens
            funktionssätt förbättras om arbetspendling med tåg underlättas.
          </p>
          <p xml:id="i-ADiCFHxhFX6dK576kcEu7s">
            En fungerande järnväg behövs också för att vi ska klara klimatmålen,
            förbättra luftkvaliteten och minska oljeberoendet.
          </p>
          <p xml:id="i-U5StBwzMfsKtiwppaembb5">
            På några års sikt vill vi se omfattande investeringar i nya järnvägar
            som hela Götalandsbanan, Europabanan och Norrbotniabanan. Även
            kraftiga kapacitetshöjningar på de tre godsstråken, hamnbanan
            i Göteborgs hamn, Bergs-lagsbanan/Väster om Vänern och Hallsberg–Degerön
            är viktiga.
          </p>
          <p xml:id="i-EPegKiaw9fbKZdKLxH7Zdb">
            Det kommer dock att dröja innan de stora nyinvesteringarna är
            klara. Det gäller nu främst att vårda den järnväg vi har. I det
            läget är rätt resurser till järnvägsunderhåll och en väl fungerande
            organisation för järnvägsunderhåll mycket viktigt.
          </p>
          <p xml:id="i-5C6VEpWdh5Y9pncqtJSrJW">
            Riksrevisionen lyfter fram vikten av långsiktig anslagstilldelning
            för underhåll. Regeringen har vacklat mycket om underhållet. Mindre
            satsningar har gång på gång beskrivits som historiska och sedan
            har man bara inom något halvår dragit ned anslag till underhållet.
          </p>
          <p xml:id="i-SLBVuyCT6gAXSEKNwRfoSS">
            Det här handlar även om säkerheten på järnvägen. De två omfattande
            urspårningarna söder om Stockholms central i november 2013 och
            januari 2014 hade kunnat få mycket allvarliga konsekvenser om
            det varit persontåg som spårat ut.
          </p>
          <p xml:id="i-XFBec4HJM9M7R4hF5dBWj5">
            Vi kan inte göra som i Storbritannien och vänta med åtgärder
            tills riktigt allvarliga olyckor har skett. Där styrde man upp
            järnvägens organisation först efter att tre allvarliga olyckor
            med persontåg skedde under åren 1997–2000 där sammanlagt 41 personer
            dödades och över 700 skadades.
          </p>
          <head xml:id="i-FCDL1s2RbRapkJQaA4JTMA" type="h1">
            Ett samlat ansvar för järnvägsunderhållet
          </head>
          <p xml:id="i-FJk4fZgDHYyqxZ2arr1kxp">
            Först och främst handlar det om att staten tar ett samlat ansvar
            för järnvägsunderhållet. I takt med att kontrakten för underhåll
            löper ut ska underhållet tas över av en ny enhet inom Trafikverket.
            Eventuellt kan det statliga aktiebolaget Infranord överföras till
            Trafikverket. I dag löper större underhållskontrakt i regel på
            fem år. Vissa speciella underhållsarbeten som kräver unik kompetens
            ska så klart kunna upphandlas. Även större underhållsarbeten som
            närmast kan ses som reinvesteringar ska kunna upphandlas.
          </p>
          <p xml:id="i-G5hv2hqbjKVAdiF6yVfFyn">
            Vi ser risker med regeringens ryckighet för anslagen till järnvägsunderhåll.
            I politiska utspel hävdar regeringen att man gör historiska satsningar.
            Samtidigt valde man i budgetpropositionen för 2014 att dra ned
            på underhållet. Några månader senare höjdes anslaget i desperation
            via Trafikverkets regleringsbrev. Ryckigheten i anslagen gör det
            svårt att planera inte minst förebyggande underhåll. Vi ser även
            hur underhållsbranschen gjort omfattande varsel de senaste 18
            månaderna trots att regeringen säger sig skjuta till mer medel.
          </p>
          <p xml:id="i-FY3uWarNz2FQHdAvWS3VPc">
            Nu behövs både ökad kunskap om vart och när det förebyggande
            underhållet ska utföras. Det är viktigt att eftersträva en långsiktighet
            i anslagen för bästa möjliga planering av underhållsåtgärder.
          </p>
          <p xml:id="i-P2W2MdEoFZ8huAtS1FJzu4">
            Trafikverket måste självständigt inspektera banorna och entreprenörernas
            arbete.
          </p>
          <p xml:id="i-4E51ww7UExtV9DkWnUDs77">
            Redan innan underhållskontrakten löper ut måste Trafikverket
            skaffa sig gedigen kunskap om anläggningens skick. Därför måste
            Trafikverket omedelbart bygga upp kompetens för att inspektera
            både anläggningens skick och entreprenörernas arbete. Det handlar
            både om att upptäcka akuta brister och om att ge kunskap om vilket
            förebyggande underhåll som måste göras.
          </p>
          <head xml:id="i-RD1xV5icvgEgdziLrhkd3K" type="h1">
            Bättre system för kvalitetsavgifter
          </head>
          <p xml:id="i-EFLACvpmDtPrtzV9SKG8Am">
            Riksrevisionen är även tydlig med att kvalitetsavgifterna måste
            höjas. De tågoperatörer som orsakar förseningar genom att de är
            sena ut från depåer eller orsakar fel på anläggningen genom fel
            på lok eller vagnar får betala kvalitetsavgifter. Även infrastrukturförvaltaren
            kan få betala kvalitetsavgifter. Höjs avgifterna ges tydliga incitament
            till tågoperatörer att hålla sina lok och vagnar i bästa skick
            och även till infrastrukturförvaltare att prioritera förebyggande
            underhåll.
          </p>
          <p xml:id="i-LfnSwiDhVgRiYrBXcBXMQc">
            När det gäller kvalitetsavgifterna har regeringen en avvaktande
            hållning och verkar mena att det är upp till ansvariga myndigheter.
            Man ser märkligt nog inte potentialen med denna typ av styrmedel
            som staten förfogar över.
          </p>
          <p xml:id="i-EKb1SiWc22izkqKD188o7L">
            Vi vill även se över om det verkligen är rimligt att man på Trafikverket
            själva fattar beslut om kvalitetsavgifter då man själva förvaltar
            anläggningen. Att Trafikverket beslutar om kvalitetsavgifter kan
            innebära att tågoperatörer och infrastrukturförvaltare inte ses
            som jämbördiga aktörer. Ett nytt system för kvalitetsavgifter
            ska därför utredas där ett oberoende organ sätter mer styrande
            kvalitetsavgifter mot både infrastrukturförvaltare och tågoperatörer.
          </p>
          <head xml:id="i-EDJiR4NVe6Mo8PjTL6HBwT" type="h1">
            Ställ krav på det rullande materialet
          </head>
          <p xml:id="i-X2bX67XCbLUYdGoecS6saR">
            Vi vill även ställa krav på viss typ av teknik som auto-drop
            off och kol av god kvalitet på lokens strömavtagare. Auto-drop
            off och bättre kol på strömavtagaren är två enkla åtgärder för
            att minska antalet nedrivna kontaktledningar. Godsförtaget Green
            Cargo har kraftigt ökat driftsäkerheten både för loken och minskat
            antalet nedrivna kontaktledningar genom att använda bättre kol
            på strömavtagaren. Överlag bör även underhållet och kontrollen
            av exempelvis hjul och axlar öka.
          </p>
          <p xml:id="i-FJA12ViGbfx7gRLjtiRLXa">
            Det handlar även om vilken typ av tåg som används. Vi vill ställa
            krav på att tågoperatörerna använder tågsätt som ger bästa möjliga
            kapacitet och minimala störningar på järnvägen. Det måste därför
            ställas krav på både hastighet, accelerationsförmåga och passagerarkapacitet.
          </p>
          <p xml:id="i-CQdh7hkfobgdiNVZZY63qh">
            Här har regeringen en väl rigid hållning till EU:s regelverk.
            Att ställa krav på strömavtagare och kol som skonar kontaktledningar
            och tål svenskt vinterklimat borde knappast vara något handelshinder
            i EU. Inte heller att välja de tågset med befintlig teknik som
            har effektivast acceleration och bäst passagerarkapacitet.
          </p>
          <p xml:id="i-VZuCtHF12iumWztGe4KVHZ">
            Skulle EU-kommissionen ha uppfattningen att detta strider mot
            den inre marknaden är vi beredda att ta den konflikten. Regeringen
            verkar avse att det är upp till operatörerna själva att välja
            rätt utrustning.
          </p>
          <head xml:id="i-FYiNJuHj1AfDUyfnEoWEaZ" type="h1">
            Inga höjda banavgifter tills robusthet och punktlighet ökat
          </head>
          <p xml:id="i-7F5aCpuo5pQtfKjPZtNPSs">
            Riksrevisionen menar att högre banavgifter kan var en lösning
            för optimering och ökad kapacitet. Vi är inte motståndare till
            att på sikt höja banavgifterna för att finansiera såväl ökat underhåll
            som reinvesteringar och nyinvesteringar. Så länge järnvägens robusthet
            och punktlighet inte förbättras motsätter vi oss en höjning av
            banavgifterna.
          </p>
          <head xml:id="i-2viTuT2NHvmKwExtz1Gtg3" type="h1">
            Kapacitetstilldelning och trafikledning
          </head>
          <p xml:id="i-TyzV3a4nhrYuT4mM4BuwYW">
            Riksrevisionen lyfter även fram problemen med kapacitetstilldelning.
            Även här menar regeringen att EU sätter upp hinder. Trafikverkets
            roll ska vara att tilldela kapacitet på ett konkurrensneutralt
            sätt, enligt regeringen.
          </p>
          <p xml:id="i-9sroLFdKBuZNqd6M3u2qVM">
            Vi ser med oro på hur kapacitetstilldelningen på sträckan Stockholm–Göteborg
            på Västra stambanan kan innebära ytterligare kapacitetsproblem.
            Till hösten ska tre olika persontågsaktörer köra på sträckan.
            Utöver SJ AB kommer en aktör köra med ett relativt snabbt tåg
            som tar färre passagerare än SJ2000 samtidigt som tredje aktör
            väntas köra med ett långsammare tåg än de två andra.
          </p>
          <p xml:id="i-2NKAogrxBsreukG8u79iD8">
            Mycket tyder på att dagens ettåriga tilldelning av kapacitet
            är för kort tid för passagerartrafik för att aktörer ska kunna
            se långsiktigt på sitt åtagande. Ett år kan däremot vara för kort
            tid för tilldelning av tåglägen för industrins godstransporter
            då efterfrågan på godstransporter kan variera kraftigt under ett
            år.
          </p>
          <p xml:id="i-ALweTLwrpaEH12xbmb8PyG">
            Trafikverket behöver moderna, högkvalitativa verktyg för både
            kapacitetstilldelning och trafikledning. Här finns anledning att
            se över hur andra länder i arbetar med moderna, välfungerande
            metoder för kapacitetstilldelning och trafikledning.
          </p>
          <head xml:id="i-RjohKSy9rCKJaqwbmVdTv7" type="h1">
            Ett tydligt samhällsuppdrag för järnvägen
          </head>
          <p xml:id="i-NBfnf3fe9Cb25hGQgSXzXg">
            När det gäller tilldelning av depålägen ser Riksrevisionen problem
            med att styrningen av det statliga bolaget Jernhusen, som förvaltar
            stationer, depåer och bangårdar, har varit rent affärsmässig.
            Det har gjort att Jernhusen prioriterat kommersiella mark- och
            fastighetsaffärer.
          </p>
          <p xml:id="i-YGaAhqbM1vBUrtQZ6guByZ">
            Jernhusen måste i stället utveckla resecentrum, godsterminaler
            och depåer med resenärer och transportköparnas behov som det centrala
            uppdraget.
          </p>
          <p xml:id="i-AYwJfiYQaAXtZWmwMipFaL">
            Även uppdragen till det statliga aktiebolaget SJ AB och myndigheterna
            Trafikverket och Transportstyrelsen måste förändras. I dag sätts
            kortsiktigt marknadstänkande och konkurrensfrågor för högt på
            agendan. Samhällets behov av klimatsmarta järnvägstransporter
            av högsta kvalitet måste alltid sättas främst.
          </p>
          <head xml:id="i-WJgAN4L8Jb4meiHtccXXFV" type="h1">
            Förbättrad statistik
          </head>
          <p xml:id="i-Lb8J4xGc5Ly4RHf37bprmp">
            Riksrevisionen belyser att det i dag inte finns någon sammanhållen
            punktlighetsstatistik. Befintlig statistik verkar mest vara anpassad
            för Trafikverkets interna behov.
          </p>
          <p xml:id="i-NSTvLaMxM77AxBEymurXN9">
            Vi vill inrätta ett oberoende statistikorgan för att verkligen
            få fram jämförbara data av hög kvalitet.
          </p>
          <p xml:id="i-WaT8Din7iZqp1HBnCof4ND">
            I dag räknas resestatistiken som en affärshemlighet. För att
            utveckla både järnvägen och samhällsplaneringen i stort behöver
            statistiken bli offentliga data.
          </p>
        </div>
        <div xml:id="i-PZWhYtV1rPiNR44Na9kDDv" type="signatureBlock">
          <list xml:id="i-7gNbLeaWbkhzhTUdQ1ndTy">
            <item xml:id="i-22wUFjMVateJ21cneQon1C" who="i-NW2TEoH8XmW9aSn2aKJ8EA" type="signature">
              Anders Ygeman (S)
            </item>
            <item xml:id="i-EffMenoGtqBFjY2q4xunHn" who="i-17NC28Tx5CZ5mzwYAUHKqv" type="signature">
              Monica Green (S)
            </item>
            <item xml:id="i-WTYcVmepJnq7ibv31d76mQ" who="i-H5HJUuQkcmeBKzDKgSJFMx" type="signature">
              Lars Johansson (S)
            </item>
            <item xml:id="i-Tv47SHj4osjegviU3YxfDh" who="i-SvS8rTwUeKpVtp5mrPNCaP" type="signature">
              Leif Pettersson (S)
            </item>
            <item xml:id="i-LFYWKaKMTzsda3KWPQ5sTD" who="i-SwCG7qehtiZEoxQcEgSRCW" type="signature">
              Suzanne Svensson (S)
            </item>
            <item xml:id="i-PVLwkcNZKYaCyMooaJPdeQ" who="unknown" type="signature">
              Roza Güclü Hedin (S)
            </item>
          </list>
        </div>
      </div>
    </body>
  </text>
</TEI>
