<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--fk--00319">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__319/mot_1964__fk__319-001.pdf"/>
      <fw xml:id="i-7CJPKP4ULdZQYHCDgTpreh">
        Motioner i Första kammaren, nr 319 år 19614 9
      </fw>
      <div xml:id="i-6ctDnwVD2NLXF1pgvDTn6M" type="motHeader">
        <div xml:id="i-LHpExcfMWXKoAp6mPaesG" type="motTitle"/>
        <div xml:id="i-3c1SU6kiw6iHsNXHPU4qf5" type="motSubmissionInfo"/>
      </div>
      <div xml:id="i-Pj6KVRESJBohJ9yyWrt6NR" type="motBody">
        <div xml:id="i-EDgaRFKe1G3GPAvXsDxbhG">
          <p xml:id="i-DJW53K86dsU87SjUBMyNm">
            Nr 319
          </p>
          <p xml:id="i-D2SMsW59Ti8na6cCxQnHjf">
            Av herr Weibull och herr Nilsson, Yngve, om forskning och försök
            rörande kemiska växtskyddsmedel.
          </p>
          <p xml:id="i-EtafntHiWzogwPXZDBdjxT">
            (Lika lydande med motion nr 420 i Andra kammaren)
          </p>
          <p xml:id="i-1z7xmxCKa3Np9YGrPXX5f">
            En intensiv debatt föres i vårt land beträffande de s. k. biociderna
            och deras allmänna användning främst inom jordbruk och trädgårdsodling.
            Till en del är kritiken onyanserad och baserad på uppgifter härrörande
            från andra länder, främst USA med helt andra odlingsbetingelser,
            klimatförhållanden, parasit- angrepp etc. Detta motsäger emellertid
            ej att skador och förgiftningsfall särskilt i fråga om vår fauna
            uppstår och att även oaktsamhet vid användningen av olika kemiska
            bekämpningsmedel förekommit och förekommer med förgiftnings- fall
            som följd. Den nya giftlagstiftning, som från den 1 januari i
            år träder i kraft och vilken innebär avsevärt skärpta bestämmelser
            i fråga om användningen av och han- deln med kemiska bekämpningsmedel,
            torde dock kunna förväntas på ett posi- tivt sätt påverka utvecklingen.
            Större försiktighet och bättre kunskaper kräves nu vid användandet
            av de giftigaste medlen, upplysningen intensifieras osv. Vidare
            får man icke bortse från de betydande vinster som användningen
            av bekämpningsmedel av olika slag innebär för vårt jordbruk och
            vår trädgårds- odling. Utan tillgång till dessa skulle en rad
            odlingar ej längre kunna bedrivas till följd av starkt minskad
            odlingssäkerhet. Utan betning av utsädet skulle förödande härjningar
            av fusarioser drabba vår spannmålsodling, utan tillgång till olika
            kemiska bepudrings- eller besprutningsmedel skulle vår oljeväxtodling,
            fröodling och i stor utsträckning trädgårdsproduktion vara omöjlig.
            En avväg- ning — som i och för sig är mycket svår att göra — måste
            här ske. Ett ersättande av de nu gängse bekämpningsmetoderna med
            s. k. biologisk bekämpning torde vara avlägsen. Det är på intet
            sätt klart att detta utgör en realistisk väg ens för en mindre
            del av växtsjukdomarna. Resistensförädling — som onödiggör användning
            av kemiska medel — kan effektivt tillgripas 1 fråga om en rad
            parasiter, främst svampsjukdomar och nematoder, men är tidskrä-
            vande. Det torde i allmänhet taga minst 10—15 år att ställa en
            ny sort som är resistent mot en viss sjukdom till marknadens förfogande.
            Å andra sidan är det uppenbart att såväl växtodlingen som de naturvårdande
            organen har ett gemensamt intresse av att nedbringa skadeverkningarna
            och riskerna för användningen av de s. k. biociderna till ett
            minimum. Detta bör bl. a. ske därigenom att en successiv övergång
            sker till mindre giftiga medel.
          </p>
          <pb facs="riksdagen-motions-pdf/data/1964/mot_1964__fk__319/mot_1964__fk__319-002.pdf"/>
          <fw xml:id="i-GdvfZXuNZ5bFtM4k8rr5sp">
            10 Motioner i Första kammaren, nr 319 år 1964
          </fw>
          <p xml:id="i-SMreZBtUKB1EX1V63nWdV1">
            Vår växtskyddslagstiftning fordrar i dag registrering av växtskyddspreparat,
            men någon ingående värdeprövning sker ej. Resurserna vid vår officiella
            anstalt på området, statens växtskyddsanstalt, är härför otillräckliga.
            I sina petita för budgetåret 1964/65 anför anstalten att den avser
            att inkomma med förslag av- seende bl. a. lokala växtskyddsförsök,
            växtskyddsåtgärdernas ekologiska och ekonomiska aspekter, undersökningar
            av den biologiska bekämpningens möjlig- heter i Sverige och övervakningen
            rörande bekämpningsmedelsrester i föda och foder. Detta är för
            visso väsentliga arbetsuppgifter, men man skulle här- utöver vilja
            tillägga en ingående värdeprövning av växtskyddsmedlen för deras
            registrering och marknadsförande. Den relativa giftigheten hos
            preparaten prö- vas redan av den nyligen tillsatta statens giftnämnd,
            som har att klassa medlen med hänsyn till deras farlighet. För
            en starkt påkallad vidgad forsknings- och försöksverksamhet rörande
            bio- ciderna kräves sålunda ökade resurser främst hos statens
            växtskyddsanstalt men måhända även hos exempelvis statens institut
            för folkhälsan, lantbruks- högskolan, statens centrala frökontrollanstalt,
            veterinärhögskolan, företrädarna för naturvårdsverksamheten etc.
            Det synes oss väsentligt att problemet tages upp i hela dess vidd
            och att detta sker skyndsamt. Under hänvisning till vad som ovan
            anförts vill vi hemställa, att riksdagen måtte i skrivelse till
            Kungl. Maj:t hemställa om en allsidig utredning samt förslag rörande
            förstärkning av forsknings- och försöksresurserna på växtskyddsmedlens
            om- råde.
          </p>
          <p xml:id="i-Przz2CnF3rrPtWwcqsnDNs" type="date">
            Stockholm den 24 januari 1964
          </p>
          <div xml:id="i-SGZYfpwKVK9toDQjwwUVQs" type="signatureBlock">
            <p xml:id="i-KWZME1sbeGLfpuWxpYGcaA" who="unknown" type="signature">
              Gunnar Weibull N Yngve Nilsson
            </p>
          </div>
        </div>
      </div>
    </body>
  </text>
</TEI>
