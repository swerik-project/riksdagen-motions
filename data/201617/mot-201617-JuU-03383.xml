<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03383">
  <teiHeader>
    <fileDesc>
      <titleStmt>
        <title>Från missmod till hopp - kristdemokratiska förslag för att vända trenden i utanförskapsområden</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3383 av Andreas Carlson m.fl. (KD)</title>
          <idno type="rdwebb">H4023383</idno>
          <rs type="number">3383</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023383/text</ref>
          <ref type="dokument_url_html">http://data.riksdagen.se/dokument/H4023383</ref>
          <ref type="dokumentstatus_url_xml">http://data.riksdagen.se/dokumentstatus/H4023383</ref>
          <ref type="docx">http://data.riksdagen.se/fil/844B0440-D058-4C04-A8AD-F063DDBE844C</ref>
          <ref type="pdf">http://data.riksdagen.se/fil/849C61A0-FE36-48DA-AD9B-4CCD8E5B4EA7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RgxDySbN9kxCQAT1w4Ccu4" type="signed"/>
        <correspContext corresp="i-RgxDySbN9kxCQAT1w4Ccu4">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-8e4PwwHjuEj6jsB3syz6aF" type="submitted">
          <date when="2016-10-05"/>
          <time when="16:25:20"/>
        </correspAction>
        <correspAction xml:id="i-SJgDqysudcbFRU8e89ZptU" type="reviewed">
          <date when="2016-10-07"/>
          <time when="17:48:43"/>
        </correspAction>
        <correspAction xml:id="i-MdGwUtmGnaDFAggACdAZzj" type="referred">
          <date when="2016-10-14"/>
        </correspAction>
        <correspAction xml:id="i-2CBvamwtq2yzMfigB27ZKL" type="assigned">
          <date when="2018-06-05"/>
          <time when="10:32:49"/>
        </correspAction>
        <correspContext corresp="i-2CBvamwtq2yzMfigB27ZKL">
          <ref type="assignedTo">Justitieutskottet</ref>
        </correspContext>
        <correspAction xml:id="i-NXMuepiJXQJMV4tNpk8Wju" type="behandlas_i"/>
        <correspContext corresp="i-NXMuepiJXQJMV4tNpk8Wju">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6MBt2JCKWsWr2ajYdo1ynm" type="behandlas_i"/>
        <correspContext corresp="i-6MBt2JCKWsWr2ajYdo1ynm">
          <ref type="uppgift">2016/17:KU23</ref>
          <ref type="ref_dok_id">H401KU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU23</ref>
          <ref type="ref_dok_titel">Förebyggande av våldsbejakande extremism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GcuwMFy8KujUs8rGiowniB" type="behandlas_i"/>
        <correspContext corresp="i-GcuwMFy8KujUs8rGiowniB">
          <ref type="uppgift">2016/17:JuU19</ref>
          <ref type="ref_dok_id">H401JuU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU19</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xno3VTaCPW4kxgT6ctYMFS" type="behandlas_i"/>
        <correspContext corresp="i-Xno3VTaCPW4kxgT6ctYMFS">
          <ref type="uppgift">2016/17:UbU19</ref>
          <ref type="ref_dok_id">H401UbU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU19</ref>
          <ref type="ref_dok_titel">Skolväsendet - övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EH3pxCMdEtnRGf7H3SZY9k" type="behandlas_i"/>
        <correspContext corresp="i-EH3pxCMdEtnRGf7H3SZY9k">
          <ref type="uppgift">2016/17:AU7</ref>
          <ref type="ref_dok_id">H401AU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2ZhftjKoFocJLMvCPpk127" type="behandlas_i"/>
        <correspContext corresp="i-2ZhftjKoFocJLMvCPpk127">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RnBFkQ6QKaCez1YebrkmCY" type="motHeader">
        <div xml:id="i-QE6JQNEUKdURTU22kbJWeA" type="motTitle">
          Motion till riksdagen 2016/17:3383 av Andreas Carlson m.fl. (KD)
          Från missmod till hopp – kristdemokratiska förslag för att vända
          trenden i utanförskapsområden
        </div>
      </div>
      <div xml:id="i-Pii7CZsazym71kqbx5FPWi" type="motBody">
        <div xml:id="i-JbvmaX2V7v5DLuHvu9odRc" type="motProposal" subtype="förslag">
          <head xml:id="i-DpRSmJsUzBbra2BFD3Euov">
            Förslag till riksdagsbeslut
          </head>
          <list xml:id="i-Xv9f4rumS8aQJVQ95WpXBq" style="ol">
            <item xml:id="i-M7iJjtQV1uZq39iGQW4Rr2">
              Riksdagen ställer sig bakom det som anförs i motionen om vikten
              av att Sverige är ett tryggt land att leva i, oavsett var man
              bor, och detta tillkännager riksdagen för regeringen.
            </item>
            <item xml:id="i-6iyBJtSbD72TmdeXkk7faR">
              Riksdagen ställer sig bakom det som anförs i motionen om att
              arbetsmetoder likt Social Impact Bonds bör prövas för att stärka
              det lokala arbetet tillsammans med det civila samhället och tillkännager
              detta för regeringen.
            </item>
            <item xml:id="i-5Wd74h3qSyUEBpeNR5GTqX">
              Riksdagen ställer sig bakom det som anförs i motionen om behovet
              av en satsning på skolorna i de mest utsatta områdena och tillkännager
              detta för regeringen.
            </item>
            <item xml:id="i-VFgsm99XbJvdZmHFudRBx1">
              Riksdagen ställer sig bakom det som anförs i motionen om att
              en ny anställningsform – introduktionsanställningar – ska införas
              och tillkännager detta för regeringen.
            </item>
            <item xml:id="i-QWkdjRZ1nV9okGFHnVaNr4">
              Riksdagen ställer sig bakom det som anförs i motionen om att
              stärka resurserna till polisen så att man kan känna sig trygg
              i alla bostadsområden och tillkännager detta för regeringen.
            </item>
            <item xml:id="i-VPS6BEi5NWLY4tvPPVNbwr">
              Riksdagen ställer sig bakom det som anförs i motionen om stöd
              till kommunerna för att arbeta mot våldsbejakande extremism och
              tillkännager detta för regeringen.
            </item>
          </list>
        </div>
        <div xml:id="i-7H4eSKoZ2Mc1WhgmGrwVTA" type="motContent">
          <head xml:id="i-H3WxGRmrj3MCGZ9FkfhoPK" type="h1">
            Inledning
          </head>
          <p xml:id="i-FJCWpZF35xJ7ofq28rTLMZ">
            Sverige ska vara ett tryggt land att leva i, oavsett var man
            bor någonstans. Det ska inte spela någon roll om man bor i suterränghuset
            i villasamhället eller i höghuset i förorten – människor ska kunna
            känna frihet, hoppfullhet och trygghet.
          </p>
          <p xml:id="i-PUUV7gRHxjyj8Pi2i8rp8G">
            Genom att ge familjer goda villkor kan vi möjliggöra så att fler
            barn kan växa upp till trygga vuxna. Vi kan vara med och forma
            skolor som ger barn och ungdomar goda förutsättningar att klara
            livet och arbetslivet. Och vi kan underlätta för människor att
            bli anställda, att anställa och att starta företag. Detta är kristdemokratiska
            ambitioner. Men vår ambition är också att föra en politik som
            förhindrar brottslighet och är tydlig mot dem som överträder lagens
            ramar och skapar ofrihet, otrygghet och oro bland sina medmänniskor.
          </p>
          <head xml:id="i-S8fhsi9L7aCCEsibEAHmES" type="h1">
            Bakgrund
          </head>
          <p xml:id="i-3zCWcCufijPh7Ru3ERQwWk">
            Enligt polisen finns det idag 53 utsatta områden. Områden där
            kriminell verksamhet påverkar vardagslivet för dem som bor där.
            I 14 av dessa har polis och blåljuspersonal svårt att fullfölja
            sitt uppdrag.
          </p>
          <p xml:id="i-AZnTesydEqN8bBqpRCY3KD">
            Under året som gått har det upprepade gånger rapporterats om
            bilar som satts i brand, blåljuspersonal som inte kan komma fram
            och rena upplopp med stenkastande grupper. Våld mot poliser, personal
            inom räddningstjänsten samt hälso- och sjukvården är helt oacceptabelt
            och ska stoppas. Det handlar både om att skydda personer som har
            samhällsviktiga uppgifter och att erkänna respekten för rättsstaten.
            Rättsstaten får inte stå handfallen när respekten för den urholkas.
            Därför måste reaktionerna på angreppen vara tydliga.
          </p>
          <p xml:id="i-YcG8PYrreNsJ4UMCaZoncV">
            Det finns också områden i Sverige där det är lättare att uttrycka
            att man är för IS än att man är emot. Områden där det är farligt
            att vittna och berätta om brott man sett och i stället håller
            tyst och låter brottslingar gå fria. Politiken har en viktig uppgift
            att garantera grundläggande ordning och trygghet som människor
            kan bygga sina liv på.
          </p>
          <p xml:id="i-5qFExLso51M7mYWPU4k1yV">
            Det är människor som vill göra rätt för sig som drabbats hårdast
            i dessa områden. Samhället får inte svika de familjer som bor
            i de drabbade områdena. Alla i vårt land ska ha rätt till trygghet
            och frihet.
          </p>
          <head xml:id="i-Eovmq5qKMCY34MXjFifFov" type="h1">
            Familjer och civilsamhället
          </head>
          <p xml:id="i-39u2UViCCAbr9eTcJPyeva">
            Människan är i behov av gemenskap med andra och fungerande relationer
            för att kunna utvecklas och må bra. Den mest grundläggande formen
            av gemenskap är familjen, där människor möts över generationsgränserna
            i kärlek och tillit. Denna insikt är en grundbult i den kristdemokratiska
            ideologin.
          </p>
          <p xml:id="i-F7odJy1nbxeKVBsKvQuyUw">
            Varje människa är unik och värdefull i sig. Men ensam är inte
            stark, utan det är tillsammans vi växer som personer. Vi har alla
            ett djupt behov av andra människor och det är ett faktum att vi
            i olika faser av våra liv är så svaga att vi är helt beroende
            av andra. Familjen är därför ett mål i sig. Därför är det så viktigt
            att politiken utgår ifrån att skapa så goda förutsättningar som
            möjligt för familjerna i vårt land. Basen i ett tryggt samhälle
            är en familjepolitik som stödjer familjerna tidigt och under hela
            uppväxten.
          </p>
          <p xml:id="i-NCV69uzRUYseQegiim1nWi">
            De goda ideella krafter som finns i utanförskapsområden är en
            bärande del av samhället. De måste ges de bästa möjligheterna
            att kunna verka och på sitt sätt bidra till att utanförskapet
            minskar, till goda uppväxtmiljöer, fritidssysselsättning och engagemang.
          </p>
          <p xml:id="i-KH7T8kZzHyzowduwk2G1ez">
            I Storbritannien finns en modell som kallas Social impact bonds.
            Tanken är att förebygga brott genom samarbete mellan offentliga,
            privata och ideella aktörer. Systemet går ut på att den offentliga
            sektorn formulerar klara och tydliga målsättningar inom ett visst
            område, till exempel att minska antalet brott som begås av unga.
            Därefter får företag och organisationer erbjuda sig att genomföra
            projektet och nå målen. Vi vet i dag inte exakt hur utfallet kommer
            att bli på de platser där Social impact bonds har testats. Men
            eftersom offentliga pengar bara betalas ut när målen nås så är
            den ekonomiska risken för skattebetalarna obetydlig. Om målen
            nås är vinsten potentiellt enorm, eftersom kostnaderna som hänger
            ihop med kriminalitet och utslagning är just enorma. Risken att
            utsättas för brott påverkas av var man bor. I socialt utsatta
            områden är risken att utsättas för hot och våld påtagligt högre
            och där är det fler som känner sig otrygga. Problemen är alltså
            lokala, och starkt kopplade till de socioekonomiska förutsättningar
            som gäller i närområdet. Därför torde lokalt anpassade lösningar,
            som Social impact bonds, vara rätt väg att gå. Större nationella
            satsningar riskerar att missa målet, och är dessutom betydligt
            dyrare. Våra resurser är begränsade och våra problem betydande.
            Social impact bonds kan mycket väl vara ett sätt att möta dessa
            båda omständigheter. Låt Sverige bli nästa land som prövar denna
            nya väg. Detta bör ges regeringen tillkänna.
          </p>
          <head xml:id="i-MttskeD9Zicry7bqypV8oJ" type="h1">
            Utbildning
          </head>
          <p xml:id="i-CkmXKmRHhKYipkcc2qNad9">
            Bra skolor är A och O för att skapa förutsättningar för en god
            utveckling – oavsett var i landet man bor, oavsett i vilken stadsdel
            man går i skolan. Särskilt viktig är det att skolan fungerar för
            elever som kommer från hem som saknar studietradition eller där
            föräldraengagemanget brister.
          </p>
          <p xml:id="i-KwhcagPjKM42ciuCMm7ZAB">
            Kristdemokraterna menar att skolor som inte håller måttet – oavsett
            vem som driver dem – ska stängas. Kommunala skolor ska inte hållas
            öppna och få fortsätta att ge dålig undervisning bara för att
            de är kommunala. Stäng skolor som inte håller måttet, det måste
            finnas en kvalitetsgräns, även för kommunala skolor.
          </p>
          <p xml:id="i-Xk7KyCe1Jh5j9NqZF1A5vM">
            En satsning på skolorna i de mest utsatta stadsdelarna ska genomföras.
            Kommunerna ska ha ansvar för att minska klassernas storlek samt
            att rekrytera de bästa och mest motiverade lärarna genom att erbjuda
            högre lön. Kontakten mellan föräldrar och skola ska stärkas genom
            ett ”kontrakt”. Den exakta utformningen ska avgöras på lokal nivå.
            För att vända utvecklingen vill vi också satsa på fler karriärlärartjänster
            till utsatta områden. Det ska vara attraktivt att ta de tuffaste
            jobben och det ska löna sig. Det är också angeläget att skolledare
            prioriteras eftersom ledarskapet är en betydande del i hur väl
            skolan lyckas. Kristdemokraterna vill öppna rektorsutbildningen
            för fler och att en akademisk utbildning i pedagogiskt ledarskap
            införs. Denna utbildning skulle också kunna profileras mot de
            utmaningar som finns i dessa områden.
          </p>
          <p xml:id="i-Kfii6muPVqNDcxUu9UhiMe">
            En trygg och lugn skolmiljö är en förutsättning för lärande.
            I allt för många skolor präglas vardagen av bråk och oro och det
            är framför allt de elever som har sämst förutsättningar att klara
            skolan som drabbas hårdast. Kristdemokraterna vill skapa bättre
            arbetsro i skolan både genom att klargöra lärarnas befogenheter
            och genom att öka uppföljningen av elevernas uppträdande. Detta
            gäller generellt för alla skolor i landet men är kanske som viktigast
            i områden som är oroliga. Skolan ska vara ett tryggt ställe att
            vara på för alla barn, även för dem som växer upp i utanförskapsområden.
          </p>
          <p xml:id="i-HDksnFbRrCG4htnu38dHjj">
            Det behövs också fler vuxna i skolan som kan ge avlastning i
            klassrummen och vara i korridoren och på skolgården under rasterna.
            Det civila samhället ska kunna bidra i ökad utsträckning till
            en tryggare skola. Fler vuxna i skolan ger ökad trygghet på raster
            och i klassrum. Det kan även vara till hjälp med exempelvis läxläsning.
          </p>
          <head xml:id="i-JKscJs4jd6aB71ey8yJkVT" type="h1">
            Arbete
          </head>
          <p xml:id="i-8ozei6yieSVKoDG7ww64P1">
            Arbete är vägen ur den stigmatisering som många människor områden
            hamnat i. Arbetslösheten är i dessa områden många gånger större
            än på andra håll i samma stad. Den stora skillnaden ligger i om
            man är född i Sverige eller inte. Bland inrikes födda var arbetslösheten
            i april 4,7 procent. För utrikes födda låg motsvarande siffra
            på 14,9 procent. I Malmö var så många som 64 procent av de flyktingar
            som kommit till Sverige för tio år sedan fortfarande arbetslösa.
            Det här är ett gigantiskt problem, inte minst för den enskilde.
          </p>
          <p xml:id="i-SuN4NA1MtAb7GvCmF9siKg">
            Sysslolöshet är förödande. Ett arbete ger så mycket mer än bara
            en inkomst, det ger ett sammanhang, en känsla av utveckling, kolleger
            och en struktur. Att som barn se sina föräldrar gå till jobbet
            på morgonen ger framtidstro, trygghet och tillförsikt.
          </p>
          <p xml:id="i-RpTxuTJpz4v9wc3S5DfcE">
            Sverige byggs starkt genom fler i arbete. När många jobbar skapas
            fler resurser till den gemensamma välfärden. Att ha ett arbete
            och en inkomst ger människor makt över sina liv, liksom en känsla
            av gemenskap och av att vara behövd. Därför är tillkomsten av
            nya jobb, den i särklass viktigaste fördelningspolitiska frågan
            för oss kristdemokrater. En del i detta är att även se eget företagande
            som en naturlig väg till arbete, både för sig själv och för andra.
          </p>
          <p xml:id="i-GC2jwNovdv2TqhNMZ2jCmU">
            Den mest betydande utmaningen på svensk arbetsmarknad idag är
            att bryta det utanförskap som gäller de som står längre ifrån
            arbetsmarknaden, och som har svårare att komma in. Särskilt unga
            utan gymnasieutbildning och utrikes födda drabbas av utanförskap
            i större utsträckning än andra grupper. Delvis på grund av de
            trösklar som finns i form av höga skatter på arbete, men också
            för att många saknar de kunskaper och erfarenheter som krävs på
            den svenska arbetsmarknaden. Denna utmaning har förstärkts av
            det stora flyktingmottagande som Sverige haft under de senaste
            åren. Bland nyanlända personer i etableringsfasen har knappt 50
            procent endast grundskoleutbildning eller mindre. För denna grupp
            är trösklarna in till den svenska arbetsmarknaden mycket höga.
          </p>
          <p xml:id="i-CtPaTqdWqfdMeiqekVAmWa">
            Konsekvenserna av detta utanförskap är stora både för individen
            och för samhället. Motsvarande var sjunde person i arbetsför ålder
            lever fortfarande helt på offentliga sociala ersättningar eller
            försäkringar. Varje människa i utanförskap nekas möjligheten att
            bygga en framtid utifrån sin egen vilja och förmåga. Det skapar
            otrygghet och ofrihet. Samtidigt är konsekvenserna för samhället
            också betydande. De grupper som befinner sig i utanförskap eller
            riskerar att hamna där måste få ett jobb att gå till.
          </p>
          <p xml:id="i-AxjAtU4EvC3F3NsKLCjbHr">
            För att tidigarelägga arbetsmarknadsdebuten och ytterligare sänka
            trösklarna för dem som står långt från arbetsmarknaden föreslår
            vi ett dubbelt jobbskatteavdrag för personer upp till 25 år och
            nyanlända under deras fem första år efter uppehållstillståndet.
            Kristdemokraterna vill också införa ett dubbelt jobbskatteavdrag
            för den som tagit sin högskoleexamen före 25 år, detta ska sedan
            kunna innehas under tre år.
          </p>
          <p xml:id="i-Ar8LuiwV3zjmdvFoj2utXV">
            Vi föreslår också ett förstärkt jobbskatteavdrag för den som
            går från långtidsarbetslöshet till arbete. För varje månad utöver
            ett års arbetslöshet får den enskilde två månaders förstärkt jobbskatteavdrag
            när personen börjar arbeta. En person som varit arbetslös 18 månader
            och då får ett arbete får alltså tolv månader med förstärkt jobbskatteavdrag.
            Att man får behålla en större del av sin inkomst gör att det blir
            mer attraktivt att söka och ta ett jobb.
          </p>
          <p xml:id="i-MfNWgWmiZ2RS8Fh84PNzH8">
            Kristdemokraterna föreslår en helt ny anställningsform – introduktionsanställningar.
            Den arbetsgivare som vill lära upp en ny medarbetare skriver inte
            under ett anställningsavtal utan ett introduktionsanställningsavtal.
            Anställningsformen gäller inte jobb som kräver eftergymnasial
            utbildning eller där lägsta kollektivavtalsenliga lön är över
            22 000 kr per månad. Introduktionsanställningar är ingen arbetsmarknadsåtgärd.
            Ingen byråkrati, inga stöd eller nya subventioner – dock blir
            det möjligt att kombinera med nystartsjobb. En introduktionsanställning
            bygger på att 75 procent av arbetstiden är arbete och 25 procent
            är lära sig jobbet-tid. Det kan handla om mer traditionella utbildningsinslag
            såväl som att lära sig jobbet på jobbet. Därför kan lönen sättas
            ned till 75 procent av kollektivavtalsnivån eller högre. Den enskilde
            medarbeten ges en anställning som innebär att han eller hon får
            träning och utbildning för att efter hand (max 5 år) kunna få
            full lön. Eftersom personen ges samma anställningsskydd som övriga
            anställda finns det en tydlig drivkraft för arbetsgivaren att
            ge medarbetaren utbildning och träning. Introduktionsanställningens
            främsta målgrupp är nyanlända med låg utbildning och unga med
            bristande utbildningsbakgrund, men omfattar alla som har svårt
            att etablera sig på arbetsmarknaden, oavsett ålder eller etnicitet.
          </p>
          <p xml:id="i-8KBjZaqmRmyAhDDKcoMLM">
            Vägen till arbetsmarknaden ska bli kortare. Många människor har
            värdefulla kunskaper som har förvärvats genom lång yrkeserfarenhet
            eller genom utbildning i ett annat land. Dessa kunskaper måste
            tas tillvara och till fullo kunna bedömas vid en rekrytering.
            Det görs inte idag. Både samordningen av och kvaliteten på valideringen
            av akademiska kunskaper och arbetslivserfarenheter ska förbättras
            och handläggningstiderna kortas.
          </p>
          <head xml:id="i-Xv87ED3c4iDJVcnPyQkBmE" type="h1">
            Brottslighet
          </head>
          <p xml:id="i-4YHFLdbrNjvwUeCG58EXvN">
            Den yttersta formen av utanförskap och utsatthet är brottslighet.
            I dessa utanförskapsområden har brottsligheten många gånger slagit
            rot och finns som ett väntat inslag i stadsbilden. Denna utveckling
            måste brytas och det genast. För det är oacceptabelt hur ojämlikt
            samhället är vad gäller boendetrygghet; att man i vissa områden
            kan känna sig trygg och i andra inte. Alla ska kunna känna sig
            trygga i sina hem. Så är inte fallet.
          </p>
          <p xml:id="i-DU7G2af1ZXLLjEitT89GiZ">
            Polisen pekar framförallt ut 14 särskilt utsatta bostadsområden
            där polisen har svårt att upprätthålla lag och ordning. Det är
            områden där statens våldsmonopol delvis är satt ur spel. Kriminella
            gäng och nätverk begränsar de boendes frihet och trygghet och
            bristen på framtidstro gör att de har lätt att rekrytera nya yngre
            medlemmar.
          </p>
          <p xml:id="i-QdtN4v5ZyNzPHTFdujdud3">
            Den här negativa spiralen måste brytas. Det måste råda nolltolerans
            mot upplopp och våld som riktar sig mot polis och annan utryckningspersonal.
          </p>
          <p xml:id="i-JucLKmXRSfb5ChnRUf4iH4">
            Det är av yttersta vikt att polisen har de resurser som krävs
            för att kunna säkerställa kontinuerlig polisiär närvaro i de mest
            utsatta områdena. Fotpatrullerande områdespoliser måste finnas
            på plats – och helst ett lokalt poliskontor – för att bygga relationer
            och återvinna respekt och förtroende hos de boende. Om polisen
            enbart kommer på utryckning när det är oro och bråk blir polisen
            förknippad med konflikt och våld, då kan polisen inte bygga den
            tillit och det förtroende som är nödvändig för att skapa trygghet
            för de boende.
          </p>
          <p xml:id="i-7FaLx8t7ScjAq4sVqmgMJi">
            Situationen inom svensk polis är ansträngd. Kristdemokraterna
            föreslår en kraftfull satsning på 2 600 fler polisanställda, men
            också på bättre arbetsvillkor och lön för att stoppa utvecklingen
            att så många slutar. Det behöver också säkerställas att polisen
            har rätt kompetens, metoder och utrustning. Bristen på modern
            utrustning är en fråga som behöver lösas om polisens arbete ska
            kunna effektiviseras. Polisen måste ges tillgång till alternativa
            vapen där risken för dödlig utgång är mindre. Det kan handla om
            möjligheter att skjuta gummikulor, använda elpistol samt tillgång
            till vattenkanon vid demonstrationer och stora upplopp. Ge polisen
            tillgång till skyddade fordon och rätt skyddsutrustning. Bristen
            på hjälmar och tunga västar behöver skyndsamt åtgärdas.
          </p>
          <p xml:id="i-Vyh4CKcVeHxiGgAUwq2Bee">
            Straffen för våld eller hot om våld mot tjänstemän behöver skärpas.
            I dag kan man dömas till fängelse upp till fyra år. Det ska tydligt
            framgå av lagen att den omfattar all personal som jobbar med utryckning,
            säkerhet och annan viktig samhällsservice.
          </p>
          <p xml:id="i-LDENRbPFgy5h2FRRRiZCra">
            Höj straffen för bostadsinbrott. Bostadsinbrott leder idag till
            för låga straff. I många fall leder det till ett fängelsestraff
            på mellan 6 och 8 månader, vilket i praktiken ofta innebär villkorlig
            dom och böter. Eftersom inbrott i bostaden innebär en stor integritetskränkning
            för den som drabbas vill vi skärpa straffen för inbrott genom
            att införa en ny brottsrubricering, inbrottsstöld, med en högre
            straffskala än den som gäller för grov stöld. Det skulle medföra
            att fler tvingas avtjäna fängelsestraff för inbrott än vad som
            är fallet idag. Ett inbrott i hemmet upplevs ofta som mycket kränkande,
            även om värdet av stöldgodset inte är så stort.
          </p>
          <p xml:id="i-PBdrz8iBEGrwaEzQg4m2ER">
            Många känner en stor oro inför att vittna. Det gäller särskilt
            vittnesmål som rör gängbrottslighet och grov organiserad brottslighet.
            Det är ett nederlag för hela samhället när människor tystnar av
            rädsla för repressalier. Därför föreslår vi stärkt vittnesstöd.
            Vi ser också ett behov av att pröva möjligheten att vittna anonymt.
          </p>
          <p xml:id="i-Jz9miJ3gVPWJ55uUUNdQW">
            Nolltolerans mot vardagsbrottsligheten. Med vardagsbrottslighet
            menar man mängdbrottslighet, till exempel, stölder, inbrott, misshandel.
            De är brott som inte ger de stora rubrikerna men som starkt påverkar
            den allmänna rättstryggheten i samhället. Det är också de brott
            som till stor del läggs ner utan utredning, avskrivs. Mängdbrottsligheten
            blir inte mindre brottslig för att den är frekvent. Den skapar
            lika fullt stort personligt lidande och besvär för de många brottsoffer
            som drabbas. Kristdemokraterna kräver nolltolerans mot all brottslighet,
            även den som till synes inte är lika allvarlig som tidningsrubrikernas
            brottslighet. För att allmänheten ska få förtroende för rättsväsendet
            krävs att de brott som sker också utreds och klaras upp.
          </p>
          <p xml:id="i-6FDdPgL8Qs1YRDrRxLZpsk">
            För att minska den organiserade brottsligheten måste nyrekryteringen
            till de kriminella nätverken kraftigt motverkas. Det ska finnas
            stöd att tillgå för den som vill lämna det kriminella livet. För
            att komma åt brottslighet som rör sig över gränserna behöver också
            rättsväsendet samarbeta internationellt. EU-samarbetet innebär
            stärkta möjligheter att bekämpa gränsöverskridande brottslighet.
            För att nå resultat krävs också att de brottsbekämpande myndigheterna
            har tillgång till effektiva arbetsmetoder och straffprocessuella
            tvångsmedel.
          </p>
          <head xml:id="i-7k2Bw1vMrFHsrZVpXXuHNW" type="h1">
            Stärk arbetet mot våldsbejakande extremism
          </head>
          <p xml:id="i-MqMBiCbYvTqKFPRLgSNorF">
            Under de senaste åren har vi uppmärksammat betydelsen av att
            arbeta mot våldsbejakande extremism. I utanförskapsområden finns
            en grogrund för rekrytering. Kristdemokraterna anser att Sverige
            behöver agera än mer kraftfullt för att förhindra framväxten av
            fundamentalistiska miljöer. Demokrati och mänskliga rättigheter
            ska omfatta alla oavsett var i Sverige man bor. Det är av yttersta
            vikt att stoppa ytterligare radikalisering och framväxt av fundamentalism
            i bostadsområden i Sverige och att motverka rekrytering till islamistiska
            terrororganisationer.
          </p>
          <p xml:id="i-AdGCeih6c75kDKVb1pV6rG">
            Vi vill stimulera ett förstärkt förebyggande arbete i landets
            kommuner. Århusmodellen bör stå som förebild. Det är ett kommunalt
            initiativ i danska Århus för att förebygga våldsbejakande extremism.
            Arbetet präglas av ett tätt samarbete och en tydlig samordning
            mellan polisen, berörda myndigheter, skolor, moskéer och andra
            lokala föreningar. Det handlar också om att upprätta informationscentraler
            dit man som förälder eller anhörig kan ringa om man är bekymrad
            att en person håller på att radikaliseras. Efter det så utvärderar
            man vilket behov som finns på det individuella planet och stöd
            familjen behöver.
          </p>
          <p xml:id="i-SfgTii2Gpdu28GepX8wNNL">
            Det ska vara möjligt att beslagta pass för personer som misstänks
            ansluta sig till terrororganisationer utomlands. Fingeravtryck
            och ansiktsbilder måste kontrolleras vid resor över Schengens
            yttre gräns till och från Sverige.
          </p>
          <p xml:id="i-KRVzneBwKKVdyPfKQtPjmZ">
            Vi vill att lagstiftningen ska vara mycket tydlig och straffen
            kännbara om man deltar i terrorverksamhet. Vi anser att medborgare
            som strider för terrororganisationer liknande Islamiska staten
            och al-Shabab ska kunna dömas för landsförräderi. Straffet för
            landsförräderi bör, liksom idag vara mellan 4 år och livstids
            fängelse. Dagens förändrade konfliktmönster motiverar att se över
            lagstiftningen på detta område.
          </p>
          <p xml:id="i-6Gy6BZgJ7cJ5XfA3cRK7JS">
            Vi vill ta fasta på Storbritanniens bruk av uteslutningsföreläggande
            där man under skälig misstanke om persons involvering i terrorismrelaterad
            verksamhet kan nekas återinträde i landet. Uteslutningsförelägganden
            i Storbritannien är tillfälliga och anger när och på vilket sätt
            personen får återvända till landet. Verktyget skulle exempelvis
            vara användbart gentemot den som poserat på Youtube med vidrigheter
            och tror att det går bra att åka hem till Sverige dagen efter.
          </p>
        </div>
        <div xml:id="i-GfywiVRyCqJkZX6MhTfZnh" type="signatureBlock">
          <list xml:id="i-PB1h2xbmscoaTEzw7Kmn1U">
            <item xml:id="i-86VHuC86u2q2hvBw5StM6X" type="signature">
              Andreas Carlson (KD)
            </item>
            <item xml:id="i-DRfMhmm6p2GAQupWDr3Pw1" type="signature">
              Jakob Forssmed (KD)
            </item>
            <item xml:id="i-9FJaoHqj5Qprk7zjYvi4qf" type="signature">
              Mikael Oscarsson (KD)
            </item>
            <item xml:id="i-HCFNRsaE2efxVEQRfHFTw1" type="signature">
              Emma Henriksson (KD)
            </item>
            <item xml:id="i-LyDSZM2VHm3sSjEPSuLnwK" type="signature">
              Annika Eclund (KD)
            </item>
            <item xml:id="i-Y6zVZmjrbhBBVQpe7DHf5y" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
