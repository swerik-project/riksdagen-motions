<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__202/mot_1949__ak__202-001.pdf"/>
      <fw xml:id="i-YQaFABkBBkmdQrT4hkxKnP">
        Motioner i Andra kammaren, nr 202. 1
      </fw>
      <div type="motHeader" xml:id="i-G8F7eUkqCDsk7j7tZsW4ax">
        <div type="motTitle" xml:id="i-FCquaZZf16EDjjiCcoCGcY"/>
        <div type="motSubmissionInfo" xml:id="i-Ky9yusbBnT3sAWbCVYwbXA"/>
      </div>
      <div type="motBody" xml:id="i-MGJqRiFBG1BQ7ThyzaTnbb">
        <div xml:id="i-RXfGJPMhfAZa5fvsnJQXHo">
          <p xml:id="i-yW3DbvhbgaPLewGAWwJUq">
            Nr 202.
          </p>
          <p xml:id="i-BGBh4PBf7WEH6P3a2mS3Eu">
            Av herr Sehlstedt m. fl., om bokförings- och redovisningsskyl-
            dighet för sammanslutningar och andra, som bedriva politisk propaganda.
          </p>
          <p xml:id="i-W6mHBkrZn64r689vypABAw">
            Frågan om den offentliga redovisningen av de politiska sammanslut-
            ningarnas finansiering har varit föremål för riksdagens behandling
            vid fyra olika tillfällen sedan den första gången aktualiserades
            1934. De framställ- ningar som därvid gjorts ha vid samtliga tillfällen
            avvisats. Denna av- visande hållning har, så vitt man kan döma
            av handlingar och protokoll, kanske icke direkt vållats av bristande
            intresse för frågan utan snarare haft sin grund i befarade svårigheter
            att åstadkomma en lagstiftning, som skapar full klarhet om partiernas
            finansiering utan att på samma gång äventyra valhemligheten eller
            utsätta företag, sammanslutningar eller en- skilda personer för
            politiska trakasserier i de fall de uppträdde som an- slags- och
            bidragsgivare till visst politiskt parti. Bland motiveringarna
            mot en lagstiftning på området ha också anförts möjligheterna
            att kringgå en lag, likaså att lagstiftningen skulle få olika
            verkan för olika partier samt att själva rättstillämpningen —
            med hänsyn till svårigheterna att i lag ange gränserna för vad
            som inrymmes i begreppet politisk propaganda — skulle bli vacklande
            och inkonsekvent. Det har också anförts att en lag- stiftning
            under angivna förhållanden skulle bli verkningslös i fråga om
            de illojala och vålla onödigt besvär för de lojala samt i sina
            verkningar inne- bära en kontroll över åsiktsbildningen. Emellertid
            torde väl icke själva svårighetsgraden vid tillkomsten av en lagstiftning
            vara tillräcklig motivering mot en sådan, därest denna ur andra
            synpunkter anses angelägen. Avgörande måste vara, huruvida lag-
            stiftningen motsvarar ett bestämt behov, d. v. s. om det kan vara
            ett påtagligt allmänt intresse att vissa förhållanden underkastas
            den insyn som en lagstiftning medger. När det gäller frågan om
            de ekonomiska in- tressena bakom den offentliga politiska propagandan
            föreligger det numera enligt vår mening ett mycket starkt behov
            av en lagstiftning, som redovisar sammanhanget mellan idén och
            pengarna. De senaste decennierna ha med- fört en tilltagande intensitet
            i partiernas verksamhet, framför allt i sam- band med valrörelserna,
            vilken gått hand i hand med den snabba tekniska utvecklingen på
            den offentliga propagandans område. Det offentliga me- ningsutbytet
            består numera icke enbart av individernas egna meningsytt- ringar,
            framkallade av deras personliga intresse för medborgerliga ange-
          </p>
          <p xml:id="i-CGP55p4MTg2coK2rGVKrEe">
            1 — Bihang till riksdagens protokoll 1949. 4 saml. Nr 202—204.
          </p>
          <pb facs="riksdagen-motions-pdf/data/1949/mot_1949__ak__202/mot_1949__ak__202-002.pdf"/>
          <fw xml:id="i-MGhAGW5fsq5PjtGJjWpxG3">
            2 Motioner i Andra kammaren, nr 202.
          </fw>
          <p xml:id="i-KMDXnkbmEVrQoufYfDP1GY">
            lägenheter, utan meningsutbytet ingår ofta i stället i en under
            enhetlig ledning organiserad verksamhet. Det är uppenbart att
            effektiviteten i en meningsriktnings propaganda härigenom i hög
            grad ökats, samtidigt som den avsevärt fördyrats. Denna utveckling
            har medfört att partiernas finan- siering i stigande utsträckning
            kan sägas ha blivit synonym med själva valstriden och med den
            propaganda, med vars hjälp opinionen skall över- tygas. I och
            med att propagandans effektivitet stegras och samtidigt kostna-
            derna för uppnåendet av denna effektivitet ökas har det allt mera
            fram- stått som ett demokratiskt renlighetskrav att full klarhet
            vinnes om vilka som genom ekonomiska bidrag möjliggöra propagandaverksamheten.
            Det sätt, på vilket denna fråga utvecklat sig under senare år,
            borde, förefaller det, egentligen inbjuda partierna att självmant
            klarlägga både vad pro- pagandan kostat och varifrån medlen till
            densamma komma, i den mån medlen inte härröra från organisationernas
            egna medlemsavgifter. Även om partierna i huvudsak bygga sin organisation
            och verksamhet på med- lemsavgifterna är formen och omfattningen
            av propagandan numera av så väldiga proportioner, att det är alldeles
            uppenbart, att väsentliga tillskott till finansieringen komma
            från andra håll. Det är emellertid icke allmän sedvänja att alla
            partier meddela sina ekonomiska tillskott, och det före- faller
            heller inte sannolikt att alla partier av egen fri vilja skulle
            instifta en sådan sedvänja på detta område. Av den diskussion
            som förts rörande bidragen till de politiska partierna synes numera
            ha framgått att enighet råder om att det icke ur demokratisk synpunkt
            kan resas några invändningar mot att exempelvis industriföretag
            eller fackförbund lämna anslag till ett politiskt parti. Sådana
            bidrag torde ha lämnats under ganska lång tid, och systemet kan
            uppenbarligen anses införlivat med svensk uppfattning om partilivets
            väsen. Det som således från början var en offentlig hemlighet
            kan numera sägas vara klart offent- ligt utan någon annan hemlighet
            än den, som hör samman med frågan om vilka givarna äro och hur
            stora beloppen från fall till fall äro. Därest man inte på något
            håll anser sig ha något att förtiga eller undanhålla i detta avseende
            borde därför förutsättningar föreligga att acceptera offent- lighetsprincipen
            också på detta område. Denna princip är för ett sunt sam- hällsliv
            av så fundamental betydelse, icke minst med avseende på allmän-
            hetens kontroll av statsmakterna, att det synes vara 1 hög grad
            berättigat att de politiska partierna — som genom de allmänna
            valen konstituera dessa statsmakter och ge dem mening och innehåll
            — borde underkastas samma princip. Offentligheten är det medel,
            varigenom statsmakterna kon- trolleras. Samma behov av offentlighet
            föreligger beträffande det politiska maskineriet. Det är ur väljarnas
            synpunkt rimligt att dessa erhålla känne- dom om varifrån partierna
            i väsentlig mån erhålla ekonomiska tillskott. Det är icke osannolikt
            att det skulle väcka mindre uppmärksamhet om
          </p>
          <pb facs="riksdagen-motions-pdf/data/1949/mot_1949__ak__202/mot_1949__ak__202-003.pdf"/>
          <fw xml:id="i-FLZ1wGkeSK86sGGsiUYKWo">
            Motioner i Andra kammaren, nr 202. 3
          </fw>
          <p xml:id="i-4xnkjkAs2gH1XavnimLjQj">
            dessa anslag offentligen redovisades än vad det gör när de hemlighållas
            av partierna för att på andra vägar så småningom bli bekanta.
            Hemlig- hållandet kan lätt framkalla ett intryck av smussel, vilket
            skadar det politiska livet. I den mån misstankar för obehörigt
            inflytande på partierna kunna upp- stå borde väljarna genom en
            offentlig redovisning ha möjlighet att bedöma huruvida sådana
            misstankar äga grund eller ej. Sedan riksdagen först be- handlade
            denna fråga har en särskild lagstiftning tillkommit, vilken stadgar
            straff för tagande av utländskt understöd. Tillämpningen av denna
            lag- stiftning synes emellertid möta svårigheter, enär inga möjligheter
            föreligga att kontrollera finansieringen av den politiska propagandan.
            Öppnas en sådan möjlighet torde detta gagna det dubbla syftet
            att komma obehörig inblandning från utlandet på spåren och att
            underlätta kontrollen av even- tuellt befarad obehörighet i de
            inre politiska striderna. Den tillspetsning som diskussionen kring
            dessa anslagsfrågor fick under den senaste valrörelsen talar enligt
            vår mening för att riksdagen nu upp- tar frågan till förnyad behandling.
            En av demokratiens grundsatser är, att den politiska idébildningen
            och hela det politiska livet skola vara under- kastade offentlighetens
            ljus. Partierna konkurrera om väljarna. Partierna borde själva
            vara angelägna att även i fråga om ekonomiseringen av sin verksamhet
            spela med öppna kort. Även om man får förutsätta att inget av
            de stora partierna låter något villkor förknippas med ett anslag
            eller tar intryck av om det förlorar en bidragsgivare, böra väljarna
            ha rätt att veta vilka krafter som äro intresserade av att stödja
            ett visst parti. För väljaren innebär kännedomen om bidragsgivaren
            ibland också en upplysning om partiets intressen. Med hänsyn till
            de farhågor, som yppats rörande valhemligheten, finna vi det angeläget
            att i vår tid en bestämd boskillnad göres mellan å ena sidan rätten
            till hemlig röstning och å andra sidan kravet att under anony-
            mitetens skydd utöva ett ibland kanske avgörande inflytande på
            opinions- bildningen. Det är här inte fråga om att själv — så
            som vid ett val — ge uttryck för sin personliga mening, utan avsikten
            är här att ställa till för- fogande resurser för påverkan i vidaste
            mening på andra. Det senare synes icke vara någon strängt privat
            angelägenhet, som bör vårdas som en oåt- komlig hemlighet. Rätten
            att rösta hemligt behöver inte medföra rätt att agitera hemligt.
            Även övriga invändningar torde numera framstå i ett annat ljus
            än tidi- gare. Risken för politiska förföljelser och trakasserier
            torde ha betydligt överdrivits; de bidrag som ha betydelse för
            den offentliga propagandan lära väl snarast komma från sådana
            — företag, organisationer och andra — vilkas ställning näppeligen
            är sårbar för den kvardröjande intoleransen. Det har också antytts
            att ett eventuellt bulvanförfarande skulle kunna beröva en lagstiftning
            på här ifrågavarande område dess effektivitet. Detta
          </p>
          <pb facs="riksdagen-motions-pdf/data/1949/mot_1949__ak__202/mot_1949__ak__202-004.pdf"/>
          <fw xml:id="i-6ZawpavUirbGPTGjhCRy9n">
            4 Motioner i Andra kammaren, nr 202.
          </fw>
          <p xml:id="i-N4RDnjmBzc2Y2gYJJtEk5u">
            utgör dock ingen väsentlig motivering mot ett offentligt redovisningsför-
            farande från partiernas sida, eftersom det icke kan anses sannolikt
            att dessa vedervåga sin ställning genom att antingen medvetet
            understödja sådana manipulationer eller genom att helt avstå från
            egen kontroll i så- dana fall, då man kan misstänka att medlen
            levererats på omvägar. Enbart förekomsten av en lagstiftning om
            bokförings- och redovisningsskyldighet borde utgöra en garanti
            mot missbruk. Med stöd av vad ovan anförts få vi därför hemställa,
            att riksdagen ville hos Kungl. Maj:t anhålla om utred- ning huruvida
            och under vilka förutsättningar sammanslut- ningar och andra som
            bedriva politisk propaganda böra ge- nom lag åläggas skyldighet
            att föra böcker över sina in- komster och utgifter samt att årligen
            avgiva offentlig redo- visning för sin propagandaverksamhet.
          </p>
          <p xml:id="i-MkUfgh2jtqNPPheeSh8Ugc">
            Stockholm den 22 januari 1949.
          </p>
          <p xml:id="i-94i7oyNdiCpgrqGSSqpwrn">
            Ossian Sehlstedt. Rolf Edberg. Gösta Netzén.
          </p>
        </div>
      </div>
    </body>
  </text>
</TEI>
