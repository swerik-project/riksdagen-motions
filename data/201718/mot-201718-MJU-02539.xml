<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-02539">
  <teiHeader>
    <fileDesc>
      <titleStmt>
        <title>Djurskydd</title>
        <author corresp="i-7GFif5DyTUbb8eBXsbicsF">av Magnus Oscarsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2539 av Magnus Oscarsson m.fl. (KD)</title>
          <idno type="rdwebb">H5022539</idno>
          <rs type="number">2539</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5022539/text</ref>
          <ref type="dokument_url_html">http://data.riksdagen.se/dokument/H5022539</ref>
          <ref type="dokumentstatus_url_xml">http://data.riksdagen.se/dokumentstatus/H5022539</ref>
          <ref type="docx">http://data.riksdagen.se/fil/F032D7A8-5401-43DC-AAB6-313CA06EE9A9</ref>
          <ref type="pdf">http://data.riksdagen.se/fil/70BF4F75-1A17-4B68-85A9-72618217CF43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BiqMajg2pdMBVyoxK2qnL9" type="signed"/>
        <correspContext corresp="i-BiqMajg2pdMBVyoxK2qnL9">
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-EkSVZRWJFTM58VbxgPvydV" type="submitted">
          <date when="2017-10-04"/>
          <time when="14:00:59"/>
        </correspAction>
        <correspAction xml:id="i-F78dE2QKdzBYKMLEvup546" type="reviewed">
          <date when="2017-10-04"/>
          <time when="14:12:19"/>
        </correspAction>
        <correspAction xml:id="i-DQfjXAetyiVdFgKexDctwk" type="referred">
          <date when="2017-10-13"/>
        </correspAction>
        <correspAction xml:id="i-9vWiXnqtckkDnk78NWuxFB" type="assigned">
          <date when="2018-10-18"/>
          <time when="15:01:31"/>
        </correspAction>
        <correspContext corresp="i-9vWiXnqtckkDnk78NWuxFB">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-CSsfj5r2eexnD7hXLsQX7N" type="behandlas_i"/>
        <correspContext corresp="i-CSsfj5r2eexnD7hXLsQX7N">
          <ref type="uppgift">2017/18:MJU25</ref>
          <ref type="ref_dok_id">H501MJU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU25</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FkurUjhdDinBWzjQ3N62vR" type="behandlas_i"/>
        <correspContext corresp="i-FkurUjhdDinBWzjQ3N62vR">
          <ref type="uppgift">2017/18:MJU16</ref>
          <ref type="ref_dok_id">H501MJU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU16</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RgKMVnDQPGDoYSwtSTVPKR" type="behandlas_i"/>
        <correspContext corresp="i-RgKMVnDQPGDoYSwtSTVPKR">
          <ref type="uppgift">2017/18:MJU24</ref>
          <ref type="ref_dok_id">H501MJU24</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU24</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LbGUFkHNpgRF2ELpqCsgQf" type="motHeader">
        <div xml:id="i-2Wf3e5MmZhHUzc1TpuK6n4" type="motTitle">
          Motion till riksdagen 2017/18:2539 av Magnus Oscarsson m.fl.
          (KD) Djurskydd
        </div>
      </div>
      <div xml:id="i-V1RgmLHj3nrZ8ASMztM7zg" type="motBody">
        <div xml:id="i-RYSJpGHHtKuoYQXacRy5vZ" type="motProposal" subtype="förslag">
          <head xml:id="i-SAKumDFwF3Tc51owgmzhe9">
            Förslag till riksdagsbeslut
          </head>
          <list xml:id="i-2BzXgiWDXaWj7GVB9bRrwH" style="ol">
            <item xml:id="i-KTPbSue24pxtxsqR9qe3Nq">
              Riksdagen ställer sig bakom det som anförs i motionen om vikten
              av att EU-reglerna mot svanskupering och antibiotikabehandling
              av friska djur upprätthålls i praktiken och tillkännager detta
              för regeringen.
            </item>
            <item xml:id="i-C7Bu4XdMy9gnwuxFce4ntz">
              Riksdagen ställer sig bakom det som anförs i motionen om att
              de EU-gemensamma reglerna om ursprungsmärkning för nötkött också
              ska gälla för kött från andra djurslag och tillkännager detta
              för regeringen.
            </item>
            <item xml:id="i-HjkLwPw8m2ixWF6jVeKWqm">
              Riksdagen ställer sig bakom det som anförs i motionen om att
              svenska regler på djurskyddsområdet ska tjäna som vägledning inom
              EU och tillkännager detta för regeringen.
            </item>
            <item xml:id="i-M4bb9cosWDid2aoDinNfwJ">
              Riksdagen ställer sig bakom det som anförs i motionen om att
              all förebyggande gruppbehandling med antibiotika på djur ska vara
              förbjuden och tillkännager detta för regeringen.
            </item>
            <item xml:id="i-UF56pBG6QQdBikE5rhryrm">
              Riksdagen ställer sig bakom det som anförs i motionen om att
              det på EU-nivå ska införas en regel om att veterinärer inte får
              tjäna pengar på att förskriva antibiotika och tillkännager detta
              för regeringen.
            </item>
            <item xml:id="i-2A8ZZjZYGcvEt8Dwf8k6jM">
              Riksdagen ställer sig bakom det som anförs i motionen om att
              förhandlingar genast bör genomföras på högsta politiska nivå i
              syfte att enas om nationella kvoter för mängden antibiotika som
              får ges till djur inom respektive land, och detta tillkännager
              riksdagen för regeringen.
            </item>
            <item xml:id="i-8EGt4PQD3D3fXbq1xRWndy">
              Riksdagen ställer sig bakom det som anförs i motionen om att
              ett internationellt vetenskapligt råd, motsvarande FN:s klimatpanel
              IPCC, inrättas för att ta fram bästa möjliga vetenskapliga underlag
              för vilka nivåer av antibiotikaanvändning som är hållbara för
              att vi ska kunna hålla mängden resistenta bakterier på en acceptabel
              nivå, och detta tillkännager riksdagen för regeringen.
            </item>
            <item xml:id="i-WEjjSxurq145HJmd6Nbk71">
              Riksdagen ställer sig bakom det som anförs i motionen om behovet
              av en tydlig övervakning och sammanställning av statistik över
              antibiotikaanvändningen på global nivå och tillkännager detta
              för regeringen.
            </item>
            <item xml:id="i-S7w8y6G3sXJHkR2mM75SdR">
              Riksdagen ställer sig bakom det som anförs i motionen om djurförsök
              och tillkännager detta för regeringen.
            </item>
          </list>
        </div>
        <div xml:id="i-PNtVRRsdJj5vPheF4zhmkW" type="motContent">
          <head xml:id="i-6gogF6aFYUKbA25b68M8ay" type="h1">
            Glada grisar med knorr
          </head>
          <p xml:id="i-3ZeXWz2J3yK1k4jeu9U6mh">
            Den svenska djurhållningen ska präglas av höga djurskyddsambitioner.
            En bra skötsel och god hygien i djurhållningen ger inte bara bättre
            djurskydd utan också hög livsmedelskvalitet. I en internationell
            jämförelse har Sverige en bra djurskyddslag­stiftning. Detta är
            givetvis bra men medför samtidigt att djuruppfödare i Sverige
            har högre kostnader än sina konkurrenter i andra länder. Därigenom
            kan bönderna i vissa andra länder, till följd av lägre djurskyddskrav,
            sälja sina produkter till ett lägre pris. För att svenska bönder
            inte ska missgynnas är det viktigt att djurskyddslagstiftningen
            harmoniseras inom EU genom att EU-kraven skärps. Strävan måste
            vara att svenska bestämmelser på djurskyddsområdet ska tjäna som
            vägledning för arbetet inom EU.
          </p>
          <p xml:id="i-LJbComwv5EEVA7nMj6RWFW">
            Det är inte minst viktigt att befintliga regler också efterlevs.
            Redan 2001 blev rutinmässig kupering (bortklippning) av grisarnas
            svansar förbjuden inom EU. Trots detta får, enligt EU:s livsmedelsmyndighet
            Efsa, den allra största delen av alla grisar inom EU sina svansar
            bortklippta. EU-kommissionen har framhållit att direktivet mot
            svanskupering inte efterlevs. Sverige är det enda land där grisarna
            fortfarande kan slå knorr på svansen.
          </p>
          <head xml:id="i-Dk3dcBAr5Eq5cjeKBnKEHh" type="h1">
            Ursprungsmärkning
          </head>
          <p xml:id="i-FfyxSnKPWYmQjkACADb5vN">
            Bra ursprungs- och innehållsmärkning ökar konsumentmakten och
            ökar chanserna att göra medvetna val. Europas länder har skiftande
            djurskyddslagar. I de flesta avseenden har Sverige ett starkare
            djurskydd än övriga länder, vilket medför en högre kostnadsbild
            för svenska djurhållare som därmed missgynnas i den europeiska
            konkurrensen. Gemensamma regler för ursprungsmärkning kan leda
            till ökade krav på bättre djurskydd i Europa. Därför vill Kristdemokraterna
            att samma regler för ursprungsmärkning även ska gälla för kött
            från andra djurslag än nöt. EU-kommissionen ska använda sina möjligheter
            till vite mot länder som bryter mot djurskyddsregler vilket snedvrider
            konkurrensen på den inre marknaden.
          </p>
          <head xml:id="i-KRoq4W1GXcuxN1oFeusnGC" type="h1">
            Djurtransporter
          </head>
          <p xml:id="i-M9V5aTbnR12PXSWAtD1ch6">
            De långa och ofta plågsamma djurtransporterna som förekommer
            inom EU är oacceptabla. För att korta transporter och transporttider
            bör EU främja närbelägna, eller mobila, småskaliga slakterier.
            EU-stöd av olika slag bör kunna användas för investeringar för
            att förbättra djurskyddet. Genom att underlätta tillkomsten av
            mobila och gårdsnära slakterier kan behovet av långväga transporter
            minskas. I Världshandels­organisationens (WTO) förhandlingar med
            länder utanför unionen måste EU ställa bestämda miljö- och djurskyddskrav.
          </p>
          <head xml:id="i-AEXN7JbjEuPeEZDAMq67pH" type="h1">
            Minska antibiotikaanvändningen
          </head>
          <p xml:id="i-JaJ3UkNsu4XEFqJAEhBcPa">
            Antibiotikaresistenta bakterier utgör ett stort hot mot människors
            hälsa. Allt fler bakterier utvecklar resistens mot allt fler mediciner.
            Samtidigt har mycket få nya antibiotika tagits fram under de senaste
            decennierna. Konsekvensen blir att vi i framtiden riskerar att
            åter få uppleva att tiotals miljoner människor dör i infektionssjukdomar
            som idag lätt kan botas med antibiotika. Även många kirurgiska
            ingrepp blir i praktiken omöjliga på grund av infektionsrisken.
            De resistenta bakterierna flåsar nu läkemedelsutvecklarna i nacken.
            Redan idag beräknas minst 700 000 människor dö varje år på grund
            av resistenta bakterier. Orsaken till den ökande antibiotikaresistensen
            är den omfattande användningen av antibiotika. Björn Olsen, professor
            i infektionssjukdomar vid Uppsala universitet, har kallat överanvändningen
            av antibiotika inom köttproduktionen för ”en våldtäkt på ett av
            medicinens största mirakel”.
          </p>
          <p xml:id="i-Qwu7tNWVZAPJ9rLTExTTU">
            Två tredjedelar av all antibiotika globalt ges till djur. I Sverige
            står djurhållningen för ungefär en sjundedel av all antibiotikaanvändning.
          </p>
          <p xml:id="i-AVFpF9UJWdxYQLkeY2h3QZ">
            I Sverige får alltså djuren betydligt mindre antibiotika än i
            andra länder. Detta tack vare ett aktivt djurskyddsarbete som
            minskar risken för sjukdomar samt strikta nationella regler om
            antibiotikaanvändning. Vi ska därför vara stolta och tacksamma
            över det arbete som våra svenska bönder utför. Emellertid är det
            kött vi konsumerar allt oftare uppfött med betydligt högre antibiotikaanvändning
            än vad som vore lagligt i Sverige. Omkring 40 procent av allt
            griskött som konsumeras i Sverige är importerat. Det mesta importeras
            från EU-länder. Den genomsnittliga antibiotikaanvändningen per
            djur inom EU ligger cirka 14 gånger högre än i Sverige.
          </p>
          <p xml:id="i-UiLNeUjbawmqhJR3cDwmdN">
            Sverige – både regering och enskilda Europaparlamentariker –
            har under lång tid tryckt på för att minska antibiotikaanvändningen
            inom djurhållningen i EU. Det konkreta resultatet i form av mängden
            använd antibiotika per djurenhet är dock inte tillfredsställande.
            Även om steg tagits i rätt riktning är antibiotikaanvändningen
            inom den europeiska djurhållningen alldeles för hög och minskar
            alldeles för långsamt.
          </p>
          <p xml:id="i-MLj2KKWBvxShP6X6L358V5">
            Sedan 2006 förbjuder EU-reglerna att antibiotika används i tillväxtfrämjande
            syfte. Denna regel efterlevs inte alltid. Under 2016 behandlade
            Europaparlamentet ett förslag från kommissionen om en förordning
            om medicinerat foder och ett förslag till förordning om veterinärmedicinska
            produkter. Europaparlamentet kom fram till att ”rutinmässig” förebyggande
            gruppbehandling ska vara förbjuden. Det innebär att det fortfarande,
            med den föreslagna EU-regleringen, kommer vara tillåtet att gruppbehandla
            djurbesättningar med antibiotika så länge detta inte sker ”rutinmässigt”.
            Det kommer också vara möjligt att ha en djurhållning som leder
            till att djuren blir sjuka och då får man gruppbehandla upprepade
            gånger i alla fall. I praktiken blir detta likartat förebyggande
            gruppbehandling.
          </p>
          <p xml:id="i-Fm4SNdcELj2c4UVgztfzNy">
            Kristdemokraternas uppfattning är att all förebyggande gruppbehandling
            ska vara förbjuden. Däremot kan förebyggande behandling göras
            av enskilda djur, t ex om de skadat sig. I Sverige har sedan länge
            branschreglerna varit att all förebyggande gruppbehandling är
            förbjuden. I Sverige har utvecklingen drivits av branschregler
            snarare än lagstiftning. Kristdemokraterna anser också att det
            på EU-nivå ska införas en regel om att veterinärer inte får tjäna
            pengar på att förskriva antibiotika.
          </p>
          <p xml:id="i-RZYwNuukcFkPubtXESiR8S">
            På global nivå är situationen än värre. Mellan år 2010 och 2030
            väntas använd­ningen av antibiotika inom djurhållningen öka med
            67 procent. Störst väntas ökningen bli i Kina, men även länder
            som USA, Brasilien, Indien och Mexiko beräknas öka användningen.
          </p>
          <p xml:id="i-Rv8TSDzw13s87m9oNsGGPs">
            Det är uppenbart att det behövs nya grepp och ny politisk energi
            för att undvika att mänskligheten hamnar i ett läge där vi inte
            kan använda antibiotika för att behandla infektioner hos människor.
            Det görs mycket när det gäller information, ökad medvetenhet,
            förebyggande av infektioner m m. Men den övergripande bilden är
            ändå att det behövs kraftfulla politiska styrmedel för att bryta
            den alarmerande globala överanvändningen av antibiotika inom djuruppfödningen.
            FN:s livsmedelsorgan FAO har efterlyst politiska initiativ på
            högsta nivå för att få bukt med den omfattande utdelningen av
            antibiotika till djur. Hotet är mycket stort. Svenska djuruppfödare
            bevisar att lösningar finns. Vi måste ta ansvar nu.
          </p>
          <p xml:id="i-VgdvmiSJk78c5KYXJ5ceQo">
            Kristdemokraterna föreslår att förhandlingar genast genomförs
            på högsta politiska nivå i syfte att enas om nationella kvoter
            för mängden antibiotika som får ges till djur inom respektive
            land. Dessa kvoter behöver ha en brant utfasningskurva, i motsats
            till den annars förväntade ökningen.
          </p>
          <p xml:id="i-W9YsXCrREYTmpHtnqZiEPt">
            Kristdemokraterna föreslår också att ett internationellt vetenskapligt
            råd, motsvarande FN:s klimatpanel IPCC, inrättas för att ta fram
            bästa möjliga vetenskapliga underlag för vilka nivåer av antibiotikaanvändning
            som är hållbara för att vi ska kunna hålla mängden resistenta
            bakterier på en acceptabel nivå. Det behövs också en tydlig övervakning
            och sammanställning av statistik över antibiotikaanvändningen
            på global nivå.
          </p>
          <p xml:id="i-N7FQnxw94fPx6ZwVAHDEtL">
            Som högt utvecklad världsdel behöver Europa visa vägen och ta
            initiativet. Naturligtvis innefattar detta att vi också gör hemläxan
            inom unionen.
          </p>
          <p xml:id="i-8DZCo8vbPs9ygLDvT6ic5a">
            I mars 2017 gav regeringen Jordbruksverket och Folkhälsomyndigheten
            i uppdrag att tillsammans fortsatt leda det nationella arbetet
            mot antibiotikaresistens. I regerings­uppdraget ingår även att
            myndigheterna ska fortsätta driva arbetet med den nationella samverkansfunktion
            mot antibiotikaresistens som bildades 2012 samt uppdatera den
            nuvarande handlingsplanen. Den nya, uppdaterade handlingsplanen
            ska löpa från 2018 till 2020. Den ska utgå från den svenska strategin
            för arbetet mot antibiotikaresistens från april 2016 och från
            den grund som redan lagts i samverkansarbetet, exempelvis med
            en årlig sektorsövergripande kommunikationsinsats som initierades
            2015 för att öka medvetenhet om antibiotikaresistens. Handlingsplanen
            ska också beakta Sveriges internationella åtaganden och den utveckling
            som sker utomlands.
          </p>
          <head xml:id="i-JgxuekzXhLUJPeNzLE4btk" type="h1">
            Djurförsök
          </head>
          <p xml:id="i-9UwSW6kSHTSnYz1ifyHrvU">
            Människan har ett ansvar att värna andra levande varelser. Det
            innebär att människan ska ta väl hand om de djur som hon har i
            sin vård och sörja för att dessa djur får leva ett så naturligt
            liv som möjligt. Onödigt lidande ska inte förekomma. I brist på
            bättre alternativ kan dock djurförsök i vissa särskilda fall accepteras
            för att tillgodose människors legitima intresse av liv och hälsa.
          </p>
          <p xml:id="i-7q2gLWMahQ8MPKgZ4ek17r">
            Utvecklingen av alternativ till djurförsök går framåt. Datasimuleringsprogram
            och cellodlingar kan helt eller delvis ersätta djurförsök i många
            lägen. Inom högre utbildning i Sverige förekommer fortfarande
            djurförsök av rutin eller därför att kursansvarig lärare inte
            har tillräcklig kunskap om alternativen till djurförsök.
          </p>
          <p xml:id="i-G8NbHvqycR76zHN7DTdFqq">
            För användare av försöksdjur finns försöksdjursvetenskapsutbildningar,
            där forskaren får en inblick i viktiga frågor kring djuranvändningen.
            Studenterna får även en introduktion om alternativ, men denna
            information är långt ifrån tillräcklig för att studenten ska hitta
            möjligheter att använda alternativ i sin forskning, nu och i framtiden.
            Alla studenter på de utbildningar där djurförsök traditionellt
            förekommer borde få grundläggande utbildning om alternativa metoder.
          </p>
        </div>
        <div xml:id="i-9GvkHs9krYEsCe4A7NYFMH" type="signatureBlock">
          <list xml:id="i-2exH2oGjr3hj58qt89wdv9">
            <item xml:id="i-BD4pLPXvZrK4G1KifZoXgN" type="signature">
              Magnus Oscarsson (KD)
            </item>
            <item xml:id="i-QCs2mg7kAoYWYyaYtVS8rn" type="signature">
              Emma Henriksson (KD)
            </item>
            <item xml:id="i-AP3LCLekCsm5F4fYhbnure" type="signature">
              Lars-Axel Nordell (KD)
            </item>
            <item xml:id="i-65Q6zEZYQXhgnykywTnbGy" type="signature">
              Roland Utbult (KD)
            </item>
            <item xml:id="i-ADFoefp3WeuE77WHeaQQ2c" type="signature">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
