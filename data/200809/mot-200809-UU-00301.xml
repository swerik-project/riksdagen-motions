<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00301">
  <teiHeader>
    <fileDesc>
      <titleStmt>
        <title>Kurdistan</title>
        <author corresp="i-AHfQ621Fp1orxTGB2WDjUY">av Fredrik Malm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kurdistan</title>
          <idno type="rdwebb">GW02U301</idno>
          <rs type="number">U301</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U301/text</ref>
          <ref type="dokument_url_html">http://data.riksdagen.se/dokument/GW02U301</ref>
          <ref type="dokumentstatus_url_xml">http://data.riksdagen.se/dokumentstatus/GW02U301</ref>
          <ref type="doc">http://data.riksdagen.se/fil/B72B4268-5ECB-4E8B-AA97-82CC7EFA6741</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uw7egGLmpCsD99RycFKe95" type="signed"/>
        <correspContext corresp="i-Uw7egGLmpCsD99RycFKe95">
          <note type="signatory" corresp="i-AHfQ621Fp1orxTGB2WDjUY"/>
        </correspContext>
        <correspAction xml:id="i-Y4kEFcBwWU4njs7BN8cXH3" type="numbering">
          <date when="2008-10-08"/>
        </correspAction>
        <correspAction xml:id="i-PUarsZQXLU4XXgoWqYeYjh" type="submission">
          <date when="2008-10-06"/>
        </correspAction>
        <correspAction xml:id="i-QdTF5DG4ZJwWeUoVWUHugX" type="transfer">
          <date when="2008-10-06"/>
        </correspAction>
        <correspAction xml:id="i-DeQS3bBTVtuXRvQz48KxGw" type="assigned"/>
        <correspContext corresp="i-DeQS3bBTVtuXRvQz48KxGw">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GqsA3NBXoDiKwnVgDXr5pB">
            Förslag till riksdagsbeslut
          </head>
          <p xml:id="i-wJkHz9vU5G9RpFMXWhBXv">
            Riksdagen tillkännager för regeringen som sin mening vad som
            anförs i motionen om en samordnad politik för att värna det kurdiska
            folkets rättigheter.
          </p>
        </div>
        <div type="motContent">
          <head xml:id="i-UnXZC8T4Z9gVpHhmWETmG7" type="h1">
            Motivering
          </head>
          <p xml:id="i-SqSgpsDhtQduJAdmDjCA6x">
            Den kurdiska befolkningen har ända sedan Mellanösterns karta
            ritades om efter det första världskriget utsatts för ett omfattande
            förtryck. I Turkiet, Iran, Syrien och Irak har politiken gentemot
            kurderna haft olika karaktär men också stora likheter förtrycket
            har varit institutionaliserat, politiskt och ideologiskt.
          </p>
          <p xml:id="i-5x1TMn7h61gNTTsZEsbqek">
            Kurder förvägras fortfarande rätten till sitt språk, identitet,
            historia, kultur och politiska liv. I Irak har situationen för
            kurderna förbättrats efter Saddam Husseins fall, men i Turkiet,
            Iran och Syrien är lidandet fortfarande mycket svårt.
          </p>
          <p xml:id="i-bY4otdRVk2V8CgsFVZYbn">
            För oss som är födda i frihet är ansvaret att ställa upp för
            människor som lever under förtryck stort, och Sverige måste ta
            sitt ansvar.
          </p>
          <p xml:id="i-SWjxPixztrmou7GPTf5NmN">
            Följande bör riksdagen tillkännage för regeringen:
          </p>
          <list style="ul">
            <item xml:id="i-WJD8rJLUAb4N2m1e6qEazw">
              att Sverige ska formulera en samordnad politik för att värna
              det kurdiska folkets rätt,
            </item>
            <item xml:id="i-GHU4K8CC1em24KuJbyxcFV">
              att befolkningen i Kurdistans rätt till självbestämmande i form
              av självständighet, federalism eller autonomi ska erkännas,
            </item>
            <item xml:id="i-Nr5k3HFCd3moBtePbVwUhv">
              att Sverige ska öppna ett konsulat i Kurdistan-Irak,
            </item>
            <item xml:id="i-8XQCHNaoqQkHZ5m4ZgwTJD">
              att EU-kommissionen ska öppna ett delegationskontor i Kurdistan-Irak,
            </item>
            <item xml:id="i-GxbH73GSre4aYoBTb9M9br">
              att Sverige ska arbeta för att EU utövar starka påtryckningar
              på Turkiet i medlemskapsförhandlingarna för att säkra mänskliga
              rättigheter i Turkiet,
            </item>
            <item xml:id="i-Lj83Ltf52vs59CpYjg88Yp">
              att Sverige inom ramen för EU-samarbetet verkar pådrivande för
              att unionen sänder observatörer till Iran, Irak, Syrien och Turkiet
              för att i dessa länders kurdiska regioner följa utvecklingen och
              uppmärksamma missförhållanden,
            </item>
            <item xml:id="i-VtM5xSKwNH2oQdVWpdP5Uw">
              att Sverige som sin mening framhåller att människor som tvingats
              lämna sina hem och förvägras medborgarskap under arabiseringskampanjer
              i Irak och Syrien ska få rätt att återvända och bli fullvärdiga
              medborgare och
            </item>
            <item xml:id="i-LWxonaSdCGis22PAJxxmNo">
              att Sverige inte ska utvisa eller avvisa kurdiska flyktingar
              till de stater som inte kan garantera deras trygghet och säkerhet.
            </item>
          </list>
          <head xml:id="i-L2Yap6kdecsERWEYd33HBM" type="h2">
            Kurderna systematiskt förföljda
          </head>
          <p xml:id="i-A2QPmAuaKAwusZZt8Fdd5p">
            Den kurdiska befolkningen har utsatts för stora förföljelser
            under 1900-talet. Nationen Kurdistan är i dag en del av Iran,
            Irak, Turkiet och Syrien. Kurderna utgör en minoritet i alla dessa
            fyra stater, men en stor majoritet i nationen Kurdistan.
          </p>
          <p xml:id="i-9iUYz6BZukkjh9EpuJ35BS">
            Under årens lopp har kurderna utsatts för systematiska förföljelser.
            Bland mycket annat kan följande nämnas:
          </p>
          <list style="ul">
            <item xml:id="i-9kHqUJHgFjw1Am1ArynvRj">
              Kurderna saknar i flera stater erkännande som befolkning och
              konstitutionellt skydd.
            </item>
            <item xml:id="i-BrY4XJi9fUaB6WdQJDeyKB">
              Närmare 200 000 kurder dödades av irakiska armén i folkmordet
              Anfal i slutet av 1980-talet.
            </item>
            <item xml:id="i-MZEBZ6FbMgYbkhE8e7Ktbc">
              Hundratusentals kurder förvägras sedan 1970-talet medborgarskap
              i Syrien.
            </item>
            <item xml:id="i-XSdAoHPHJewqzMo2rAecGy">
              Att kurdiska områden i Irak och Syrien har utsatts för etnisk
              rensning i form av arabiseringskampanjer och så kallade arabiska
              kilar.
            </item>
            <item xml:id="i-8xYQHy3Xfsyy6ATn22AC8Z">
              Kurdiska politiska partier har varit förbjudna i årtionden.
            </item>
            <item xml:id="i-DA3wUuxrqxUhGj85Umify6">
              Konflikter, totalitarism och militära offensiver har berövat
              miljoner oskyldiga och civila kurders liv.
            </item>
            <item xml:id="i-DQ3bhbmYGQEaWXAEAoLedG">
              Tusentals intellektuella författare, journalister och politiker
              har fängslats.
            </item>
          </list>
          <head xml:id="i-Ufv18AjpvqA2LuJVvq4DoJ" type="h2">
            En samordnad politik
          </head>
          <p xml:id="i-YVbDTuBn5FgyhCLyXWHZD7">
            Sverige behöver formulera en samordnad politik för att värna
            det kurdiska folkets rätt. Det handlar om att få ett övergripande
            perspektiv över olika områden, till exempel utrikespolitiken,
            migrationspolitiken och biståndspolitiken. Det handlar också om
            att inte endast utgå från dagens statsbildningar i regionen utan
            se Kurdistan som en sammanhängande nation. I denna samordnade
            politik bör slås fast att befolkningen i Kurdistan har rätt till
            självbestämmande i form av självständighet, federalism, autonomi
            eller lokalt självstyre. Den samordnade politiken måste också
            innehålla principiella krav på Turkiet, Iran, Irak och Syrien
            att det kurdiska folkets existens erkänns i alla stater och att
            de mänskliga rättigheterna värnas.
          </p>
          <p xml:id="i-TYuupWL2y67o4cEurfFrgv">
            Idag lever många kurder utanför nationen Kurdistan. Flera miljoner
            kurder har tvingats flytta till västra Turkiet under krigen mellan
            turkiska armén och PKK, och för att få ett jobb. Många kurder,
            inte minst shiitiska failikurder lever i Bagdad. I Iran och Syrien
            finns en betydande kurdisk befolkning i de stora städerna. En
            territoriell autonomi hjälper inte dessa människor, så länge de
            inte är beredda att flytta till kurdiska områden. Därför är en
            övergripande demokratisering av Iran, Irak, Syrien och Turkiet
            och detta är också intimt sammankopplat till en demokratisering
            av hela Mellanöstern av yttersta vikt för att garantera alla människors
            rättigheter och möjligheter till frihet.
          </p>
          <head xml:id="i-TV7dGkjpVzn7v1R7p47nnc" type="h2">
            Kurdistan i Irak
          </head>
          <p xml:id="i-LXzWnR4KddKYgSRpHtoSTV">
            Efter Gulfkriget 1991 utropades autonomi i Kurdistan-Irak, den
            kurdiska regionen i norra Irak. Efter Saddam Husseins fall och
            antagandet av den nya konstitutionen i Irak har Kurdistan-Irak
            nu status av federal region. Regionen har i dag en närmast statsliknande
            karaktär och styrs gemensamt av de två dominerande partierna KDP
            och PUK under namnet Kurdish Regional Government, KRG. Detta är
            första gången någonsin (med undantag av en kortlivad kurdisk republik
            i Mahabad i Iran efter andra världskriget) som den kurdiska befolkningen
            faktiskt har makten över en del av Kurdistan. Trots svåra förutsättningar
            och fientliga grannländer har den kurdiska regionen utvecklats
            i demokratisk riktning. Mycket finns fortfarande att göra, men
            utvecklingen har varit positiv de senaste tio åren.
          </p>
          <p xml:id="i-2mDx1eFKvFtLQwVmCMDJMe">
            Sverige bör bidra till denna utveckling genom att öppna ett konsulat
            i huvudstaden Erbil/Hewler. Detta skulle stärka utbytet mellan
            Sverige och den kurdiska regionen i Irak. Det skulle underlätta
            viseringar för delegationer som ska resa till Sverige. Det finns
            lösningar för ett konsulat i Kurdistan som inte är kostsamma,
            speciellt i dessa tider när Utrikesdepartementet ser över Sveriges
            diplomatiska beskickningar. Tusentals kurder i Sverige kan också
            bidra i arbetet med att stärka demokratin, tryggheten och den
            ekonomiska tillväxten genom språkkunskaper, handel och kontakter.
          </p>
          <p xml:id="i-BkVFp2kZSfas2eyojjktZv">
            Även Europeiska unionen har en viktig roll att fylla för att
            stärka utvecklingen i Kurdistan i Irak och även i hela Irak och
            Mellanöstern. Därför bör EU-kommissionen öppna ett delegationskontor
            i Kurdistan-Irak, något som Sverige bör arbeta aktivt för inom
            ramen för vårt EU-samarbete.
          </p>
          <p xml:id="i-VGP5Cq6Auic1UGwwwzMa5d">
            I området mellan Kurdistan-Irak och övriga Irak ligger många
            orter som under Baathpartiets diktatur utsattes för arabiseringskampanjer.
            Det innebar att regeringen i Bagdad beslutade att med våld förflytta
            kurder från oljerika områden i och kring staden Kirkuk för att
            dessa områden skulle få arabisk majoritet. Efter befrielsen av
            Irak har det skrivits in i den nya konstitutionen att de arabiserade
            områdena ska normaliseras, vilket innebär att de fördrivna ska
            kunna återvända. En folkomröstning skulle hållits senast den 31
            december 2007 om Kirkuks framtida status, men någon folkomröstning
            har ännu inte ägt rum eftersom oviljan mot detta är stor från
            en rad starka aktörer samt eftersom återflyttningen dragit ut
            på tiden. Idag pågår ett politiskt arbete för att nå en lösning
            på frågan, men det är oklart hur det kommer att sluta. Viktigt
            är dock att Sverige som demokratisk rättsstat byggd på lag och
            ordning också klargör i kontakter med Irak och kurdiska ledare
            att den irakiska konstitutionen bör vara det mest legitima och
            viktigaste dokumentet att ligga till grund för en lösning av frågan
            om Kirkuks framtida status.
          </p>
          <p xml:id="i-WHy9FsUAcCcJA16L1ubbiv">
            Sedan vintern 2007/2008 har den turkiska armén genomfört en större
            intervention i gränsområdena mellan Turkiet och Irak i syfte att
            försvaga PKK-gerillan som har baser i området. Militären har fått
            förlängt mandat från turkiska parlamentet för ytterligare ett
            års militära interventioner. Rapporter från området visar att
            de militära aktionerna från turkisk sida skapat stora problem
            för civilbefolkningen i området i form av skador på människor,
            förstörd infrastruktur, byar som tvingats evakuera och dödad boskap.
          </p>
          <p xml:id="i-TtG1c9b845RJUJwZeDwBg8">
            I augusti 2007 inledde den iranska armén beskjutning av kurdiska
            områden i Irak, officiellt med avsikten att slå ut kurdiska rebeller
            verksamma i rebellgruppen PJAK. Beskjutning och hot från grannländernas
            reguljära arméer i kombination med den svåra säkerhetssituationen
            i Irak gör att läget snabbt kan destabiliseras i Kurdistan-Irak.
            Det är viktigt att Sverige framhäver med tydlighet för Turkiet
            och Iran att det krävs en politisk lösning på dessa frågor.
          </p>
          <head xml:id="i-CDAGCQmLtnZDaCT6qKGfay" type="h2">
            Situationen i Turkiet och medlemskapsförhandlingar
          </head>
          <p xml:id="i-EJSznNHBqLZmg59roTdRMK">
            Sverige kan spela en aktiv roll för att öka pressen på Turkiet
            att respektera den kurdiska befolkningen och värna de mänskliga
            rättigheterna, detta inom ramen för sitt EU-medlemskap. EU bör
            öka trycket på Turkiet avsevärt. Ingen vinner på att ett land
            blir EU-medlem utan att först ha uppfyllt de demokratiska krav
            som unionen ställer. Det tredje kriteriet i Köpenhamnskriterierna
            handlar framför allt om reformer för den kurdiska befolkningen.
            Då är det nödvändigt med kurdisk representation. Den allmänna
            synen på Turkiet i EU tycks vara att det i Turkiet under de senaste
            åren har skett stora framsteg för demokratin. Regeringen Erdogan
            och AKP:s seger i det senaste valet betraktades av många bedömare
            som en seger för demokratin.
          </p>
          <p xml:id="i-SLdakFgrg5j2DNKUg6G31v">
            Men miljoner kurders vardag vittnar om en verklighet där de fortfarande
            förnekas rättigheter som tas för givet i moderna demokratier i
            väst. Kurdiska barn förnekas exempelvis undervisning i sitt modersmål.
            I de lägre skolklasserna inleds istället skoldagen med nationalsången
            för att sedan i grupp ropa Jag är turk, jag är arbetsam, jag är
            korrekt. Även kurdiska politikers vardag ger en annan bild än
            den som regeringen i Ankara vill förmedla. Med de befintliga turkiska
            lagarna kan kurdiska politiker, som Osman Baydemir, åtalas för
            att ha skickat gratulationskort på kurdiska under det kurdiska
            nyåret Newroz.
          </p>
          <p xml:id="i-GRQCaQJBS2ZZXX5jT1N6NE">
            Det finns åtskilliga exempel på att Turkiet har en lång väg kvar.
            Den prokurdiska tidningen Özgur Gundem stängdes ned fyra gånger
            under 2007. Abdullah Demirbas, som var folkvald borgmästare för
            Diyarbakirs innerstad, togs ifrån sitt ämbete av författningsdomstolen.
            Detta skedde efter en begäran från inrikesministeriet. Förutom
            att bli av med sitt ämbete åtalades också Demirbas. Orsaken var
            att han erbjöd kommunens tjänster även på kurdiska. Demirbas och
            Baydemir är inte de enda kurdiska borgmästarna som åtalas för
            att ha talat kurdiska offentligt.
          </p>
          <p xml:id="i-8J3RMbi9FDB9yuAbQud25b">
            Dagens situation grundar sig på den nuvarande turkiska konstitutionen
            som togs i bruk efter att militären tog makten i en kupp i början
            av 80-talet. Denna konstitution bygger på Turkiets statsdoktrin
            kemalismen. Likt tidigare konstitutioner begränsar den medborgarnas
            rättigheter och ger samtidigt ett stort utrymme för att åtala
            politiker, vanliga medborgare och organisationer som på något
            sätt anses hota staten.
          </p>
          <p xml:id="i-BZUmRm6KT5QMCdax7rUQfx">
            Människorättsföreningen IHD nämnde i sin rapport över första
            halvåret 2007 i Turkiet att 451 personer var inblandade i 94 olika
            rättegångar, för att ha uttryckt en åsikt. Enligt IHD handlade
            17 av rättegångarna om att de åtalade hade förolämpat turkiskheten.
            Två rättegångar hade inletts med stöd av den lag som reglerar
            brott mot Atatürk. I Turkiet kan en förolämpning mot den forne
            ledaren leda till ett straff på ett till fem års fängelse, beroende
            på hur allvarligt brottet varit. Även om AKP anses vara mer reformvänligt
            i jämförelse med andra turkiska partier så har man mycket kvar
            att bevisa. Som exempel nämndes inte kurder överhuvudtaget i den
            senaste regeringsförklaringen kort efter valet. Små enstaka lagändringar
            kommer inte att förändra situationen för den kurdiska befolkningen.
          </p>
          <p xml:id="i-U9m8FUYi8nzQ1C7ypD72qo">
            Den nuvarande konstitutionen ger inget utrymme för kulturella
            eller politiska friheter för kurder. Kurderna bör erkännas som
            en officiell folkgrupp och deras rätt att utöva sin kultur och
            fritt utöva politik bör garanteras i en modernare konstitution
            för ett land som kandiderar till EU.
          </p>
          <head xml:id="i-PCbPE6ohzAuaRJyqyagdwt" type="h2">
            Situationen i Syrien
          </head>
          <p xml:id="i-7GNieweC1s531wZTACTauW">
            I Syrien lever flera miljoner kurder, och situationen är svår.
            Även här har arabiseringskampanjer slagit in kilar i kurdiska
            områden för att förhindra ett sammanhängande kurdiskt territorium.
            Hundratusentals kurder saknar medborgarskap sedan årtionden. De
            lever som utlänningar i sitt eget hemland. Sverige bör fördöma
            den syriska regeringen för att detta inte åtgärdas.
          </p>
          <p xml:id="i-DZ93x83cZzDcjzigCqQnPJ">
            Kurderna i Syrien har varit färre till antalet än i de andra
            delarna av Kurdistan. Deras möjligheter att ta upp vapen mot regimen
            i Damaskus har varit sämre än i till exempel Turkiet och Irak.
            Därför har också den kurdiska frågan i Syrien inte nått omvärldens
            nyhetsförmedling, eftersom väpnade konflikter ofta hamnar i fokus.
            Dessutom har kurdfrågan i Syrien under många år inte handlat just
            om kurderna i landet, utan i stället om en infekterad politisk
            konflikt mellan Turkiet och Syrien mot bakgrund av att PKK-gerillan
            hade sitt högkvarter i Syrien fram till slutet av 1990-talet.
          </p>
          <p xml:id="i-DRZa3Ywmj2xur5dpBKeow4">
            De senaste åren har den syriska militären agerat med stor brutalitet
            mot den kurdiska befolkningen, bland annat när staden Qamishlo
            skakades av upplopp och militären belägrade staden, genomförde
            massarresteringar och tiotals personer dödades.
          </p>
          <head xml:id="i-W4BicUexUdR9DHy55x1gWS" type="h2">
            Situationen i Iran
          </head>
          <p xml:id="i-Km3XAxjMtSzPci9veKT7Xv">
            Även i Iran är förtrycket omfattande, och det gäller mot hela
            befolkningen. Efter revolutionen 1979 bojkottade kurderna den
            folkomröstning som formellt gav ett folkligt stöd till det teokratiska
            system som sedan dess existerat i Iran. Den iranska regimen fängslade,
            torterade och avrättade medlemmar av PDKI och andra politiska
            organisationer. Men även den kurdiska civilbefolkningen led stort
            i det krig som pågick mellan PDKI-gerillan och den iranska armén
            från 1981 till mitten av 1990-talet.
          </p>
          <p xml:id="i-8qyJPFdvbskgo26x4r5kta">
            I och med att den väpnade kampen har upphört, har även kurdernas
            kamp för sina rättigheter mer eller mindre glömts bort i världen.
            Förtrycket av kurderna vilket dels har ideologiska skäl, dels
            historiska anledningar pågår alltjämt. Förtrycket tar sig uttryck
            i fysiskt våld som inbegriper tortyr, avrättningar och annan form
            av våldsutövning. Men det finns också ett utbrett kulturellt och
            språkligt förtryck. Kurderna i Iran har inte rätt till undervisning
            på kurdiska. Kurdisk kultur är stigmatiserad.
          </p>
          <p xml:id="i-7NeJdp6JFkSywthrRXuoyU">
            Enligt en FN-rapport från 2001, som bygger på intervjuer med
            civila och aktivister, hävdar kurderna att den iranska regimen
            medvetet distribuerar narkotika i de kurdiska städerna, framförallt
            till de unga. Utöver det politiska förtrycket finns således även
            allvarliga sociala problem, såsom utbrett narkotikamissbruk och
            prostitution. Självmord bland unga kvinnor är ytterligare ett
            utbrett problem. Dessa problem, som existerar i landet i stort,
            förefaller vara mer utbredda i den kurdiska regionen.
          </p>
          <p xml:id="i-3GM3KUGUbzqjuzWdrcosWS">
            Men det finns även ett motstånd mot förtrycket. Motståndet har
            på senare tid fått alltmer civila förtecken, där kurderna trots
            hårt politiskt förtryck försöker utveckla ett rudimentärt civilsamhälle.
          </p>
          <p xml:id="i-5UAkZWfXG7QgwxmLEUctHF">
            Påpekas bör att den som är lojal med regimen och accepterar de
            ramar som den iranska staten vilar på sedan revolutionen 1979
            kan åtnjuta privilegier och göra karriär. För den som kritiserar
            regimen och talar om den kurdiska frågan väntar repressalier.
            Under sommaren dömdes två kurdiska journalister till döden, och
            i skrivande stund kan deras avrättning verkställas när som helst.
          </p>
          <p xml:id="i-5qnJ9fssD8YzC5Bmz54o58">
            Iran uppmärksammas främst för sitt atomenergiprogram, hot att
            förinta den judiska staten Israel och ledande regimföreträdares
            fanatiska antisemitism. I det spända läge som råder riskerar kurderna
            få en svårare situation: dels kan de utmålas som lakejer till
            väst eftersom de kräver federalism och har välkomnat den frihet
            som kurderna i Irak har fått efter den amerikanska invasionen,
            dels kan deras situation hamna i skymundan eftersom fokus är på
            det storpolitiska spelet och atomvapen när Iran diskuteras, och
            inte lika ofta de stora övergreppen mot de mänskliga rättigheterna
            som sker i Iran.
          </p>
          <p xml:id="i-RkX8xuwvDYxjcmj4Jfppqr">
            Under 2007 har den iranska militären attackerat kurdiska samhällen
            i Irak med bombartilleri. Det förs lågintensiva strider mellan
            en rebellgrupp, PJAK, med kopplingar till PKK som bildades 2004,
            och militären. Det är viktigt att förstå att de kurdiska partier
            i Iran som under lång tid dominerat det politiska livet inte är
            legala och har tvingats att verka i exil ifrån grannlandet Irak.
            Kurdernas ledare efter revolutionen 1979 och tillika partiordförande
            för PDKI, A.R. Ghassemlou, lönnmördades av iranska agenter i Wien
            1989. Även Ghassemlous efterträdare, Sadeq Sharafkandi, lönnmördades
            av den iranska regimen i Berlin 1992. Västutbildade ledare som
            Ghassemlou och Sharafkandi, som utöver sin kamp för kurdernas
            rättigheter även kämpade för sekularism och demokrati i Iran,
            har således utgjort särskilda måltavlor för den iranska regimen.
          </p>
          <p xml:id="i-4YU16KitDW9fi1nsWo1VHk">
            Möjligheten till fredlig politisk organisering för kurdiska partier
            är i praktiken obefintlig. Det finns en kurdisk fraktion i Majlis,
            den iranska nationalförsamlingen. Men i konstitutionen finns inget
            erkännande av den kurdiska minoriteten och inte heller något konstitutionellt
            skydd. Således förutsätter politiskt arbete att man ställer upp
            på den i grunden odemokratiska struktur som Iran vilar på sedan
            ayatolla Khomeinis tid vid makten efter revolutionen 1979.
          </p>
          <p xml:id="i-UaroTkGzqNJMCihUf9K2o7">
            Sverige bör verka mer aktivt för att de mänskliga rättigheterna
            värnas och respekteras. Den iranska regimen har medvetet försvårat
            för den kurdiska regionen genom att inte satsa på investeringar
            och infrastruktur. Den iranska militära närvaron är mycket hög
            i den kurdiska delen av landet.
          </p>
          <p xml:id="i-4DLrxDnneGnAN4ySfy9mA7">
            Sverige bör också inom EU-samarbetet verka för att observatörsteam
            skickas till Syrien, Turkiet, Irak och Iran för att följa upp
            situationen för kurderna.
          </p>
          <p xml:id="i-2jti35fno71rex5tj8fcrk">
            På hemmaplan i Sverige finns mycket som kan göras för att förbättra
            situationen för den kurdiska befolkningen. Samhället ska fortsättningsvis
            också ge stöd till kurdiska institutioner såsom Kurdiska Biblioteket
            och Kurdiska Riksförbundet så att den kurdiska kulturen och de
            kurdiska invandrarna har föreningar och tillgång till litteratur
            på sitt modersmål. Integrationspolitiken och migrationspolitiken
            är viktiga för att hjälpa dem som kommit till Sverige. Upplysning
            om folkmordet Anfal bör också vara en del av Forum för levande
            historia, som arbetar för att upplysa om folkmord och totalitära
            ideologier med utgångspunkt från Förintelsen. Sverige bör inte
            utvisa kurdiska flyktingar till stater som inte garanterar deras
            skydd och frihet.
          </p>
        </div>
        <div type="motSignatures">
          <list>
            <item xml:id="i-Wb5EwvnaDpDeBbLy9FFULe" who="i-AHfQ621Fp1orxTGB2WDjUY">
              Fredrik Malm (fp)
            </item>
          </list>
        </div>
      </div>
    </body>
  </text>
</TEI>
