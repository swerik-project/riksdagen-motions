<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0601/mot_199900_MJ_0601-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ601 pnr: fp203
          </p>
          <p>
            Motion till riksdagen
          </p>
          <p>
            1999/2000:MJ601 av Barbro Westerholm (fp)
          </p>
          <p>
            Världskonferens om forskning kring den globala arvsmassan
          </p>
          <p>
            Mot. 1999/2000
          </p>
          <p>
            År 1999 signerades i Rio en biodiversitetskonvention vilken trädde
            i kraft i december 1993. Konventionen säger bl.a.: ”Genetiska
            resurser är varje stats suveräna tillgång. Framtida tillträde
            till detta material bygger på förhandsinformerat medgivande och
            ömsesidigt överenskomna villkor”. Detta har i allra högsta grad
            påverkat jordbruksforskningen. Konventionen innebär att inget
            biologiskt material får föras ut ur ett land utan att det finns
            ett avtal som talar om på vilket sätt det skall användas och —
            om det skulle leda till en kommersiell produkt — att det finns
            ett licensavtal. Detta kallas i konventionen ”Sharing of benefits”.
            Det är inte bara biodiversitetskonventionen som påverkar forskningen.
            Immaterialrätten spelar en avgörande roll när det gäller forskning
            kring genteknik. Som exempel kan nämnas att andelen immaterialrättsligt
            skyddad intellektuell egendom, som tillhör amerikanska universitet
            och som med exklusiva licenser kontrolleras av multinationella
            företag, var sex procent 1981. År 1990 hade siffran stigit till
            40 procent och år 2000 beräknas den ligga på cirka 50 procent.
            Expansionen av handeln med läkemedel och genetiskt material är
            mycket hög. Uppköpstakten och företagskoncentration inom sektorn
            likaså. Maktfrågan har därför blivit central. Det offentliga samhället
            har startat en rad internationella organ för att hantera detta.
            Svårigheterna ligger i första hand i det genpolitiska landskap
            som skapats. En mängd internationella organisationer strävar efter
            att sluta internationella avtal inom genpolitiken. Avtalen blir
            ibland motstridiga. Ett exempel på sådan motstridighet är den
            mellan biodiversitets- konventionen (CBD), enligt vilken genetiskt
            material är varje stats suveräna tillgång och användande av detta
            kräver ”förhandsinformerat medgivande och ömsesidigt överenskomna
            villkor”, och EU, vars bioteknikdirektiv säger att om man söker
            patent behöver man bara ange genetiskt materials ursprung när
            det behövs. syfte att undanröja de problem och oklarheter som
            uppstått när det gäller jordbruksforskning och annan forskning
            med genetiskt material anser jag att Sverige bör ta initiativ
            till ett världstoppmöte om den globala arvsmassan.
          </p>
          <p>
            Inte minst viktigt är att i det sammanhanget komma till klarhet
            om ansvars- och ägandeförhållanden.
          </p>
          <pb facs="riksdagen-motions-pdf/data/199900/mot_199900_MJ_0601/mot_199900_MJ_0601-0002.pdf"/>
          <p>
            Hemställan Mot. 1999/2000 MJ601
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om initiativ
            till ett världstoppmöte om den globala arvsmassan.
          </p>
          <p>
            Stockholm den 20 september 1999
          </p>
          <p>
            Barbro Westerholm (fp)
          </p>
        </div>
      </div>
    </body>
  </text>
</TEI>
