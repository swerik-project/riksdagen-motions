<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-01803">
  <teiHeader>
    <fileDesc>
      <titleStmt>
        <title>Definition av begreppet hållbar utveckling</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1803 av Karin Svensson Smith (MP)</title>
          <idno type="rdwebb">H4021803</idno>
          <rs type="number">1803</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4021803/text</ref>
          <ref type="dokument_url_html">http://data.riksdagen.se/dokument/H4021803</ref>
          <ref type="dokumentstatus_url_xml">http://data.riksdagen.se/dokumentstatus/H4021803</ref>
          <ref type="docx">http://data.riksdagen.se/fil/B54B1725-DE9C-45C6-A2D2-D7EC23525337</ref>
          <ref type="pdf">http://data.riksdagen.se/fil/F5B70DC7-E6AE-45F6-AC98-8567347CA57B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-U3xSbm9mKhit1Mto6k1uRw" type="signed"/>
        <correspContext corresp="i-U3xSbm9mKhit1Mto6k1uRw">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-FQ5XSn9KWSSW3T6j9RgGgx" type="submitted">
          <date when="2016-10-04"/>
          <time when="17:06:19"/>
        </correspAction>
        <correspAction xml:id="i-S3sokQwCeujKPSL2B1A1W6" type="reviewed">
          <date when="2016-10-04"/>
          <time when="18:08:52"/>
        </correspAction>
        <correspAction xml:id="i-P7bHtyGT77JbhVUKestFJn" type="referred">
          <date when="2016-10-14"/>
        </correspAction>
        <correspAction xml:id="i-R9WKvSe3pXJq5kGVnz81oX" type="assigned">
          <date when="2018-02-20"/>
          <time when="21:31:43"/>
        </correspAction>
        <correspContext corresp="i-R9WKvSe3pXJq5kGVnz81oX">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-6f6eyfMFoYuEainDHKgUf8" type="behandlas_i"/>
        <correspContext corresp="i-6f6eyfMFoYuEainDHKgUf8">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Miljöbedömningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KEF45NDwedt1piBwJGufTz" type="behandlas_i"/>
        <correspContext corresp="i-KEF45NDwedt1piBwJGufTz">
          <ref type="uppgift">2016/17:MJU22</ref>
          <ref type="ref_dok_id">H401MJU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU22</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TPp2TUrA8WnMXW2bVz9roz" type="motHeader">
        <div xml:id="i-QLSXZKrNakRmFCqbk6kqEZ" type="motTitle">
          Motion till riksdagen 2016/17:1803 av Karin Svensson Smith (MP)
          Definition av begreppet hållbar utveckling
        </div>
      </div>
      <div xml:id="i-UyiigPYKLsi6RKRJ9VzxHv" type="motBody">
        <div xml:id="i-KzahpRdkdVkFq2byXmHUE6" type="motProposal" subtype="förslag">
          <head xml:id="i-9E7eqQMgBF1ECzUW35Fkcm">
            Förslag till riksdagsbeslut
          </head>
          <list xml:id="i-TGQ9cHEntGjWzx5j76bJvr">
            <item xml:id="i-S3rRHzhoiDRDi6SAMcK851" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med förslag till en distinkt definition
              av begreppet långsiktigt hållbar utveckling utifrån ett övergripande
              mål om att avvärja hot mot jordens livsuppehållande system och
              tillkännager detta för regeringen.
            </item>
          </list>
        </div>
        <div xml:id="i-J8zhSod3Cxh4Ncnecw3wbd" type="motContent">
          <head xml:id="i-QjwiYDYFNNFbXqPFe8C8UG" type="h1">
            Hållbarhetsbegreppet i politiken
          </head>
          <p xml:id="i-SvpMjrAQMwHRMCfet2t3Fs">
            Flera regeringsförklaringar har uttryckt ambitionen att Sverige
            ska bli ett föregångsland i omställningen till ett ekologiskt
            hållbart samhälle. I en regeringsförklaring sägs att Sverige redan
            är ett sådant föregångsland. Begreppet hållbar utveckling finns
            med i grundlagen sedan 2003, regeringsformen 1 kap. 2 §: ”Det
            allmänna ska främja en hållbar utveckling som leder till en god
            miljö för nuvarande och kommande generationer.” Ett stort antal
            propositioner innehåller formuleringar med innebörden att utvecklingen
            ska ställas om och bli långsiktigt hållbar. I år finns t ex hållbarhetsbegreppet
            med när regeringen uttrycker en ambition om att Sverige ska vara
            ledande i genomförandet av Agenda 2030. FN:s generalförsamling
            antog i september 2015 en agenda om 17 hållbarhetsmål som omfattar
            samtliga länder och som gäller fram till 2030. Dessa mål avlöser
            millenniemålen och ska vara en ny agenda för global hållbar utveckling
            och en bättre värld för alla. Regeringen anser att Sverige har
            ett bra utgångsläge och vårt arbete med agendan ska stärka en
            hållbar utveckling i Sverige, men också i resten av världen. Regeringen
            tillsatte i mars 2016 en delegation för Sveriges genomförande
            av Agenda 2030. I uppdraget ingår bland annat att göra en kartläggning
            och bedömning av i vilken utsträckning som Sverige uppfyller agendans
            mål och delmål, lämna förslag till övergripande handlingsplan
            för Sveriges genomförande, samt sprida information om goda exempel
            på området för social, ekonomisk och miljömässigt hållbar utveckling
            och verka för att dessa ges uppmärksamhet.
          </p>
          <p xml:id="i-2ovNpf5rZ8NeKiLtBwv5jY">
            Naturvårdsverket föreslog i den fördjupade utvärderingen av miljömålssystemet
            2015 att regeringen bör göra samlade konsekvensanalyser avseende
            miljömålen, politiken för global utveckling och de globala hållbarhetsmålen
            för alla förslag som tas fram i Regeringskansliet. I rapporten
            påtalar Naturvårdsverket att generationsmålet och miljökvalitetsmålen
            ytterst handlar om att ställa om samhället till en hållbar utveckling.
          </p>
          <p xml:id="i-3LdxuRV5EjAALXZdxP3Kvo">
            Orden hållbar, miljö, ekologi är flitigt använda i svensk text.
            Sverige har förmodligen världsrekord på att använda begreppet
            hållbar utveckling. Men om Sverige verkligen är ett föredöme i
            praktisk handling eller ej beror givetvis på vad som avses.
          </p>
          <head xml:id="i-CWtEEKCTd998STQuy4uzPP" type="h1">
            Renässans för hållbarhetsbegreppet
          </head>
          <p xml:id="i-2f9eKGxSa6ry1SyEvkJmEN">
            Inte bara inom den statliga sfären har hållbarhetsbegreppet fått
            en renässans. Hösten 2015 förvärvades Miljöaktuellt av Bonnier
            Business Media för att i april fusioneras med konkurrenten Miljörapporten
            som Bonnier Business Media sedan tidigare ägde en majoritet i.
            I april 2016 gick de båda varumärkena upp i det nya gemensamma
            namnet Aktuell Hållbarhet som beskriver sig som Nordens största
            och ledande kunskaps- och medieföretag inom miljö, hållbarhet
            och CSR.
          </p>
          <head xml:id="i-BedXRJ9oHhkKJd3vKEgg1f" type="h1">
            Hållbarhet i vetenskaplig litteratur
          </head>
          <p xml:id="i-Bes1pK8ZthiAustdPRBjRY">
            Man vad avses då med begreppet hållbar utveckling? På KTH:s hemsida
            finns en tänkvärd kommentar: ”Hållbar utveckling är ett begrepp
            som alla känner till. Trots detta är det ofta frustrerande svårt
            att sätta fingret på vad begreppet egentligen innebär. Hållbar
            utveckling är ett begrepp som används för att peka ut en önskvärd
            samhällsutveckling.”
          </p>
          <p xml:id="i-Ls1g9mokLEpqqYWbbXdo4a">
            Björn Forsberg är en av de forskare som försökt reda ut hållbarhetsbegreppet
            och dess betydelse för samhällsutvecklingen. Det gör han i en
            doktorsavhandling från 2002 med titeln: ”Lokal Agenda 21 för hållbar
            utveckling. En studie av miljöfrågan i tillväxtsamhället.” Syftet
            med studien är att problematisera hållbar utveckling som politisk
            utmaning, samt att analysera förutsättningarna att lokalt genomföra
            politik för hållbar utveckling. Målet att generera ekonomisk tillväxt
            beskrivs ofta i termer av en överideologi i vår tid (se t.ex.
            Daly 1992, von Wright 1993, Giddens 1996) och är enligt Forsberg
            att nå hållbarhetsmålen.
          </p>
          <p xml:id="i-QEZLg8z1n1WGHJsEebP7ym">
            Ett försök att ge hållbarhetsbegreppet en mer fruktbar uttolkning
            är att dela in det i två sorters hållbarhet: svag och stark. Stark
            hållbarhet innebär att samhället inte tär på naturresurserna,
            medan de som förordar svag hållbarhet nöjer sig med att samhällets
            totala kapital inte minskar.
          </p>
          <p xml:id="i-Gpyq374n296e4sY4x6KhC3">
            I Trends in Ecology and Evolution Vol.22 No.12 finns en artikel
            från ett antal forskare (Joern Fischer, Adrian D. Manning, Will
            Steffen, Deborah Rose, Katherine Daniell, Adam Felton, Stephen
            Garnett, Ben Gilna, Rob Heinsohn, David B. Lindenmayer, Ben MacDonald,
            Frank Mills, Barry Newell, Julian Reid, Libby Robin, Kate Sherren
            and Alan Wade) som föreslår att hållbarhet bör ses som en hierarki
            med överväganden där de biofysiska gränserna på jorden sätter
            klara gränser inom vilka uppfyllande av de ekonomiska och sociala
            målen måste hålla sig. Forskarna konstaterar att trots alla beslutade
            åtgärder och ansträngningar visar i princip alla indikatorer på
            olika nivåer i samhället att den faktiska utvecklingen att mänskligheten
            flyttar sig längre från det som rimligen kan avses med en hållbar
            framtid snarare än att närma sig det. Artikeln diskuterar det
            ökande hållbarhetsgapet. För första gången i mänsklighetens historia
            påverkar våra aktiviteter de livsuppehållande funktionerna och
            jordens förmåga att tillhandahålla förhållanden där arter långsiktigt
            kan överleva inte längre kan tas för given. Nästan hälften av
            landarealen är så transformerad av mänskliga aktiviteter med negativa
            konsekvenser för biologisk mångfald, näringskedjor och jordförhållanden.
            Ungefär 75 % av alla fiskbestånd är överexploaterade och i vissa
            fall utrotade för alltid. Mycket kväve har fixerats genom framställning
            av gödning och luftföroreningar från förbränning av fossil energi
            har sprits över hela jordklotet. Klimatet håller på att förändras
            från sina kända variationer och detta får allt allvarligare konsekvenser
            för såväl människor som annat liv på jorden. Brist på drickbart
            vatten är ett ökande problem i stora delar av världen samtidigt
            som extremväder leder till översvämningskatastrofer för allt fler.
            Försäkringsbolagens statistik kan inte missförstås. Hållbarhet
            är inte ett relativt begrepp eftersom de biofysiska gränserna
            för att upprätthålla liv på jorden är absoluta. Märkligt nog behöver
            det påpekas att mänskliga samhällen inte kan fungera utan de livsuppehållande
            systemen jorden förser oss med idag.
          </p>
          <head xml:id="i-ChVnvP6JDDwHms1j2uWh1n" type="h1">
            Hållbarhetsbegreppets politiska bakgrund
          </head>
          <p xml:id="i-SG2TCw8yJduWXqMWfYKM2x">
            Begreppet hållbar utveckling myntades i samband med ”Our Common
            Future”, Brundtlandkommissionens rapport 1987, där det konstaterades
            att den nuvarande ekonomiska utvecklingen är ohållbar. Den miljöförstöring
            som nuvarande ekonomiska utveckling resulterar i har gått så långt
            att jordens livsuppehållande system hotas. Förbrukningen av naturresurser
            överstiger med bred marginal tillväxten av desamma. Produktions-
            och konsumtionsmönster är inte varaktigt hållbara, särskilt inte
            i industriländer som svarar för merparten av de föroreningar som
            sprids.
          </p>
          <p xml:id="i-VGLjfGhzZYiTeU2F6GhhBk">
            Efter diskussion om Brundtlandkommissionens rapport beslöt FN:s
            generalförsamling att ordna en konferens i Rio de Janeiro 1992
            med huvuduppgift att göra en plan för den omställning som måste
            ske om utvecklingen ska bli hållbar. Resultatet blev Agenda 21,
            en handlingsplan för det 21:a århundradet. Målet sades då vara
            att skapa en utveckling som tillgodoser dagens behov utan att
            äventyra kommande generationers möjligheter att tillgodose sina
            behov. Även om fokus i Agenda 21 är miljöomställning, så innehåller
            begreppet också en social dimension. I Riodokumenten definierades
            den som klyftan mellan rika och fattiga länder. Denna orättvisa
            relation måste förändras om utvecklingen ska bli långsiktigt hållbar.
            Detta är alltså utgångspunkten för vad en hållbar utveckling innebar
            då det myntades i internationella politiska sammanhang.
          </p>
          <head xml:id="i-RVxtxgWNx6UMxuP8ArUmMu" type="h1">
            Oklart förhållande mellan ekologiska, ekonomiska och sociala
            aspekter av hållbarhet
          </head>
          <p xml:id="i-D3foey5yRrPt9vS3tu7Jv7">
            Sedan dess har det i Sverige hängts på diverse ytterligare dimensioner
            med mer eller mindre klar innebörd: social, ekonomisk och kulturell
            hållbarhet. I takt med varje ny utvidgning av begreppet har betydelsen
            minskat. En enkel sökning på begreppet hållbar utveckling på internet
            ger många miljoner träffar. Den flitiga användningen av begreppet
            hållbar utveckling är lättförståelig. Vem vill bli förknippad
            med en ohållbar utveckling? Det finns emellertid ingen nu gällande
            distinkt definition i det politiska livet som vanligtvis förknippas
            med hållbar utveckling. Vid förfrågan menar en del helt sonika
            att hållbar utveckling är utveckling som varar länge. Begreppet
            hållbar utveckling riskerar utan en distinkt och allmänt vedertagen
            definition att vara meningslös politisk klyscha.
          </p>
          <p xml:id="i-6S1Z2S2YjngQ3MqiuoViWB">
            Hur ska det tolkas när Moderaterna säger att hållbar utveckling
            innebär att det måste finnas en balans mellan de ekonomiska, sociala
            och miljömässiga kraven? Det låter som att miljökraven ska anpassas
            till ekonomiska och sociala faktorer; de facto en återgång till
            tiden före Riokonferensen. Och hur ska man tolka innebörden av
            den svenska regeringens mål inom ett för utvecklingen så centralt
            område som den ekonomiska politiken? Där anges att det främsta
            målet är full sysselsättning och hög och uthållig tillväxt. Uthållig
            tillväxt – betyder det att den ekonomiska utvecklingen ska bygga
            på slutna kretslopp och bevarande av biotoper?
          </p>
          <p xml:id="i-EfaTLBzi4qJzy2Wa1P2pPt">
            Det är en omöjlighet att olika partier skulle kunna enas om hur
            social och ekonomisk hållbarhet ska definieras. När Vänstern hävdar
            att minskade klasskillnader är en förutsättning för ekonomisk
            hållbarhet, så hävdar kanske högern motsatsen. Ska social hållbarhet
            ses i ett nationellt eller internationellt perspektiv? Dessa diskussioner
            tar tid och kraft från det som borde vara utgångspunkten: att
            genomdriva konkreta förändringar som minskar miljöbelastningen.
            Uppdelningen i tre eller flera dimensioner kan leda till att dessa
            inbördes räknas som jämställda. Vid ett möte med anställda på
            Vägverket konstaterades att planerna fyllde kriterierna på ekonomisk
            och social hållbarhet, medan den ekologiska hållbarheten inte
            uppfylldes. Men att klara två krav av tre är ju inte så illa,
            sades det då.
          </p>
          <head xml:id="i-WnmYtozdQoFxJw3VTUuV5J" type="h1">
            Förutsättningar för liv måste vara överordnade
          </head>
          <p xml:id="i-7vneKMvgGkC6cJm5xe3a5o">
            Det är emellertid en kvalitativ skillnad mellan den ekologiska
            dimensionen i förhållande till andra varianter av hållbarhet.
            De förändringar som klimatförändringar och annan miljöbelastning
            medför är ofta av irreversibel karaktär. Utrotade växt- och djurarter
            återuppstår inte. Åkrar som blivit saltöknar är milt sagt svåra
            att återställa. Rent dricksvatten kan svårligen ersättas av något
            annat för att tillfredsställa primära kroppsliga behov. Varken
            riksdagen eller andra politiska församlingar förmår ens med kvalificerade
            majoriteter att ändra naturlagarna.
          </p>
          <p xml:id="i-Uff3aT1mHEoC6LAd2spZ6k">
            Miljöaspekterna i hållbarhetsbegreppet bör rimligen stå i fokus
            för att inte ytterligare äventyra kommande generationers levnadsmöjligheter.
            Det finns starka motiv som talar för detta. Det finns en hygglig
            samstämmighet om vad ekologisk hållbarhet är för något. Hållbar
            utveckling lanserades som tidigare påpekades i en FN-rapport om
            miljötillståndet i världen. Det beskriver behovet av att anpassa
            den ekonomiska politiken och utvecklingen efter ekologiska krav.
            Inget annat. Det är dags att återgå till den betydelse som motiverade
            starten av Agenda 21-arbetet. Regeringen bör ges i uppdrag att
            återkomma till riksdagen med ett förslag till en distinkt definition
            av begreppet långsiktigt hållbar utveckling utifrån ett bio-fysiskt
            perspektiv. Detta bör riksdagen ge regeringen som sin mening till
            känna.
          </p>
        </div>
        <div xml:id="i-5kbiq5ddGDADKyMzM26hT8" type="signatureBlock">
          <list xml:id="i-M9ULYw5D9zmG9nUmmKrsTj">
            <item xml:id="i-S9tE1KrDH1wogJCcSMz48F" type="signature">
              Karin Svensson Smith (MP)
            </item>
          </list>
        </div>
      </div>
    </body>
  </text>
</TEI>
