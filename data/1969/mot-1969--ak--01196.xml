<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1196/mot_1969__ak__1196-001.pdf"/>
      <fw xml:id="i-VdrtTmRF6Ncnz74orBwQH">
        Motion i Andra kammaren, nr. 1196 år 1969 11
      </fw>
      <div type="motHeader" xml:id="i-EuoZEqAtK591Sz8eHrexYY">
        <div type="motTitle" xml:id="i-Fkmt2a8kbdv8K5sfnHHFcz"/>
        <div type="motSubmissionInfo" xml:id="i-YXTNkc58axPHfB7LYujwrC"/>
      </div>
      <div type="motBody" xml:id="i-9fc6y2tNudCEAPTnwEQqgt">
        <div xml:id="i-6kuhC5uavvGRfDswtwaHFH">
          <p xml:id="i-sUqoRbuLaAdyPRHXiyuZm">
            Nr 1196
          </p>
          <p xml:id="i-Q5drkFUKoajwB4MELxPZa1">
            Av herr Holmberg m. fl., i anledning av Kungl. Maj:ts proposition
            nr 103, med förslag till lag med särskilda bestämmelser om ändring
            i kommunindelningen.
          </p>
          <p xml:id="i-9HH1ckAybNU95BTkDSnZ5L">
            (Lika lydande med motion nr 1040 i Första kammaren)
          </p>
          <p xml:id="i-QV3J347iVtRTP2y6hpJFi7">
            Det i proposition 103 framlagda förslaget till speciallagstiftning
            i kommunindel- ningsfrågan innebär ett direkt åsidosättande av
            riksdagens år 1962 fattade kommun- blocksbeslut. Beslutet byggde
            på ett betänkande från indelningssakkunniga, propo- sition 1961:180
            och konstitutionsutskottets utlåtande 1962:1. Under frågans behand-
            ling markerades allt kraftigare frivilligheten i sammanläggningsfrågan.
            Konstitu- tionsutskottets, av riksdagen godtagna, skrivning i
            detta avseende citeras i proposi- tion 103 och må upprepas här:
          </p>
          <p xml:id="i-CZVpp36EpwkFauvcQBCEm5">
            ”Även om utvecklingen i fråga om sammanslagning av kommuner eller
            samver- kan inom kommunblocken skulle ske långsammare än beräknat
            bör detta ej få moti- vera tvångsåtgärder från statsmakternas
            sida.”
          </p>
          <p xml:id="i-EuQxfkY3wCF5JubVMJHENB">
            Tydligare kan det icke sägas. Ett upphävande av frivillighetsprincipen
            i kom- munblocksfrågan är att medvetet frångå riksdagens beslut.
            Riksdagsbeslutet 1962 var principiellt. Riksdagen tog icke ställning
            till indelnings- frågorna i detalj utan uttalade sig för en indelningsändring
            byggd på region- principen med näringsgeografiskt uppbyggda kommunblock
            med centralort och ett år 1975 beräknat minimiantal av 8 000 innevånare.
            Indelning av landet i kommun- block verkställdes av länsstyrelserna
            och fastställdes på riksdagens uppdrag av Kungl. Maj:t. Kungörelse
            utfärdades år 1964 (SFS 1964:162). 1037 storkommuner skulle enligt
            den slutförda indelningen bli 282 kommunblock, varav 37 utgjordes
            av tidi- gare hela kommuner och 245 skulle tillskapas genom sammanläggning.
            24 av kom- munblocken berörde mer än ett län. Riksdagen fastslog
            genom beslutet 1962 att sammanläggningen av kommuner till kommunblock
            skulle ske successivt. Reformen avsågs växa fram allteftersom
            en sam- manläggning av kommunerna var motiverad. Frivilligheten
            var klart markerad med utgångspunkt i att kommunerna själva skulle
            vara inställda på sammanläggning. Värdet av en successivt framväxande
            sammanläggning allteftersom opinionsläget i kommunerna motiverade
            detta underströks kraftigt. Riksdagen avvisade regeringens i propositionen
            framförda yrkande att läget i sammanläggningsfrågan skulle avläsas
            år 1967. För att underlätta samverkan inom blocken och för att
            förbereda kommunsam- manläggning föreslogs inrättandet av ett
            särskilt organ på blocknivå — ”samarbets-
          </p>
          <pb facs="riksdagen-motions-pdf/data/1969/mot_1969__ak__1196/mot_1969__ak__1196-002.pdf"/>
          <fw xml:id="i-9MXf35ofzA86H9WSmtByDT">
            12 Motion i Andra kammaren, nr 1196 år 1969
          </fw>
          <p xml:id="i-8n9yCoZ7tVSBawgBkqhKFQ">
            nämnd”. Inrättande av och deltagande i samarbetsnämnd gjordes
            frivilligt, och sam- arbetsnämnden tillades inga beslutsfunktioner.
            Av sammanfattningen framgår att riksdagen vid sitt kommunblocksbeslut
            år 1962 avsåg att sammanläggningen i alla stadier skulle få frivillighetens
            prägel och att några framtida tvångsåtgärder icke skulle få komma
            i fråga. Ledamöter av regeringen har, i anslutning till interpellationsdebatter
            i riksdagen, vid flera tillfällen de senaste åren deklarerat att
            något frångående av frivilligheten i indelningsfrågan icke varit
            aktuell. Departementschefen framhåller i propositionen att det
            kan ifrågasättas om den nuvarande takten i sammanläggningen är
            tillfredsställande. I realiteten kunde de första kommunsammanläggningarna
            icke genomföras förrän den 1 januari 1967 och den andra omgången
            sammanläggningar först den 1 ja- nuari 1969. Vi kan således inte
            dela uppfattningen att kommunerna genomför sam- manläggningen
            i alltför långsam takt. Någon av riksdagen godtagen tidsplan har
            icke funnits och har icke heller varit avsedd att finnas. Då vi
            icke blivit övertygade om departementschefens argumentering för
            tvångs- lagstiftning, håller vi fast vid det av riksdagen tidigare
            starkt understrukna kravet på frivillighet i kommunblocksfrågan.
          </p>
          <p xml:id="i-NVrGh366iT3f9djP9ghqTj">
            Indelningsfrågor Administrativt och organisatoriskt avsåg storkommunreformen
            1952 att skapa förutsättningar för en upprustning av den kommunala
            förvaltningen samtidigt som — relativt sett — ekonomiskt starkare
            enheter skapades. Storkommunreformen var icke frivillig och upplevdes
            av många som ett avgörande intrång i den kommunala självstyrelsen.
            2 500 kommuner blev i ett slag 1037 storkommuner. I riksdagen
            uttalades att storkommunreformen var så genomgripande att den
            torde onödiggöra ytterligare kommunsammanläggningar i detta sekel.
            Tio år därefter beslutade riksdagen att landet skulle indelas
            i kommunblock. Kommunblocken är uppenbarligen icke slutmålet.
            Samtidigt med den aktuella frågan om ett fullföljande och slutförande
            av kom- munblocksreformen diskuteras allvarligt huruvida en indelning
            av landet i 282 block ger rimlig kommunstorlek. I planeringssammanhang
            talas allt oftare om de 70 A-re- gionerna, och redan 1967 framhöll
            generaldirektören i AMS — med instämmande av dåvarande inrikesministern
            Rune Johansson — att det vore realistiskt att tänka sig 70 regioner
            som nästa steg i utvecklingen. Den i accelererande takt genomförda
            minskningen av antalet lokala enheter ska- par ett avstånd mellan
            dem som har att fatta lokala beslut och dem som är be- roende
            av dessa beslut. Antalet kommunala förtroendeposter minskar och
            därmed möjligheterna till en aktiv samhällsinsats. Som vi tidigare
            framhållit gjordes kommunblocksindelningen 1963—1964. All- deles
            tydligt har befolkningsutvecklingen, näringslivslokaliseringen
            och t.ex. kom- munikationerna i många av kommunblocken icke följt
            den prognos som utgjorde underlag för indelningen. Många kommunblock
            torde därför i dag kunna sägas
          </p>
          <pb facs="riksdagen-motions-pdf/data/1969/mot_1969__ak__1196/mot_1969__ak__1196-003.pdf"/>
          <fw xml:id="i-JpcdWoSCvHbaYfuqhhDdS5">
            Motion i Andra kammaren, nr 1196 år 1969 13
          </fw>
          <p xml:id="i-UF3pPBSfHbrMGbDUqx7NKP">
            vara felkonstruerade utifrån de näringsgeografiska kriterier
            som var vägledande när indelningen gjordes. I propositionen framhålles
            att möjligheter skall öppnas för justering av kommun- blocksgränser
            och blocktillhörighet. Detta förefaller vara nödvändigt och klokt.
            En justering av blocktillhörighet på ett håll påverkar emellertid
            omedelbart nära- liggande kommunblock. Kombinationen av kommunblocksjustering
            och tvångslag- stiftning synes illa genomtänkt.
          </p>
          <p xml:id="i-FqbaD8ub286T79sa2EwBxP">
            Kommunal demokrati
          </p>
          <p xml:id="i-Rq6jsi516MpKRnw4vZqwLa">
            Inga delade meningar råder om nödvändigheten av reformer som
            underlättar kommunernas framtida verksamhet. Ett omfattande utredningsarbete
            av dessa frågor pågår och kommer inom de närmaste åren att bli
            föremål för riksdagens ställnings- tagande. Som vi tidigare framhållit
            kan kommunindelningsfrågorna icke bedömas enbart med utgångspunkt
            i effektivitet och rationell administration. Väsentligen skall
            bedömningen göras på lokal nivå och även innefatta möjligheter
            till bevarat medborgarinflytande och insyn. Kommunalrättskommittén
            och kommunalvalskommittén liksom i sammanhanget kanske viktigast
            kommunalforskningsgruppen arbetar från helt olika utgångspunkter
            med dessa frågeställningar. Vi anser det självklart att ställning
            tages till deras re- spektive förslag innan ny lagstiftning beslutas.
            Det lokalt förankrade medborgar- inflytandet har haft en stark
            ställning i vårt land. En internationellt sett unik be- slutanderätt
            har tillagts kommunerna. Som en följd av successiva indelningsändring-
            ar minskar bruttoantalet kommunala förtroendeposter. Oberoende
            av vår inställ- ning till behovet av ekonomiskt starka regionala
            och lokala enheter är det ur demo- kratins synpunkt allvarligt
            att möjlighet till samhällsinsatser minskar. Medborger- ligt inflytande
            och kommunal självstyrelse förutsätter representation i beslutande
            organ. Plattform för meningsfyllda insatser på lokal nivå är fullmäktige
            eller nämnd- uppdrag i den egna kommunen. Plattformens bredd berör
            partiernas inre liv. Mins- kas denna alltför kraftigt, rekryteras
            färre människor till samhällsarbetet. Varje minskning av inflytandet
            i form av bortrationaliserade platser måste nödvändigtvis ersättas
            eller kompletteras med annan insyns- eller engagemangsform. Detta
            nödvändiga medborgarinflytande berör icke enbart antalet platser
            i full- mäktigeförsamlingar och nämnder. Insyn i kommunalförvaltning
            och möjlighet att påverka beslut på lokal nivå kan och bör ses
            ur ett vidare perspektiv. Frågor kring kommunal parlamentarism,
            kommunala folkomröstningar, stadsdels- och kom- mundelsråd aktualiseras
            i sådant sammanhang. Det är mot denna bakgrund vi anser att man
            skall se ställningstagandet från de kommuner som, med hänvisning
            till utredningarna på demokratiområdet, vill av- vakta dessa innan
            man accepterar sammanläggning.
          </p>
          <p xml:id="i-EtUxLAteUKRapqLqmwXktj">
            Kommunal kompetens
          </p>
          <p xml:id="i-HG2anfYCPEjmKNBtvAuJ7L">
            Uppgiftsfördelningen mellan stat, landsting och kommuner förändras
            från tid till annan. Den långa ”kommunaliseringsepoken” ersattes
            vid tiden för andra världs-
          </p>
          <pb facs="riksdagen-motions-pdf/data/1969/mot_1969__ak__1196/mot_1969__ak__1196-004.pdf"/>
          <fw xml:id="i-UDgege4CvX5kJ4pSxJYMqe">
            14 Motion i Andra kammaren, nr 1196 år 1969
          </fw>
          <p xml:id="i-BDQVAiUddF9gmaHiUnT66D">
            kriget med en ”centraliseringsepok”. Uppgifterna har på alla
            plan vuxit i omfång och betydelse och krävt allt större ekonomiska
            och personella resurser. Vid bedömningen av hur stora och hur
            många de lokala administrativa enheterna bör vara måste utgångspunkten
            naturligen vara de uppgifter som åvilar kommu- nerna. Kompetensfördelningen
            på regional och lokal nivå har de senaste åren varit före- mål
            för omfattande och principiellt långtgående utredningar. Ställningstagandena
            i kompetens- och huvudmannaskapsfrågor från dessa utredningars
            sida har varit starkt divergerande. I detta sammanhang kan det
            vara nog att nämna debatten om huvud- mannaskapet för gymnasieskolan
            och åldringsvården. Ett successivt ändrat huvud- mannaskap ändrar
            naturligen kraven på kommunstorlek. Kan det vara rimligt att framtvinga
            kommunsammanläggningar innan det kan anses fastslaget vilka uppgifter
            som skall åvila kommunblocken? De utredningar angående den framtida
            regionala verksamheten som slutförts de senaste åren får — om
            de genomföres — konsekvenser även på det kommunala planet. I vissa
            remissyttranden framhålles att en omprövning av uppgiftsfördelningen
            mel- lan staten, landstingskommunerna och kommunerna kan göra
            en indelningsreform obehövlig. I detta sammanhang åberopas den
            pågående länsdemokratiutredningen som ytterligare skäl mot en
            forcerad kommunsammanläggning. Från dessa och andra synpunkter
            hade det varit angeläget att riksdagen hade fått ta slutlig ställning
            till länsdemokratifrågorna innan ny lagstiftning i kommunblocksfrågan
            genomföres. Möjlighet till översyn av kommunindelning och blocktillhörighet
            aviseras i pro- positionen. En sådan översyn bör kunna ske genom
            länsstyrelserna. Där anledning till revision av planen föreligger
            bör en sådan kunna underlätta samgående. För en bedömning av sakläget
            i respektive block är det angeläget att kommun- blocken gör sammanläggningsutredningar
            för att få fram det sakmaterial som er- fordras. Kommunerna kan
            därefter själva avgöra lämplig tidpunkt för samman- läggning.
            Dessa åtgärder — översyn av indelningen samt kommunblocksutredningar
            — synes vara att vida föredraga framför en tvångslagstiftning.
            Vi konstaterar att statsmakterna icke lyckats motivera de mindre
            och medelstora kommunerna i avsedd utsträckning. Tillspetsat formuleras
            detta i ett remissvar så- lunda: ”Inte i något avseende innebär
            sammanläggning en fördel för vår kommun.” Detta är självfallet
            icke riktigt. Men argumentet framföres och ligger till grund för
            kommunens ställningstagande. Tillräckliga skäl för sammanläggning
            har tyd- ligen icke kunnat presteras av länsstyrelserna, Kommunförbundets
            utredare eller i samarbetsnämnden. Mer än hälften av landets kommuner
            vill vänta med ställnings- tagandet i sammanläggningsfrågan. Avslutningsvis
            finnes det anledning att ur indelningssakkunnigas betänkande återge
          </p>
          <p xml:id="i-QHLd1SCAgbs8dFpsGb6eaj">
            följande:
          </p>
          <p xml:id="i-VUfY98Xx3m3cgFLh5m12Pn">
            Det synes — — — föreligga grundad anledning för antagandet att
            goda resultat skall kunna uppnås även utan tvångslagstiftning.
            Då därtill en kommunindelnings-
          </p>
          <pb facs="riksdagen-motions-pdf/data/1969/mot_1969__ak__1196/mot_1969__ak__1196-005.pdf"/>
          <fw xml:id="i-4VtuUVutEoR3SquYycvMmD">
            Motion i Andra kammaren, nr 1196 år 1969 15
          </fw>
          <p xml:id="i-KSZdEJ3APgYemABCMmTkfe">
            reform i dagens läge i första hand torde vara ett kommunernas
            eget intresse synes det rimligt att tillerkänna kommunerna största
            möjliga inflytande över dess utform- ning och takten för dess
            genomförande.
          </p>
          <p xml:id="i-LUEcixdj1mwasCr6G9CV9u">
            Det finns grundad anledning fasthålla vid denna uppfattning och
            därmed avvisa regeringens förslag om tvångslagstiftning i kommunindelningsfrågan.
            Åberopande det anförda hemställes, att riksdagen, med avslag å
            Kungl. Maj:ts proposition nr 103 med förslag till lag med särskilda
            bestämmelser om ändring i kom- munindelningen, i skrivelse till
            Kungl. Maj:t måtte uttala att kom- munblocksutredningar verkställes
            i samtliga kommunblock.
          </p>
          <p xml:id="i-JnPFfpSq8PupeZfSEgPFtv">
            Stockholm den 28 april 1969
          </p>
          <p xml:id="i-KiCa1EoivxejKFvPWTEx6z">
            Yngve Holmberg (m) Gösta Bohman (m) Leif Cassel (m) Rolf Eliasson
            (m) Carl Eric Hedin (m) Astrid Kristensson (m) i Moholm Tage Magnusson
            (m) Karin Wetterström (m)
          </p>
          <p xml:id="i-MYAv4L2hQYh3JSn8KkzcKt">
            i Borås
          </p>
        </div>
      </div>
    </body>
  </text>
</TEI>
