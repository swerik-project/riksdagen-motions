<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00174">
  <teiHeader>
    <fileDesc>
      <titleStmt>
        <title>om främjande av biodynamisk jordbruksdrift.</title>
        <author>av fru Anér och herr Granstedt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om främjande av biodynamisk jordbruksdrift.</title>
          <idno type="rdwebb">FY02174</idno>
          <rs type="number">174</rs>
          <ref type="dokument_url_text">http://data.riksdagen.se/dokument/FY02174/text</ref>
          <ref type="dokument_url_html">http://data.riksdagen.se/dokument/FY02174</ref>
          <ref type="dokumentstatus_url_xml">http://data.riksdagen.se/dokumentstatus/FY02174</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LFQH7U89cJMVY1aBo2SSTS" type="signed"/>
        <correspContext corresp="i-LFQH7U89cJMVY1aBo2SSTS">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__174/mot_1975__174-001.pdf"/>
      <fw xml:id="i-Ehcp7DunR9L84DZD7G6ZCG">
        Mot. 1975:174 14
      </fw>
      <div xml:id="i-2mJnmHeP1RKKwqxz6xegwG" type="motHeader">
        <div xml:id="i-Mi9BGxvQTKrCdt5zDFhnVZ" type="motTitle"/>
        <div xml:id="i-WEvtt1aRpAy8fhc9HiTawP" type="motSubmissionInfo"/>
      </div>
      <div xml:id="i-9T8m2wMsU36zXCxvhZcBRX" type="motBody">
        <div xml:id="i-B3SKwAJPviBav8dfJWaVSG">
          <p xml:id="i-LH7vKDBQKE5fQxrBjrQVXV">
            Nr 174
          </p>
          <p xml:id="i-L6JDC6NvUejbvM9FwouY5h" type="titleString">
            av fru Anér och herr Granstedt om främjande av biodynamisk jordbruksdrift.
          </p>
          <p xml:id="i-Xj1FSc5ERsFK1mX83mCVMC">
            Ett jordbruk som baseras på ständigt ökade konstgödselgivor och
            ständigt ökade insatser av kemiska bekämpningsmedel är enligt
            många forskare ett jordbruk i obalans, som ägnar sig åt något
            som mera liknar gruvdrift än lantbruk.
          </p>
          <p xml:id="i-WAEtteXzwybpEBg7MeCWoe">
            Konstgödseln inte bara förgiftar grundvattnet med nitrat, den
            stoppar växternas egen förmåga att tillgodogöra sig markens kväve
            och startar där- med en icke hejdbar process. Bekämpningsmedlen
            gör detsamma när de dödar inte bara skadeinsekterna men många
            nyttiga insekter också, som håller skadeinsekterna i schack, allt
            medan skadeinsekterna muterar och blir okänsliga för de kemiska
            medlens inverkan.
          </p>
          <p xml:id="i-Nh81NiDgRikBmSiKgNDKNC">
            Så långt en författare i Eggert, Kurt, et al., Okologische Probleme
            aus- gewählter Entwicklungsländer, Hamburg 1972, s. 49 ff. Denna
            utveckling har vi inte sett slutet på ännu, men den är på gång,
            i de utvecklade länderna lika väl som i de mindre utvecklade.
            Det finns emellertid andra möjligheter att sköta ett jordbruk
            — vi citerar här den tyske växtfysiologen dr Jörgen Reichling
            från universitetet i Heidelberg, i ett föredrag från 1973:
          </p>
          <p xml:id="i-BMX9CWqTD6Su1eHfWyJknX">
            Kombinationen av balanserad gödsling, ekologiskt bestämda odlingsme-
            toder och integrerad bekämpning lovar att lämna positiva bidrag
            till fram- tidens många biologiska problem och näringsproblem.
            De nya sätten att få fram en bättre livsmedelskvalité kan inte
            betraktas som smärre rättelser i existerande jordbruksmetoder;
            de betyder införandet av en helt ny jordbruksstruktur. Det har
            gjorts tillräckligt många begyn- nelseförsök med att införa biologiska
            metoder i jordbruket. Även i u-länderna kan endast biologiska
            metoder överleva i längden. Kravet på bättre livs- medelskvalité
            är ännu viktigare i dessa länder, eftersom inte bara kalorier
            men också protein och vitaminer är en oumbärlig del av människans
            föda. Att sätta upp en helt ny jordbruksstruktur är emellertid
            inte bara ett vetenskapligt och tekniskt problem, men också ett
            socialt och politiskt. Det är endast när formerna för konkurrens
            inom jordbruket förändras, som vi kan hoppas rädda jordbruket
            från katastrof.
          </p>
          <p xml:id="i-Fg43wcmpwcYsRq4Dj7sfmi">
            (Se Stöber, Gerhard J. et al, Technology Assessment and Quality
            of Life, Elsevier, New York 1973, s. 173.) Det är inte längre
            en liten hobby för några egensinniga naturfantaster att odla jorden
            efter biologiska principer. Det är, som den engelske na- tionalekonomen
            E. Schumacher framhöll i ett föredrag i RIFO i december i fjol,
            kanske helt enkelt en nödvändig livbåt för nutidens jordbruk och
            nutidens civilisation. Där kan man arbeta fram de brukningsmetoder,
            som
          </p>
          <pb facs="riksdagen-motions-pdf/data/1975/mot_1975__174/mot_1975__174-002.pdf"/>
          <fw xml:id="i-4RieNvaZPWU7GqrigPRCoJ">
            Mot. 1975:174 15
          </fw>
          <p xml:id="i-2waz23s1y4FpeMbmC6Been">
            i en framtid kan hjälpa oss alla att överleva med en mindre brutal
            och mera naturinriktad teknologi. Det finns i dag en rad olika
            skolor inom denna nya form av jordbruk. Ingen är särskilt väl
            sedd eller välkomnad i Sverige. Tack vare en rad enskilda initiativ
            börjar dock bl. a. den biodynamiska odlingsformen — till- sammans
            med några likartade -att mer och mer profilera sig som ett verkligt
            alternativ till den vanliga formen, om ock ännu endast i liten
            skala. Så liten är den dock inte, att man inte redan kan se resultat
            av den, inte minst i de försök som görs vid Lantbrukshögskolan
            i Ultuna. Där har man under tre år fått fram grödor i biodynamisk
            odling i direkt jämförelse med vanligt jordbruk, vilka endast
            ligger 5 96 lägre vad kvantiteterna beträffar och genomgående
            högre vad kvalitén angår. Så visar det sig t. ex. vid potatisskörden
            att man får något färre potatisar i den biodynamiska odlingen,
            men efter lagring har så mycket fler fått kas- seras av de icke-biodynamiska
            potatisarna att skillnaden har utplånats och t.o.m. slår ut till
            den biodynamiska potatisens fördel. Som en bakgrund kan nämnas
            att det i Schweiz i dag finns ca 700 lant- brukare som framgångsrikt
            sedan en lång följd av år odlar organiskt-bio- logiskt utan handelsgödsel
            och kemiska medel och att det i Frankrike finns 30 000 driftenheter
            som odlar 1 miljon tunnland (500 000 ha) enligt biologisk metod.
            Man har t.o.m. egna bagerier över hela landet. Från Tyskland,
            England och Italien kommer liknande rapporter. Man talar inte
            om en utopi, när man talar om biodynamiskt eller na- turenligt
            jordbruk, man talar om sådant som bevisat sin bärkraft och sin
            hållbarhet. Att det finns ett stort konsumentintresse för varor
            från detta jordbruk är också väl omvittnat. Några drag ur denna
            naturenligare jordbruksteknik må här anföras. Den karakteriseras
            bl. a. av en välbalanserad drift, dvs. omväxling mellan grödor
            av olika slag, t. ex. vallar, säd och rotfrukter, samt bevarat
            samband mellan jord och djurhållning. Motivet är omsorg om livsmedelsproduktionen
            både när det gäller kvantitet och kvalitet. Ett jordbruk med denna
            inriktning får såväl biologisk som ekonomisk stabilitet. Driftsinriktningen
            ger en jord med stabil och god struktur och med bevarad eller
            ökande bördighet. På detta sätt kan jorden odlas för all framtid.
            Livsmedelstillgången är därigenom säkrad, både under normala och
            under mera extrema förhållanden, t. ex. vid konjunkturväxlingar
            eller avspärrning. På ett biodynamiskt jordbruk kräver djurhållningen
            grovfoderodling och ger värdefull gödsel. Där kan man också genomföra
            en biologiskt riktig uppfödning, som ger hög kvalitet och som
            kan ske med hemmaproducerat och giftfritt foder. Gröngödsling
            och klövervallar används målmedvetet för att tillföra ”fo- der”
            till en levande jord. Både smådjur och mikroorganismer, som lever
            i jorden, och jordens egen humusbildning behöver ständig tillförsel
            av näring. Genom att utnyttja dessa uppbyggnadsprocesser skapar
            man ett självbärande
          </p>
          <pb facs="riksdagen-motions-pdf/data/1975/mot_1975__174/mot_1975__174-003.pdf"/>
          <fw xml:id="i-ESxLvFtHFnE8xg9pRMwCK1">
            Mot. 1975:174 16
          </fw>
          <p xml:id="i-GFkfAvLZC8cT8KevcZNYbL">
            jordbruk, som endast i ringa grad är beroende av inköp utifrån
            för sin pro- duktion. Jorden får en hög humushalt och ett rikt
            mikroliv. Detta är en god grund för produktion av friska grödor,
            som inte behöver giftbehandling. Organiska gödselmedel användes,
            t. ex. kreatursgödsel, kompost, kött- benmjöl och liknande. Kretsloppet
            i naturen är av grundläggande betydelse både när det gäller mineralämnen
            och organiskt material. Gödsling med organiska gödselmedel är
            alltså biologiskt motiverad. Dessa medel är aldrig rena eller
            ensidiga utan medför en riklig tillförsel av spårämnen. De ger
            ett rikt mikroliv i jorden och friska grödor. Produkterna från
            både lantbruk och trädgård får ett högt näringsvärde med rikligt
            med spårämnen och hög- värdig äggvita. De blir också välsmakande.
            Biologiskt inriktad odling ger alltså god produktivitet, friska
            grödor, gift- frihet och hög näringskvalitet. Men de jordbrukare,
            som önskar lära sig den biodynamiska formen av jordbruk har fått
            skaffa sig sin utbildning på egen hand och för insamlade medel.
            Den biodynamiska linjen vid Rudolf Steiner-seminariet i Järna
            kostar nu ungefär 118 000 kr. om året (under- visning 30 000 kr.,
            stipendier för 22 elever å 4000 kr.). Det skulle också behövas
            stöd åt en konsulent förslagsvis under Stockholms läns lantbruks-
            nämnd, som delvis kunde användas även utanför länet och som kunde
            ge råd och undervisning om biodynamisk odling åt dem som söker
            det. Det finns flera olika former av s. k. naturenlig eller biologisk
            odling, som strävar efter samma mål, ett mera ekologiskt riktigt
            jordbruk, som både på kort och lång sikt kan vara av värde för
            hela folkhushållet. Dessa typer av jordbruk är emellertid ytterst
            bristfälligt integrerade i den forskning och det statliga stöd
            som ges åt jordbruket i vårt land. Det finns ingen anledning att
            ignorera dem och vägra lyssna på deras lärdomar och erfarenheter.
            Sverige liksom andra länder skulle ha stor nytta av att dessa
            jordbruksformer fick utvecklas i mera jämlik konkurrens med det
            vanliga jordbruket. Ingen skulle bli lidande av det, eftersom
            ingen börjar med de alternativa formerna annat än frivilligt,
            men vi kunde där få möjlighet att utexperimentera och pröva andra
            former av jordbruk än dem som kanske kommer att leda oss in i
            en återvändsgränd. Med hänvisning till ovanstående hemställs att
            riksdagen hos regeringen begär utredning och förslag om stöd-
            åtgärder i syfte att främja alternativa jordbruksmetoder i Sve-
            rige.
          </p>
          <p xml:id="i-FXoUKPq23gPqrz1VxZ1Hew" type="date">
            Stockholm den 16 januari 1975
          </p>
          <div xml:id="i-BSmh9n2wvANt6DJbHWDGeR" type="signatureBlock">
            <list xml:id="i-V5x3gXpg52Km1bBgtKCsds">
              <item xml:id="i-7wvnwG8edeqxGh2sxRbn4s" who="i-HZV5H2PBrEbNREbjvh2nWq" type="signature">
                KERSTIN ANÉR (fp)
              </item>
              <item xml:id="i-AFTAfHqoY6fa73cB4Ly6tW" who="i-QD529ywv2NxNf9n1Uh7cuj" type="signature">
                PÄR GRANSTEDT (c)
              </item>
            </list>
          </div>
          <p xml:id="i-EnhbHT4717yns4ArEVAmDi">
            GOTAB 758518S Stockholm 1975
          </p>
        </div>
      </div>
    </body>
  </text>
</TEI>
