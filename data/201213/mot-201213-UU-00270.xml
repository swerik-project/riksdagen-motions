<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00270">
  <teiHeader>
    <fileDesc>
      <titleStmt>
        <title>Belarus</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Belarus</title>
          <idno type="rdwebb">H002U270</idno>
          <rs type="number">U270</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U270/text</ref>
          <ref type="dokument_url_html">http://data.riksdagen.se/dokument/H002U270</ref>
          <ref type="dokumentstatus_url_xml">http://data.riksdagen.se/dokumentstatus/H002U270</ref>
          <ref type="doc">http://data.riksdagen.se/fil/6BA5F2E8-55EC-4F35-96AA-BFC2152D8283</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SEhK2kLMB9nCYmk7ktn8he" type="signed"/>
        <correspContext corresp="i-SEhK2kLMB9nCYmk7ktn8he">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-XajQXf393qocyLoSSdBcyf" type="numbering">
          <date when="2012-10-05"/>
        </correspAction>
        <correspAction xml:id="i-Gher3bqePNbgKTTNXqc6Sk" type="submission">
          <date when="2012-10-04"/>
        </correspAction>
        <correspAction xml:id="i-RPwyjKzNyp5zAQmF4BN3wa" type="transfer">
          <date when="2012-10-02"/>
        </correspAction>
        <correspAction xml:id="i-R7C8uaVRuw8wPMYXk5xXyj" type="assigned"/>
        <correspContext corresp="i-R7C8uaVRuw8wPMYXk5xXyj">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EtFmN41zmATTTTuFmqhA4p" type="motHeader"/>
      <div xml:id="i-6KNVra4tj2guWu4M4av5V3" type="motBody">
        <div xml:id="i-7EmhHx3SKXEeafiEk4pgTh" type="motProposal" subtype="förslag">
          <head xml:id="i-8s8vMUf7jta79DVWQtEkBs">
            Förslag till riksdagsbeslut
          </head>
          <list xml:id="i-uZjWMdaEWxedAVgqoNZFK" style="ol">
            <item xml:id="i-XoZsrYNTpsnZfofTqFPY6y">
              Riksdagen tillkännager för regeringen som sin mening vad som
              anförs i motionen om en fortsatt aktiv svensk Belaruspolitik med
              inriktning på stöd för demokrati och mänskliga rättigheter.
            </item>
            <item xml:id="i-R1MzXzrfg7KYU6ft15Fpk9">
              Riksdagen tillkännager för regeringen som sin mening vad som
              anförs i motionen om de diplomatiska relationerna med Belarus.
            </item>
            <item xml:id="i-TPkTBw3mK1VDf76LF71kFA">
              Riksdagen tillkännager för regeringen som sin mening vad som
              anförs i motionen om revideringen av EU-sanktioner mot Belarus.
            </item>
            <item xml:id="i-3RCbLdb44F9LwD59fhbtkA">
              Riksdagen tillkännager för regeringen som sin mening vad som
              anförs i motionen om de fängslade oppositionspolitikerna.
            </item>
            <item xml:id="i-Xiy22G6x6kLoTdkJpVMqa3">
              Riksdagen tillkännager för regeringen som sin mening vad som
              anförs i motionen om de försvunna politikerna.
            </item>
            <item xml:id="i-UUpsvhGDagVAuYuHjWEs7T">
              Riksdagen tillkännager för regeringen som sin mening vad som
              anförs i motionen om bristen på förenings- och mötesfrihet i Belarus.
            </item>
            <item xml:id="i-8xqtFU4EnW3N6GVhYeJiu6">
              Riksdagen tillkännager för regeringen som sin mening vad som
              anförs i motionen om ett aktivt svenskt agerande för ett avskaffande
              av paragraf 193 i Belarus.
            </item>
            <item xml:id="i-YEM3h1DFoNuZTaikesH8Qo">
              Riksdagen tillkännager för regeringen som sin mening vad som
              anförs i motionen om ett fortsatt aktivt svenskt agerande inom
              ramen för Östliga partnerskapet för att upprätthålla kravet på
              en demokratisering av Belarus.
            </item>
          </list>
        </div>
        <div xml:id="i-Cmw4ttRH8acj1zFTfAGUrF" type="motContent">
          <head xml:id="i-389GTk7KhJ5VX6jGgr9L1Y" type="h1">
            Motivering
          </head>
          <p xml:id="i-Y2tZr6qB4m1XtZ7PHU6654">
            Belarus är troligen det enda land i Europa där den demokratiska
            utvecklingen sedan 1994 ständigt försämrats. Demokratin fick aldrig
            fäste efter landets självständighet från Sovjetunionen, och sedan
            president Alexander Lukasjenko kom till makten 1994 har landet
            blivit känt som Europas sista diktatur. Fria val har inte ägt
            rum de senaste 18 åren och valresultat har ogiltigförklarats gång
            på gång av de internationella valobservatörerna, senast riktades
            kritik mot parlamentsvalet i september 2012. Alla medier är under
            statlig kontroll och propagandan mot väst är mycket utbredd. Civilsamhället
            är bräckligt och hindras från att verka och den politiska oppositionen
            förtrycks och hotas kontinuerligt. Individer kopplade till politiska
            eller civilsamhälleliga organisationer fängslas, journalister
            döms till straffarbete och deras familjemedlemmar utsätts för
            repressalier.
          </p>
          <p xml:id="i-EsfRuDusaQNbFa3NCQ3wSc">
            Presidentvalet 2010 innebar en eskalerad aggressivitet från regimen.
            Mer än 700 demonstranter, oppositionspolitiker och alla presidentkandidater
            arresterades under brutala former i samband med valet. Många fick
            kortare straff efter summariska rättegångar men ett flertal är
            fortfarande fängslade. Bland dem som fängslades i samband med
            presidentvalet märktes presidentkandidaterna Vladimir Neklyaev,
            Andrei Sannikov, Vital Rymasheuski, Mikalai Statkevich, Grigory
            Kostusev och Dmitri Uss som alla misshandlades i samband med arresteringarna.
            Efter påtryckningar från EU hösten 2011 släpptes flera av de politiska
            fångarna men fortfarande återstår ett femtontal personer som sitter
            fängslade för sina politiska åsikter. Bland dessa utmärker sig
            flera politiska aktivister, människorättsförsvarare och politiker
            som bland annat Ales Bjaljatski, Mikola Statkevich, Zmitser Dasjkevitj
            och Eduard Lobau.
          </p>
          <p xml:id="i-Hoi9NXDcaXSm9ARvqJUzty">
            Möjligheterna för såväl omvärlden som inhemska krafter att påverka
            situationen i Belarus är små. EU:s Belaruspolitik har varit både
            mycket restriktiv och även försöksvis tillmötesgående gentemot
            Lukasjenkos regim. Upphävande av visumrestriktioner för högt uppsatta
            statstjänstemän inför presidentvalet samt en blidare ton i den
            allmänna dialogen har emellertid väckt kritik hos många inom EU
            men också bland oppositionella i Belarus. De förändringar och
            eftergifter som regimen gjort har i de flesta fall endast varit
            kosmetiska eller kortlivade. Dessa periodiska eftergifter har
            emellertid alltid åtföljts av ännu hårdare lagar och tillslag
            mot civilsamhället och den politiska oppositionen.
          </p>
          <p xml:id="i-LUgEy6MEyctLb5LEsmy1UM">
            I samband med våldsamheterna och arresteringarna under valrörelsen
            2010 enades EU om nya ekonomiska sanktioner och upprättade en
            kravlista till regimen i Minsk om frisläppande av samtliga politiska
            fångar, reform av vallagstiftningen samt bättre respekt för yttrande-,
            press- och föreningsfriheten. Kraven är dock vagt uttryckta och
            ger utrymme för att ytterligare tillmötesgå regimen med lättnader
            och ekonomiska krediter på ett sätt som tidigare varit verkningslöst
            mot Lukasjenkos övergrepp. Ett fortsatt aktivt svenskt agerande
            måste bidra till att upprätthålla kraven på demokratisering av
            Belarus och ett frisläppande av samtliga politiska fångar. Sverige
            bör också fortsatt inom ramen för OSSE sända valobservatörer i
            samband med val.
          </p>
          <p xml:id="i-Ddj8x7CGyswezGH6gKbirK">
            Sveriges aktiva agerande för demokrati och mänskliga rättigheter
            i Belarus har dock inte gått obemärkt förbi den belarusiska regimen.
            Den svenska ambassadens öppna kontakter och stöd till oppositionen,
            civilsamhället och den belarusiska kulturen har ogillats och ansetts
            stötande av regimen som beslutade sig att inte förnya ambassadörens
            ackreditering. De diplomatiska relationerna försämrades ytterligare
            när Sverige inte ackrediterade den tillträdande belarusiska ambassadören
            och nu har såväl Sverige som Belarus stängt sina ambassader i
            Minsk respektive Stockholm. Trots att de diplomatiska relationerna
            inte avbrutits är det betydelsefullt att Sverige även vid en framtida
            nyöppning av ambassaden i Minsk utser diplomater som tydligt representerar
            Sveriges Belaruspolitik och fokuserar på demokrati och mänskliga
            rättigheter.
          </p>
          <p xml:id="i-G8ueaa2T5yecSzTMwnSjCE">
            EU har i samband med den diplomatiska krisen mellan Sverige och
            Belarus beslutat att revidera sanktionerna mot landet och Sverige
            bör spela en aktiv roll för att dessa utökas, kanske främst på
            det ekonomiska planet. Lukasjenkos regim är ekonomiskt sårbar,
            men så länge stora EU-länder väljer att köpa belarusiska oljeprodukter
            till låga priser stärks regimens ekonomiska kraft medan dess benägenhet
            till reformer minskas.
          </p>
          <p xml:id="i-PbrMnpGvJ5UiGU6TTVaA4p">
            ILO har pekat ut Belarus som ett av fyra länder i världen där
            det sker flest kränkningar av mänskliga rättigheter. Yttrandefriheten
            är låg och oberoende journalister hindras från att verka och riskerar
            repressalier från regimen. Rapporter om fängslanden och förföljelser
            kommer dagligen eller så länge det finns journalister så kommer
            det att finnas fängelseceller, som en belarusisk författare uttryckt
            det. Situationen är också mycket prekär för de existerande oppositionspartierna
            och deras medlemmar. Den politiska oppositionen förtrycks, hotas
            och tystas samtidigt som regimens propaganda växer. I närtid har
            förbud införts mot att samlas, även under tystnad, då det uppfattas
            som fientliga protester mot regimen.
          </p>
          <p xml:id="i-TjWTEbzD6MEqtwALY7NCVx">
            Såväl uttalat oppositionella som icke-politiska men oberoende
            organisationer har svårt att verka i Belarus då paragraf 193 i
            Belarus brottsbalk kriminaliserar all verksamhet i en icke-registrerad
            organisation. De flesta organisationer och politiska oppositionspartier
            har vägrats registrering och tvingas därför verka illegalt. Brottet
            är belagt med upp till två års fängelse. Hittills har ett tiotal
            personer dömts enligt paragraf 193. Men paragrafen fungerar också
            avskräckande, och många icke-registrerade organisationer blir
            därför av med sina aktiva medlemmar samtidigt som de har svårt
            att värva nya. Samtidigt fortsätter tusentals belarusier att arbeta
            i icke-registrerade organisationer trots hot om fängelse eller
            böter.
          </p>
          <p xml:id="i-FuBV54yHxmpkxDuZ9Lk8aC">
            Genom att systematiskt och på politiska grunder avslå registreringsansökningar
            och via paragraf 193 utsätta samhällsengagerade medborgare för
            hot om fängelsestraff inskränker de belarusiska myndigheterna
            föreningsfriheten, och bryter därmed mot FN:s konvention om de
            medborgerliga och politiska rättigheterna. Alla lagar som kan
            begränsa aktiviteten, fängsla eller skrämma bort oppositionella,
            som till exempel lagarna mot mötes- och föreningsfrihet, kommer
            med största sannolikhet att användas i allt större utsträckning
            inför parlamentsvalen nästa höst. Sverige bör verka aktivt för
            att få den belarusiska regimen att respektera föreningsfriheten,
            bland annat genom ett avskaffande av paragraf 193.
          </p>
          <p xml:id="i-DAfAEA862YpXMARqfrBUm6">
            Det är dock inte bara paragraf 193 som inskränker några av de
            mest fundamentala rättigheterna. Inspirerade av den arabiska våren
            och med presidentvalet i färskt minne, hade belarusier börjat
            visa sitt missnöje mot regimen genom att samlas och klappa händerna
            eller bara stå på bestämda platser i tystnad. Lagtexter tillkomna
            under det senaste året förbjuder numera alla former av protestmöten,
            även sådana som hålls i tystnad. Därför har vid flera tillfällen
            mjukisdjur placerade på gator och torg blivit utsmyckade med budskap
            om krav på demokrati och yttrandefrihet, något som bl.a. lett
            till nya arresteringar av leksakernas påstådda ägare. PR-eventet
            där ett svenskt företag lanserade 800 nallebjörnar med liknande
            budskap från ett lågtflygande flygplan i solidaritet med de belarusiska
            frihetskämparna väckte regimens vrede och kan ha lett till en
            avgörande försämring av relationerna mellan Sverige och Belarus.
          </p>
          <p xml:id="i-KvQpwviuAAXgx9gno8k9hU">
            Gamla brott får inte heller falla i glömska. Under 19992000 försvann
            fyra kända belarusiska oppositionella spårlöst och ingen vet var
            de finns eller vart de tagit vägen. De försvunna är förre inrikesministern
            Jury Zacharanka, förre talmannen Viktar Hantjar, affärsmannen
            Anatol Krasouski och journalisten Zmitser Zavadski. Det är viktigt
            att de belarusiska myndigheterna slutför undersökningarna av försvinnandena.
            Om så inte sker behöver en internationell undersökning av brotten
            komma till stånd. Politiskt engagemang eller medlemskap i fristående
            organisationer är alltså idag fortfarande förenat med problem
            och risker i Belarus. Trots löften om ett öppnare och mer demokratiskt
            klimat har regimen endast erbjudit omvärlden tomma löften.
          </p>
          <p xml:id="i-PZ9uDuNzYzEJdBwPHAcey4">
            Belarus får inte bli en bortglömd diktatur. Bland belarusier,
            kanske starkast bland de yngre, finns en längtan efter de mänskliga
            fri- och rättigheter som många människor tar för givna.
          </p>
        </div>
        <div xml:id="i-78HtR3n1ynFmMwoTM7BiKp" type="signatureBlock">
          <list xml:id="i-4ocoeCPTDP5DVksJzgnUFJ">
            <item xml:id="i-9rJV4E9cPjRdSRWJ7tz23f" type="signature">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
