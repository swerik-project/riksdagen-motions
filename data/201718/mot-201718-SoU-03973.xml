<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03973">
  <teiHeader>
    <fileDesc>
      <titleStmt>
        <title>med anledning av prop. 2017/18:78 Vissa förslag om personlig assistans</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3973 av Emma Henriksson m.fl. (KD)</title>
          <idno type="rdwebb">H5023973</idno>
          <rs type="number">3973</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023973/text</ref>
          <ref type="dokument_url_html">http://data.riksdagen.se/dokument/H5023973</ref>
          <ref type="dokumentstatus_url_xml">http://data.riksdagen.se/dokumentstatus/H5023973</ref>
          <ref type="docx">http://data.riksdagen.se/fil/96056F35-BA2F-479D-B393-84147DE90309</ref>
          <ref type="pdf">http://data.riksdagen.se/fil/8BF6CF17-61FB-4845-A8AA-9879BD5C1046</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FeQEVeaWS5Ho5B27aqsxkH" type="basedOn"/>
        <correspContext corresp="i-FeQEVeaWS5Ho5B27aqsxkH">
          <ref>Proposition 2017/18:78</ref>
        </correspContext>
        <correspAction xml:id="i-7nqaVFtguyQJfSWFKahZNE" type="signed"/>
        <correspContext corresp="i-7nqaVFtguyQJfSWFKahZNE">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-GbY9GdZeZWUeZXJwBLmpNW" type="submitted">
          <date when="2018-02-02"/>
          <time when="15:42:19"/>
        </correspAction>
        <correspAction xml:id="i-Qs7tMiegp5x2SFd7Y4ukZG" type="reviewed">
          <date when="2018-02-05"/>
          <time when="13:22:41"/>
        </correspAction>
        <correspAction xml:id="i-6zJXioRsJz3xsdqsZ44wPE" type="dismissed">
          <date when="2018-02-06"/>
        </correspAction>
        <correspAction xml:id="i-EaC1SJ1ZNHgSGzmWfmNmCp" type="referred">
          <date when="2018-02-07"/>
        </correspAction>
        <correspAction xml:id="i-ALYgG7qvNbochvDR1wKm6K" type="assigned">
          <date when="2018-02-28"/>
          <time when="16:40:52"/>
        </correspAction>
        <correspContext corresp="i-ALYgG7qvNbochvDR1wKm6K">
          <ref type="assignedTo">Socialutskottet</ref>
        </correspContext>
        <correspAction xml:id="i-JXbdBN38V8Fbx8AaS5Hfm2" type="behandlas_i"/>
        <correspContext corresp="i-JXbdBN38V8Fbx8AaS5Hfm2">
          <ref type="uppgift">2017/18:SoU17</ref>
          <ref type="ref_dok_id">H501SoU17</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU17</ref>
          <ref type="ref_dok_titel">Vissa förslag om personlig assistans</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5jJskMFCENzRm6sMsnNUWo" type="motHeader">
        <div xml:id="i-6eGpYBKxGTP4YRPywvxGkM" type="motTitle">
          Motion till riksdagen 2017/18:3973 av Emma Henriksson m.fl. (KD)
          med anledning av prop. 2017/18:78 Vissa förslag om personlig assistans
        </div>
      </div>
      <div xml:id="i-RuGXG9yE6QcgXTXaa4nnfj" type="motBody">
        <div xml:id="i-SMMX5o7GUa3zxKD2uqi3qG" type="motProposal" subtype="förslag">
          <head xml:id="i-GCA2J3WRqGZ37CsVYgyLqw">
            Förslag till riksdagsbeslut
          </head>
          <list xml:id="i-7YEUVKzexTyE1SZqE6RwEK" style="ol">
            <item xml:id="i-EoiW41pwy3DaVnrhydWFf6">
              Riksdagen ställer sig bakom det som anförs i motionen om tilläggsdirektiv
              till LSS-utredningen om en ny modell som ska ersätta tvåårsomprövningarna
              och tillkännager detta för regeringen.
            </item>
            <item xml:id="i-Py8ELKRRX6QXGuhjQ9aX7a">
              Riksdagen ställer sig bakom det som anförs i motionen om att
              regeringen skyndsamt ska återkomma med förslag för att assistans
              ska kunna beviljas utifrån behov av hjälp med egenvård eller annan
              hjälp som förutsätter ingående kunskaper om den assistansberättigade,
              och detta tillkännager riksdagen för regeringen.
            </item>
            <item xml:id="i-NCUSkoSNwrdgqWcDqEccU9">
              Riksdagen ställer sig bakom det som anförs i motionen om att
              regeringen skyndsamt ska återkomma med förslag som innebär att
              samtliga medborgare omfattas av samma rättsläge och ges lika rättigheter
              till stöd för likvärdiga behov inom lagen om stöd och service
              till vissa funktionshindrade, och detta tillkännager riksdagen
              för regeringen.
            </item>
          </list>
        </div>
        <div xml:id="i-M93k6i69UEvyiFP3CVr6W4" type="motContent">
          <head xml:id="i-VW5fcv27WGPHnkZMsSpJBc" type="h1">
            Värna LSS!
          </head>
          <p xml:id="i-5GX9Md1tZycgpdvB7byrYs">
            LSS är den största frihets- och delaktighetsreformen för människor
            med funktionsnedsättningar som någonsin genomförts i vårt
            land. Kanske i världen. Reformen drevs igenom av en borgerlig
            regering och är något vi måste fortsätta att värna och vårda
            om lagens syfte ska kunna upprätthållas. Att var och en, oavsett
            förmåga, ska kunna leva, inte bara överleva och kunna ha ett liv
            som andra.
          </p>
          <head xml:id="i-Sxqappu3ZootQqMtF1Ps1h" type="h2">
            LSS-reformen håller på att nedmonteras av vänsterregeringen
          </head>
          <p xml:id="i-UBuupLkMBswPL3irxtqcvL">
            Vänsterregeringen håller sakta men säkert på att smygavveckla
            LSS-reformen. Av Försäkringskassans analys (Socialförsäkringsrapport
            2017:14) framgår att antalet berättigade till assistansersättning
            har minskat med ca 1 200 personer sedan 2015. För 78 procent
            av dem som fick assistansersättningen indragen har Försäkringskassan
            ändrat sin bedömning av ett eller flera grundläggande behov
            utan att det framkommer att personernas hjälpbehov har minskat.
          </p>
          <p xml:id="i-XwmxxThF17zzBzyY4nTJ3y">
            Att inflödet minskat beror i hög grad på att andelen sökande
            som får avslag har ökat. Myndigheten skriver att avslagen har
            ökat under hela 2000-talet, men efter domen 2015 ökade de mer
            än tidigare. Under 2014 fick 57 procent avslag, och under 2016
            var det så mycket som 79 procent som fick avslag. Preliminära
            siffror för 2017 tyder på ännu högre andel avslag.
          </p>
          <p xml:id="i-YT3md9JCe9i7xFasm3XfAs">
            Regeringens direktiv till Försäkringskassan att minska antalet
            assistanstimmar har skapat en mycket stor oro hos alla som är
            i behov av personlig assistans. Detta framkommer i myndigheternas
            underlag genom att allt färre ansöker om assistansersättning.
            Men framför allt är det färre som vågar ansöka om fler timmar
            eftersom de då skulle riskera att en omprövning leder till färre
            beviljade timmar trots att behovet har ökat.
          </p>
          <p xml:id="i-46U2DWoawEaBN9uDC7jA4R">
            Regeringens förslag att tillfälligt stoppa tvåårsomprövningarna
            ger ett nödvändigt andrum för de som stod inför att få sin rätt
            till stöd omprövad. Det är nödvändigt att någon sådan insats vidtas
            för att inte göra att ännu fler fråntas det stöd de borde ha rätt
            till. Men samtidigt innebär regeringens agerande att rättsläget
            blir olika för personer med likvärdiga behov. De som redan har
            fått en prövning av sin assistansersättning med det nuvarande
            rättsläget och därför nekats, fått en minskning eller indragning
            av assistanstimmar har ingen möjlighet att få detta omprövat.
            Däremot får den person som hade beviljats ersättning enligt
            tidigare bedömning behålla sina beviljade timmar. Detta innebär
            att en olikhet uppstår i vilket rättsligt läge som gäller
            för olika personer med motsvarande behov. Vi accepterar stoppet
            men menar att regeringen även måste göra nödvändiga lagändringar
            som återställer intentionen med LSS-lagstiftningen.
          </p>
          <head xml:id="i-EJL9zM6e9U2ihYk8FAwgT" type="h2">
            Grundläggande behov
          </head>
          <p xml:id="i-Nbrk4uHGZ5PBEcecavQZzP">
            Mellan 2016 och 2017 ökade antalet personer som lämnar assistansersättningen
            eftersom fler personer fått ersättningen indragen på grund
            av att deras grundläggande behov inte längre uppgår till mer
            än 20 timmar per vecka. Direkt när domen kom 2015 skedde enligt
            myndigheten inte några stora förändringar i antalet indragningar.
            Däremot fördubblades antalet indragningar mellan 2016 och 2017,
            från knappt 200 till 400 personer. Försäkringskassan anser
            i sin analys att det är domarna tillsammans med Försäkringskassans
            åtgärder som är orsaken till att allt färre beviljas assistansersättning.
          </p>
          <p xml:id="i-YLrS3ZB4QP9bJBv2x6MKPh">
            Därefter har såväl antalet avslag som antalet indragningar
            ökat. Andelen avslag har också ökat, samtidigt som allt färre
            söker assistansersättning och allt färre söker om fler timmar.
            Myndigheten konstaterar att även domen från 2009 har haft effekt
            men med eftersläpning allteftersom myndigheten ändrat sin tillämpning.
            De konstaterar även att de med stor sannolikhet kan säga att
            domen från 2015 är en huvudanledning till att assistansersättningen
            dragits in för de flesta av personerna. Den pågående LSS-krisen
            är således en effekt av att Försäkringskassan började tillämpa
            tidigare domar (RÅ 2009 ref. 57, HFD 2012 ref. 41 och HFD 2015
            ref. 46) under hösten 2015.
          </p>
          <p xml:id="i-UbTrys8GEG9idHwNFXZqL6">
            Trots den mycket påtagliga utvecklingen under de senaste två
            åren och trots det mycket tydliga underlag som finns från Försäkringskassan
            väljer regeringen att inte ta med några förslag till förändringar
            i den aktuella propositionen som rör de delar som redan fått
            så stora konsekvenser.
          </p>
          <p xml:id="i-K3HFHTUVEnVHmE9iCznPbx">
            Att personer med mycket omfattande stödbehov inte längre får
            det stöd enligt LSS som var avsikten när lagen infördes 1994
            måste åtgärdas omgående. För Kristdemokraterna är det uppenbart
            att det krävs ändring i lagstiftningen för att stoppa den kraftiga
            inskränkning som successivt pågått under de senaste två åren.
            Vi föreslår därför att riksdagen tillkännager detta för regeringen.
            Regeringen bör därför skyndsamt återkomma med förslag för
            att assistans ska kunna beviljas utifrån behov av hjälp med
            egenvård eller annan hjälp som förutsätter ingående kunskaper
            om den assistansberättigade.
          </p>
          <p xml:id="i-7urqX99qArCKJUqmzG9qin">
            Förutom de akuta förändringar som behövs för att återställa
            tillämpningen av lagen, anser Kristdemokraterna att utövande
            av föräldraskap och att arbeta bör ingå i definitionen av
            de grundläggande behoven. Alla med behov av stödinsatser inom
            LSS kommer inte att kunna blir föräldrar eller kunna arbeta,
            men för en del skulle det kunna vara möjligt. Att utövande
            av föräldraskap inte räknas som grundläggande behov, riskerar
            medföra att någon måste avstå från att vara förälder eller
            avstå från att vara fullt delaktig som förälder. Det är inte
            acceptabelt. På samma sätt menar vi att det inte är rimligt
            att en person som har arbetsförmåga, kanske t.o.m. redan har
            ett arbete, förhindras från att arbeta på grund av avsaknad
            av personlig assistans eller annan insats inom LSS, exempelvis
            ledsagning. Vi har tidigare framfört att den nu pågående utredningen
            om LSS därför borde få i tilläggsdirektiv att utreda hur de
            grundläggande behoven kan kompletteras med utövande av föräldraskap
            och arbete.
          </p>
          <head xml:id="i-9aCbzdEMxcF362cCwpEBx2" type="h2">
            Uppräkning av schablonen urholkas
          </head>
          <p xml:id="i-75hpw6dMsvYxjg8m8qAkKB">
            Förutom att allt fler nekas ersättning eller får sin ersättning
            begränsad har uppräkningen av schablonen successivt urholkats.
            Även om det från början fanns underlag som gav stöd för att
            under en tillfällig period ha en lägre uppräkning av schablonersättningen
            är det svårt att se hur det kan fortgå utan att få allvarliga
            konsekvenser. Löneutvecklingen enligt de senast tecknade avtalen
            mellan parterna ligger på 2,2 procent. Regeringens uppräkning
            med enbart 1,5 procent för 2018 innebär att ersättningen inte
            täcker assistenternas ökade lönekostnader. I vårt budgetalternativ
            finansierade vi därför en högre uppräkning i nivå med löneutvecklingen.
          </p>
          <p xml:id="i-E1FKZTjqya34eFEo6HQgSP">
            Det är ytterst angeläget att arbetet med att ta fram en ändamålsenlig
            utformning av ersättningsmodellen för personlig assistans skyndsamt
            fullföljs. Oron hos personer med personlig assistans och assistansanordnarna
            är stor. Den nuvarande beräkningsmodellen innehåller brister.
            Risken är att kostnaderna för personerna med de största omsorgsbehoven
            inte täcks. Att Försäkringskassan övergått till efterskottsbetalning
            och månadsvis avstämning är i sig inte något vi motsatt oss.
            Däremot måste det inom ramen för detta fungera med rutiner
            för redovisning och utbetalning av ersättningen och med balansering
            av kostnader mellan månader för att klara höga tillfälliga
            kostnader. Det riskerar annars att leda till att seriösa och
            framför allt mindre aktörer slås ut. Inte minst verksamheter
            som drivs som brukarkooperativ och små företag riskerar att
            inte få kostnadstäckning. De kan i värsta fall tvingas lägga
            ner eller begränsa verksamheten. En utveckling mot färre utförare
            och minskad valfrihet är inte önskvärd. Ersättningen måste
            därför ta hänsyn till de fulla kostnaderna. Oavsett driftsform
            och vidden av behov hos brukarna.
          </p>
          <p xml:id="i-USQfDoVAipV2dAt719jYjQ">
            Regeringen motiverar de striktare direktiven som infördes i
            november 2015 och som syftar till att minska antalet assistanstimmar
            med att antalet timmar inom reformen ökade kraftigt. Det finns
            flera möjliga förklaringar utöver fusk och brottslighet till
            denna ökning. För det första medför intentionen med en rättighetslag
            som LSS en stor förändring av förutsättningarna jämfört
            med innan assistansreformen infördes. Före LSS-reformen var
            det ofta den kommunala budgetens utrymme snarare än behovet hos
            den assistansberättigade som styrde assistansens omfattning.
            Omfattningen av de insatser som utfördes av anhöriga före LSS,
            inte minst för barn med omfattande behov, underskattades i hög
            grad. Även befolkningsutvecklingen och utökningen av vilka som
            har rätt att ta del av personlig assistans har förändrats sedan
            införandet.
          </p>
          <head xml:id="i-C7r6Pt7ktqY8s5eshf75pZ" type="h2">
            En samhällsvinst
          </head>
          <p xml:id="i-5pEH6hK7QpQ8sFNxRsKH2v">
            En kostnadsökning kopplad till ett ökat antal timmar inom LSS-reformen
            innebär inte per automatik att de totala samhällskostnaderna
            ökar eftersom assistansen kan ersätta andra insatser med tillhörande
            kostnader. Assistansen avlastar exempelvis anhöriga som i större
            omfattning kan förvärvsarbeta. Den anhöriges risk för sjukskrivning
            minskar också. Även den assistansberättigade själv kan i vissa
            fall förvärvsarbeta tack vare assistansen. Dessutom arbetar
            ca 90 000 assistenter inom LSS-reformen. Socialstyrelsen konstaterade
            2010 efter en gedigen kartläggning av kostnadsutvecklingen att
            ”Personlig assistans är en insats som i mycket hög grad bidrar
            till att personer med svåra funktionsnedsättningar kan vara
            aktiva och delaktiga i samhällslivet samt själva bestämma över
            sitt liv. Många stödbehov tillgodoses av personlig assistans
            och insatsen är på många sätt kostnadseffektiv jämfört med
            andra insatser. I vissa situationer kostar dock personlig assistans
            mer än andra insatser”. Kristdemokraterna anser att en kartläggning
            bör göras över de samlade samhällsekonomiska effekterna av
            insatserna inom LSS. Denna kartläggning bör titta på konsekvenserna
            för den enskilde och för dennes anhöriga vid beviljande assistans
            eller när avslag av insatser inom LSS ersätts med andra stödsystem,
            samt effekten av detta för den enskildes och dennes anhörigas
            arbetskraftsdeltagande. Under den offentliga utfrågning som socialutskottet
            höll den 30 januari 2018 framkom exempelvis att från 2012 har
            kostnadsutvecklingen för bostad med särskild service inom LSS
            varit dubbelt så hög som kostnadsutvecklingen för personlig
            assistans under 2015–2016.
          </p>
          <head xml:id="i-L3Y8YD4rfTaNrmtyNLJiNk" type="h2">
            Brott mot välfärdssystemen
          </head>
          <p xml:id="i-22KpyFKV1wSMjcTPiqkQGL">
            En insats som för den enskilde är så avgörande, men som samtidigt
            utgör en avsevärd kostnad för skattebetalarna måste självklart
            noggrant följas upp och utvärderas regelbundet. De senaste årens
            ökning av brottslighet riktad mot olika välfärdssystem inklusive
            LSS, riskerar dessutom att medel som avsätts för personer med
            mycket omfattande stödbehov i stället hamnar i skrupellösa
            människors fickor utan att något vårdbehov tillgodoses. Ett
            mycket aktivt arbete i samarbete mellan Försäkringskassan, Polismyndigheten
            och Skatteverket behövs för att förhindra och upptäcka denna
            typ av brottslighet. Tyvärr har uppmärksamheten kring fusk och
            brottslighet inom personlig assistans också påverkat allmänhetens
            inställning. Ett minskat förtroende för att skattepengarna
            verkligen går till att täcka faktiska behov riskerar att helt
            undergräva stödet för reformen som helhet. Enskilda personer
            med personlig assistans och assistansanordnare som har ärliga
            uppsåt riskerar dessutom att bli utpekade eller uppleva sig utpekade
            som brottslingar. Eller att de ses som en onödig belastning.
            Den brottslighet som finns utgör trots allt bara en mycket liten
            del av kostnaden inom LSS, och det finns ingenting som tyder på
            att det är en av huvudförklaringarna till de ökade kostnaderna.
            Ingenting i de underlag från Försäkringskassan eller Socialstyrelsen
            som har analyserat konsekvenserna av utvecklingen av assistansersättningen
            pekar på att det minskade antalet berättigade sedan 2015 utgörs
            av ett minskat fusk. Tvärtom visar Försäkringskassans analys
            att det är personer med mycket omfattande och kvarstående behov
            som inte längre beviljas assistansersättning.
          </p>
          <head xml:id="i-RHXhHJkQNkcZ4gCiiptXDN" type="h2">
            Tvåårsomprövningar
          </head>
          <p xml:id="i-A4aY2JtkhUi2AQN3AGxou">
            Kravet på Försäkringskassan att en omprövning av beslut ska
            göras vart annat år behöver även långsiktigt ersättas med
            en ordning som innebär en trygghet för den som beviljats stöd
            inom LSS. De som fått en insats beviljad måste ha förutsättningar
            att känna sig trygga med att de kommer få tillräckliga insatser
            som möter deras behov, oavsett vem som beviljat insatsen och
            oavsett vilken insats som beviljats. Beviljade insatser ska inte
            kunna dras in vid omprövning såvida förutsättningarna för
            de gynnande besluten inte var byggda på felaktiga uppgifter eller
            att förutsättningarna hos den enskilde har ändrats så mycket
            att behovet inte längre kvarstår vid tidpunkten för omprövningen.
            Detta bör ges regeringen tillkänna.
          </p>
          <p xml:id="i-WwR3gHxPy7r699d2c73kYM">
            De som har personlig assistans enligt LSS från kommunen påverkas
            inte av stoppet för tvåårsomprövningar. Dessa beslut omprövas
            så ofta som varje år. Den rättspraxis som råder utifrån domarna
            från 2009, 2012 och 2015 verkar därmed även i fortsättningen
            fullt ut för dessa personer. Av Socialstyrelsens analys framgår
            att av de som fått indragen personlig assistans är det så många
            som 15 procent som inte beviljas några insatser enligt LSS eller
            Socialtjänstlagen. Av de som fått indragen assistansersättning
            gäller detsamma för 5 procent. Vi föreslår därför riksdagen
            att ge regeringen tillkänna att de snarast ska återkomma med
            förslag som innebär att samtliga medborgare omfattas av samma
            rättsläge och ges lika rättigheter till stöd för likvärdiga
            behov.
          </p>
          <head xml:id="i-17WbeSqSp9uabwWQX3qPbP" type="h2">
            Några förslag i propositionen
          </head>
          <p xml:id="i-XHgshqJ9aeukKueyS9ajYg">
            De i propositionen föreslagna förändringarna om att tillfälligt
            ändra lagen så att Försäkringskassans skyldighet att ompröva
            rätten till assistansersättning upphör är välkomna. Det är
            även förslagen som rör väntetid, beredskap och när närvaro
            behövs för hjälpbehov som uppstår vid aktivitet utanför den
            enskildes hem. De senare ändringarna är föranledda av den tolkning
            som gjorts av hur HFD 2017 ref. 27 kom att tillämpas av Försäkringskassan.
            Även om de föreslagna förändringarna är välkomna är de långt
            ifrån tillräckliga. För att upprätthålla allmänhetens stöd
            för LSS även i tider då kostnaderna fortsätter att öka, krävs
            en öppen och ärlig debatt om hur reformen ska utvecklas. Det
            kan inte vara acceptabelt att lagliga rättigheter begränsas
            utan att det finns förankrade beslut i riksdagen om att så ska
            ske. Men precis detta är vad som pågår just nu. Genom att underlåta
            att åtgärda de uppenbara brister som uppstått och som bekräftats
            av ansvariga myndigheter så medverkar regeringen medvetet och
            aktivt till att reformen fortsätter att urholkas.
          </p>
        </div>
        <div xml:id="i-6CswAGjon1vUDcXG16rNoy" type="signatureBlock">
          <list xml:id="i-GSU38TMA3aDA5EvgRrwAH3">
            <item xml:id="i-RQ29nFwt54ZzSuXjR4eBde" type="signature">
              Emma Henriksson (KD)
            </item>
            <item xml:id="i-2qth4m2Kr8xSTa8ML2VLEc" type="signature">
              Lars-Axel Nordell (KD)
            </item>
            <item xml:id="i-Xh2dyrWTRa9tZBH4aA2dmW" type="signature">
              Magnus Oscarsson (KD)
            </item>
            <item xml:id="i-8tDbx45WnBLwv5Qh1eGvGP" type="signature">
              Roland Utbult (KD)
            </item>
            <item xml:id="i-YQ5vgn9NNRo3aAADA24RQ4" type="signature">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
