<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00235">
  <teiHeader>
    <fileDesc>
      <titleStmt>
        <title>Nationell rymdstrategi</title>
        <author corresp="i-AvtuWmW4WHMDrctQKwDQuR">av Eva Flyborg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell rymdstrategi</title>
          <idno type="rdwebb">H102Ub235</idno>
          <rs type="number">Ub235</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub235/text</ref>
          <ref type="dokument_url_html">http://data.riksdagen.se/dokument/H102Ub235</ref>
          <ref type="dokumentstatus_url_xml">http://data.riksdagen.se/dokumentstatus/H102Ub235</ref>
          <ref type="doc">http://data.riksdagen.se/fil/040E1155-3396-4F6A-B55B-EFAE6BDD5ADF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2LurM3YzGruDkNDM7kGcy7" type="signed"/>
        <correspContext corresp="i-2LurM3YzGruDkNDM7kGcy7">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-W5oBH8EuYDQxkLWtkgNsw7" type="numbering">
          <date when="2013-10-02"/>
        </correspAction>
        <correspAction xml:id="i-JEbEwuVDq6SpF34JrHtitG" type="submission">
          <date when="2013-10-01"/>
        </correspAction>
        <correspAction xml:id="i-DZPpdusEBFtz1qK23dBtxW" type="transfer">
          <date when="2013-10-01"/>
        </correspAction>
        <correspAction xml:id="i-APTCqtFCBWEuhJoZNu8XQd" type="assigned"/>
        <correspContext corresp="i-APTCqtFCBWEuhJoZNu8XQd">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9T4UXwomtpcKJm5Q8wvFSa" type="motHeader"/>
      <div xml:id="i-7gehWdSGLokcN1fhCbYktc" type="motBody">
        <div xml:id="i-PfXzVdMn1kEMFmHY4Ejcyj" type="motProposal" subtype="förslag">
          <head xml:id="i-BYt9Z3WFsgCRc3nCiQCC4H">
            Förslag till riksdagsbeslut
          </head>
          <p xml:id="i-B5fdWnnG5YEUjSCf7f2PR1">
            Riksdagen tillkännager för regeringen som sin mening vad som
            anförs i motionen om etablering av en nationell strategi för rymdverksamhet.
          </p>
        </div>
        <div xml:id="i-4iexGLQwmKhBfXQzfpKSet" type="motContent">
          <head xml:id="i-2AcpaZdHxLvtzsvD8ocHiu" type="h1">
            Motivering
          </head>
          <p xml:id="i-NhJtz5oDRmo7KTBAfS4Czn">
            I maj 2012 levererade den första privatutvecklade och privatägda
            rymdraketen livsmedel och förnödenheter till den internationella
            rymdstationen ISS. I och med detta har utvecklaren SpaceX, som
            grundats 2002 av miljardären Elon Musk, tagit steget mot att på
            allvar vara en inflytelserik aktör inom internationell rymdverksamhet.
            Att rymdverksamhet blir allt mer influerad av privata initiativ
            är ett välkommet steg. Från att under 1900-talet varit dominerad
            av de dåvarande supermakterna ser vi nu en allt mer expanderande
            industri med tiotusentals högkvalificerade arbetstillfällen runt
            om i världen. Rymdbaserade tjänster, såsom tv-sändningar, väderprognoser,
            navigationstjänster och mobiltelefoni, är idag en självklar del
            av vårt dagliga liv.
          </p>
          <p xml:id="i-Udgtpf17MbP1wUmz8XbvYW">
            Ett flertal tillväxtkritiska samhällssektorer är engagerade i
            rymdverksamhet och därmed också påverkade av svenska prioriteringar
            av rymdsatsningar. Rymdverksamhet är idag en integrerad del av
            innovationssystemet och en förutsättning för flera forsknings-
            och teknikutvecklingsområden, såsom miljö- och klimatforskning.
            De industriföretag som utvecklar och bygger rymdbaserad infrastruktur
            såsom instrument, satelliter och raketer är betydande arbetsgivare
            och driver avancerad teknikutveckling med betydande spin-off-effekter.
            Även för de företag och andra aktörer som använder, vidareförädlar
            och marknadsför rymdbaserade varor och tjänster kommer våra rymdprioriteringar
            spela stor roll. Ett intressant framtida område är också den kommande
            industrin för rymdturism, där undersökningar visar att det finns
            ett stort intresse och en omfattande betalningsvilja för privata
            bemannade rymdresor.
          </p>
          <p xml:id="i-AkcXxaUwrV1nsQfPnbwjBx">
            Sveriges rymdsatsning per capita uppgår idag endast till 75 %
            av genomsnittet i Europa. Detta till trots är Sverige en av världens
            ledande rymdnationer inom ett flertal områden. Att Christer Fuglesang
            den 9 december 2006 blev den förste svensken i rymden är ett av
            många exempel på svenskt deltagande i internationella rymdprojekt.
          </p>
          <p xml:id="i-3HtaA3fTTW41qkuU48Q9ut">
            För att säkerställa goda konkurrensmöjligheter för Sverige och
            vår framtida ledande position inom rymdindustrin såväl som den
            spirande kommersiella rymdturistindustrin behövs en samlad nationell
            rymdstrategi för Sverige. På grund av de långa ledtiderna, de
            stora investeringarna och tillämpningen av spjutspetsteknik är
            rymdnäringen präglad av ett stort behov av långsiktighet. För
            att säkerställa internationella investeringar och binda upp den
            nödvändiga kompetensen är förutsägbarhet av regeringens åtaganden
            av central vikt.
          </p>
          <p xml:id="i-5G9tPDUqaqkvwPRb9CUjER">
            Rymdnäringen befinner sig i ett kritiskt skede, där långsiktighet
            i statens styrning krävs för att privata entreprenörer ska kunna
            bidra till en effektiv utveckling av rymdverksamheten. Det är
            därför bra att regeringen uttalat att tillgång till och utnyttjande
            av rymden är en central förutsättning för många viktiga samhällssektorer
            för avancerad forskning och utveckling av innovationer och spjutspetsteknik
            och därigenom för svenskt näringsliv. Likaså är det tillfredsställande
            att anslaget till rymdforskning ökar med 75 miljoner kronor under
            2013. Under åren 2013–2016 får därmed rymdforskningen ca 350 miljoner
            kronor om året i anslag.
          </p>
          <p xml:id="i-9MVRo7dwYnmQJDmb35jfd4">
            Riksrevisionen publicerade under den 14 februari i år en rapport
            Svensk rymdverksamhet – en strategisk tillgång? där följande slås
            fast: Riksrevisionen konstaterar att de övergripande målen för
            rymdverksamheten förutsätter styrning utifrån ett helhetsperspektiv.
            Dessutom ställer den komplexa besluts- och organisationsstrukturen
            tillsammans med den pågående utvecklingen på rymdmarknaden krav
            på både helhetssyn och på kontinuerlig omprövning och prioritering.
            Riksrevisionen menar att det idag saknas helhetssyn.
          </p>
          <p xml:id="i-YRpePnwjQYXDB124gvKzu2">
            Regeringen bör därför utvärdera både kommande behov och möjligheter
            för svensk rymdverksamhet de kommande 15 åren. Denna utvärdering
            bör följas av en långsiktig strategi och resurssatsning. Detta
            bör riksdagen som sin mening ge regeringen till känna.
          </p>
        </div>
        <div xml:id="i-RHwrcTM8jcKDQYJXmhCZ2W" type="signatureBlock">
          <list xml:id="i-QGxiYdgkk584aehUAKWuHX">
            <item xml:id="i-R4mSXXhVKd5BKb6QvjYP4Z" who="i-AvtuWmW4WHMDrctQKwDQuR" type="signature">
              Eva Flyborg (FP)
            </item>
          </list>
        </div>
      </div>
    </body>
  </text>
</TEI>
