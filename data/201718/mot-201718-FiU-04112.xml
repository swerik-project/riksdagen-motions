<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FiU-04112">
  <teiHeader>
    <fileDesc>
      <titleStmt>
        <title>med anledning av prop. 2017/18:159 Tillstånd att ta emot offentlig finansiering inom socialtjänsten, assistansersättningen och skollagsreglerad verksamhet</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M, L, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4112 av Elisabeth Svantesson m.fl. (M, L, C, KD)</title>
          <idno type="rdwebb">H5024112</idno>
          <rs type="number">4112</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H5024112/text</ref>
          <ref type="dokument_url_html">http://data.riksdagen.se/dokument/H5024112</ref>
          <ref type="dokumentstatus_url_xml">http://data.riksdagen.se/dokumentstatus/H5024112</ref>
          <ref type="docx">http://data.riksdagen.se/fil/3E90D7AF-FDD5-435F-B265-D2A1399DDE4C</ref>
          <ref type="pdf">http://data.riksdagen.se/fil/32D687BA-C5B6-440C-8C8F-839AA2094A2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Gmeic5tnz63335GwfzHzd9</idno>
            <name>Emil Källström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EhasiJrTRFnidRFy4wLVCE" type="basedOn"/>
        <correspContext corresp="i-EhasiJrTRFnidRFy4wLVCE">
          <ref>Proposition 2017/18:159</ref>
        </correspContext>
        <correspAction xml:id="i-WodnV8oot8fB3HLC3QEzEf" type="signed"/>
        <correspContext corresp="i-WodnV8oot8fB3HLC3QEzEf">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-Gmeic5tnz63335GwfzHzd9"/>
          <note type="signatory" corresp="i-TodycJLEopZCV6uNkQANDV"/>
        </correspContext>
        <correspAction xml:id="i-TGDEQhhLuM4NjY7LVAWnbg" type="submitted">
          <date when="2018-04-11"/>
          <time when="16:33:30"/>
        </correspAction>
        <correspAction xml:id="i-VAkinjFDCcP8NvdUhA7TkC" type="dismissed">
          <date when="2018-04-12"/>
        </correspAction>
        <correspAction xml:id="i-R7YQ7Thf2DwQ91kvN29bi9" type="reviewed">
          <date when="2018-04-12"/>
          <time when="16:57:29"/>
        </correspAction>
        <correspAction xml:id="i-QDwoxcvorLDsCpkyiJs4gU" type="referred">
          <date when="2018-04-13"/>
        </correspAction>
        <correspAction xml:id="i-MdRcp8TC8VjWH8Wbf9gCf1" type="assigned">
          <date when="2018-06-07"/>
          <time when="17:28:03"/>
        </correspAction>
        <correspContext corresp="i-MdRcp8TC8VjWH8Wbf9gCf1">
          <ref type="assignedTo">Finansutskottet</ref>
        </correspContext>
        <correspAction xml:id="i-QZXa5sWDzh7g1iH3vcHvM3" type="behandlas_i"/>
        <correspContext corresp="i-QZXa5sWDzh7g1iH3vcHvM3">
          <ref type="uppgift">2017/18:FiU44</ref>
          <ref type="ref_dok_id">H501FiU44</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU44</ref>
          <ref type="ref_dok_titel">Tillstånd att ta emot offentlig finansiering inom socialtjänsten, assistansersättningen och skollagsreglerad verksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4112 av Elisabeth Svantesson m.fl.
          (M, L, C, KD) med anledning av prop. 2017/18:159 Tillstånd att
          ta emot offentlig finansiering inom socialtjänsten, assistansersättningen
          och skollagsreglerad verksamhet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JEjnyxo9FRRCwqHtScDfvT">
            Förslag till riksdagsbeslut
          </head>
          <list style="ol">
            <item xml:id="i-R2oF1j1dg7UHendZwTdMVX">
              Riksdagen avslår proposition 2017/18:159 Tillstånd att ta emot
              offentlig finansiering inom socialtjänsten, assistansersättningen
              och skollagsreglerad verksamhet.
            </item>
            <item xml:id="i-8KEQ25f8ZV6C5sw4XEnLsq">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på nationella
              kvalitetskrav för välfärden, som gäller lika för offentliga och
              fristående verksamheter, och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Whfc8nghYjnSVgT86JymMu" type="h1">
            Motivering
          </head>
          <p xml:id="i-4Njnc9XttcfJmEfMbmt6B9">
            Valfrihet för medborgare och mångfald av utförare inom välfärdssektorn
            är här för att stanna. Företag, organisationer, stiftelser och
            kooperativ hjälper varje dag miljontals svenskar i deras vardag
            genom att utföra offentligt finansierade välfärdstjänster. I dag
            går drygt 340 000 elever i fristående skolor, 60 procent av alla
            personliga assistenter har en annan arbetsgivare än kommunen och
            drygt 20 procent av alla som bor på äldreboende gör det i ett
            som inte drivs av kommunen.
          </p>
          <p xml:id="i-NRjCk9CvqXkMFbweiGsCe">
            Möjligheterna till valfrihet inom ramen för den offentligt finansierade
            välfärden ger föräldrar och barn inflytande över vilken skola
            de ska gå i, och äldre får ofta själva välja hemtjänstleverantör
            oavsett hur deras privatekonomi ser ut. I många andra länder finns
            det parallella system med privata alternativ som enbart vänder
            sig till de som har råd att betala höga avgifter – så har och
            ska vi inte ha det i Sverige. Vår välfärdsmodell innebär också
            att sjuksköterskan som har en idé om hur vårdcentralen skulle
            kunna fungera bättre har möjlighet att starta en egen verksamhet.
            Det är också möjligt för föräldrar som exempelvis vill att barnen
            ska vara ute i naturen att starta en egen ”I ur och skur”-förskola.
            På så sätt får fler vara med och utveckla välfärden och bidra
            med idéer och perspektiv. Det har lett till att många entreprenörer
            med kreativa idéer medverkat till att både förbättra och effektivisera
            välfärden. Det har också varit ett sätt att få in fler idéburna
            organisationer som med sitt engagemang och sin värdegrund möter
            de personer som behöver samhällets stöd och hjälp.
          </p>
          <p xml:id="i-DiJXE4joAVQQbySFLiRevr">
            Redan sommaren 2015 riktade finansutskottet ett tillkännagivande
            mot regeringen (bet. 2014/15:FiU32) med den tydliga uppmaningen
            att ändra inriktningen på Välfärdsutredningen (SOU 2016:78) som
            nyligen hade tillsatts. Utredningen hade fel fokus och vi allianspartier
            föreslog, och riksdagen ställde sig bakom, en annan inriktning.
            I stället för att fokusera på företagens vinster ville vi fortsätta
            arbetet med att stärka kvaliteten i välfärden. Vi pekade ut följande
            områden: tillståndsplikt med ägar- och ledningsprövning, kravställande
            och uppföljning av kvalitet samt skarpare sanktioner vid misskötsel.
            Vi menade att utgångspunkten för utredningen skulle vara att likvärdiga
            krav ställs på privata och offentliga aktörer.
          </p>
          <p xml:id="i-2DWkK7yenFka3DPFSgniZ4">
            Vi är därför kritiska till att regeringen gått emot riksdagens
            vilja och lagt tid och kraft på att förbereda ett förslag som
            regeringen redan på förhand vet saknar stöd i riksdagen.
          </p>
          <p xml:id="i-Fqb1sQ2tXiPTR8quFU4v2q">
            Kärnan i regeringens förslag är att begränsa vinsten för välfärdsföretag,
            och enligt förslaget på ett sätt som för många i praktiken innebär
            ett vinstförbud. Regeringen menar att välfärdsföretagen tar ut
            stora övervinster samtidigt som de driver verksamheterna med dålig
            kvalitet. Hade så varit fallet hade regeringens oro varit förståelig.
            Men en närmare analys av välfärdsbranschen visar dock att rörelsemarginalerna
            i genomsnitt inte är större än i andra tjänstebranscher och att
            kvaliteten i verksamheterna överlag är minst lika bra – om inte
            bättre – i de fristående alternativen.
          </p>
          <p xml:id="i-8ZAPBGvR3Yj1xVETWX9eJ1">
            Regeringens förslag är alltså utformat för att lösa ett problem
            som i verkligheten inte har den karaktär som regeringen påstår.
            Åtgärderna löser inga reella problem utan går i stället ut över
            elever och omsorgsbehövande när fungerande skolor, hemtjänst och
            äldreboenden, som varken har kvalitetsproblem eller fördärvar
            förtroendet för den gemensamt finansierade välfärden, riskerar
            att behöva stängas som en konsekvens av regleringen.
          </p>
          <p xml:id="i-3pqViZPh8f2p4Z2v464qoH">
            Det är inte bara vi som gör den här bedömningen; en överväldigande
            majoritet av de remissinstanser som yttrat sig om förslaget är
            negativa på samma grunder. Många av regeringens egna expertmyndigheter
            sågar förslaget. Välfärdsutredningens egna sakkunniga har tagit
            avstånd från den modell för vinstbegränsning som föreslås. Både
            Lagrådet och Riksrevisionen anser att beslutsunderlaget inte är
            fullgott för att genomföra ett så omfattande ingrepp i välfärdssektorn
            som förslaget utgör. Kommerskollegium framför att proportionalitetsbedömningen
            av förslaget är bristfällig och att såväl allmänintresse som problembeskrivning
            är otydligt formulerade. Sammantaget är risken överhängande för
            att en stor mängd välfungerande skolor, äldreboenden och hemtjänstföretag
            tvingas lägga ned sin verksamhet om förslaget röstas igenom. Resultatet
            blir då att hundratusentals elever och brukare kastas ut i osäkerhet
            och får en huvudman de tidigare aktivt valt bort. Det skulle kraftigt
            begränsa valfriheten och mångfalden av äldreboenden, skolor och
            hemtjänstleverantörer. Precis som regeringen själv skriver anser
            ca 70 procent av befolkningen att det är viktigt med valfrihet
            inom barnomsorg, sjukvård, skola och äldreomsorg. På så vis riskerar
            förslaget snarast att försämra förtroendet för välfärden än att
            öka detsamma.
          </p>
          <p xml:id="i-QyFeSsUmiqHh6fhoUxbuc6">
            Det är därför viktigt att denna proposition avslås. Samtidigt
            finns det problem med styrningen och kvalitetsuppföljningen av
            alla de verksamheter som berörs av lagförslaget. Det legitimitetsproblem
            som oroar oss är hur förtroendet ska kunna fortsätta vara högt
            när kvalitetsbristerna på många håll – inom såväl offentliga som
            privata alternativ – är så påtagliga. Kvaliteten handlar inte
            om vem som är huvudman utan beror på hur väl verksamheten utformas
            för att möta elevens, patientens, den äldres eller den assistansbehövandes
            behov och önskemål.
          </p>
          <p xml:id="i-YCnWdHMN7JL9JvQo7sos4n">
            Det finns tyvärr verksamheter som i dag inte håller den kvalitet
            som vi bör förvänta oss i ett land som Sverige. Det gäller både
            kommunala och fristående verksamheter. För att komma åt problemet
            vill vi gå vidare med förslag som stärker kvaliteten i välfärden.
            Det handlar t.ex. om att införa en generell tillståndsplikt med
            ägar- och ledningsprövning för hela välfärden. En sådan bör gälla
            för att få bedriva skola, hälso- och sjukvård, omsorg och verksamhet
            inom socialtjänst och LSS. En del av tillståndsprocessen ska utgöras
            av ledningsprövning för offentlig verksamhet och ägar- och ledningsprövning
            för fristående verksamheter. Regeringen har föreslagit en del
            av detta i sin proposition 2017/18:159 men mer måste göras.
          </p>
          <p xml:id="i-5HuoekyM1gEp8GSN7aGrnP">
            Därutöver bör nationella kvalitetskrav inrättas och sanktionerna
            som staten kan rikta mot enskilda verksamheter skärpas. Kvalitetskrav
            och kvalitetsuppföljning ska i första hand fokusera på mätbara
            resultat, inte på att mäta insatta resurser. För att komma till
            rätta med kvalitetsbristerna behöver dagens sanktioner förstärkas
            med exempelvis möjligheten till tillfällig statlig tvångsförvaltning,
            större utrymme att lägga ned de verksamheter som dras med stora
            kvalitetsproblem samt skarpare ekonomiska sanktioner. Att sanktioner
            sätts in mot exempelvis en kommun som inte klarar kunskapsuppdraget
            i en skola eller trygghetsuppdraget i omsorgen bör även återspeglas
            i den ledarprövning som ska göras när en ny verksamhet startas.
          </p>
          <p xml:id="i-VdsUwutb2TwjV6fcBzfP6x">
            När det gäller utformningen av ovanstående ska goda möjligheter
            för små och nya aktörer att starta och driva välfärdsverksamheter
            säkerställas. Det gäller inte minst idéburna aktörers förutsättningar
            att bedriva verksamhet på välfärdsområdet.
          </p>
          <p xml:id="i-7ZqnjbYKr85W9AhKKBFnXe">
            Så ser vi till att både behålla valfrihet och säkerställa hög
            kvalitet i välfärden. Tvärt emot vad regeringen verkar tro är
            dessa värden inte bara möjliga att kombinera utan förutsätter
            varandra för att välfärden ska kunna fortsätta utvecklas. Vi är
            också övertygade om att det bara är med fortsatt valfrihet och
            mångfald som legitimiteten för välfärden i vårt moderna samhälle
            kan upprätthållas.
          </p>
        </div>
        <div type="motSignatures">
          <list>
            <item xml:id="i-RVRsZiLRSPabJctbAq5uJc">
              Elisabeth Svantesson (M)
            </item>
            <item xml:id="i-9nnYGgLx8a1GUpCEhSMKke">
              Mats Persson (L)
            </item>
            <item xml:id="i-HvYUX7m227WFigdiM4auvC">
              Emil Källström (C)
            </item>
            <item xml:id="i-VLdXB98sqpLn78t6V4cB1q">
              Jakob Forssmed (KD)
            </item>
          </list>
        </div>
      </div>
    </body>
  </text>
</TEI>
