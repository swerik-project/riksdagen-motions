<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__1028/mot_1969__fk__1028-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 1028 år 1969 5
          </p>
          <p>
            Nr 1028
          </p>
          <p>
            Av herr Nilsson, Ferdinand, m. fl., i anledning av Kungl. Maj:ts
            propo- sition nr 63, med förslag om införande av enhetlig kommun-
            beteckning, m. m.
          </p>
          <p>
            (Lika lydande med motion nr 1182 i Andra kammaren)
          </p>
          <p>
            I proposition nr 63 framföres förslag om införande av enhetlig
            kommunbeteck- ning. Nuvarande beteckningar på de borgerliga primärkommunerna,
            d.v.s. stad, köping och landskommun, skall mönstras ut ur kommunallagarna
            och ersättas med den enhetliga beteckningen kommun. Det innebär
            för städernas vidkommande av- skaffandet av beteckningen stad
            för samtliga våra svenska städer utan hänsynstagan- de till historisk
            tradition. Städernas institutioner — stadsfullmäktige och drätsel-
            kammare respektive stadskollegium — måste också döpas om till
            kommunfullmäk- tige respektive kommunstyrelse. Propositionen har
            i denna del gått längre än majo- riteten inom kommunrättskommittén,
            som — även om enhetlig kommunbeteckning av densamma förordades
            — likväl synes ha utgått från att åt varje stad tills vidare skulle
            överlämnas att utan yttre tvång besluta i detta hänseende, något
            som även framgår av 13 $ i kommunallagens promulgationsförordning
            i dess av kommittén föreslagna lydelse. Efter 1962 års kommunindelningsreform
            har olikheterna mellan städerna och landskommunerna i realiteten
            i mångt och mycket utjämnats. Det är möjligt att denna utveckling
            genom nya kommunsammanslagningar kan komma att bli ytter- ligare
            accentuerad i framtiden. Men trots detta har beteckningen stad
            alltjämt ett värde för många, vilket torde komma att bestå även
            åtskillig tid framöver. För medborgarna i de svenska städerna
            utgör beteckningen stad av allt att döma ett starkt föreningsband
            också socialt och kulturellt med det historiskt givna stads- samhället.
            Medvetandet härom är särskilt starkt framträdande i våra äldre
            städer, många med rötter i medeltiden, Vasatiden och senare historiska
            epoker med omfat- tande stadsbildningsverksamhet. Sådana traditioner
            har omhuldats och hållits vid liv av kommunalpolitiker med sinne
            för vad det här gäller liksom av litteratur och press. En påtaglig
            samhälls- och medborgaranda har ofta frodats i dessa traditioners
            tec- ken. Vägande skäl föreligger på många håll att icke avskaffa
            eller förbjuda stads- beteckningens användning liksom ej heller
            att ändra på beteckningar rörande stads- fullmäktigeinstitutionen,
            som endast för några år sedan firade hundraårsjubileum runt om
            i landet. Ett beslut av riksdagen i enlighet med propositionen
            skulle för ett mycket stort antal medborgare, framför allt i de
            berörda städerna, framstå som ett onödigt för att inte säga meningslöst
            offer på den allmänna likriktningens altare.
          </p>
          <pb facs="riksdagen-motions-pdf/data/1969/mot_1969__fk__1028/mot_1969__fk__1028-002.pdf"/>
          <p>
            6 Motion i Första kammaren, nr 1028 år 1969
          </p>
          <p>
            Det innebär också ett onödigt inkräktande på den kommunala självstyrelsen,
            så- dan denna av många uppfattas. Mot avskaffandet av begreppet
            stad torde också tala att stadsbegreppet har stark internationell
            förankring i språkbruk och betraktelsesätt. För städer med vidsträckta
            internationella kontakter, såsom t. ex. Stockholm, Göteborg, Malmö,
            Uppsala och Lund m. fl., skulle uppenbarligen stadsbeteckningens
            försvinnande medföra praktiska olägenheter. I vilken form Stockholms
            ställning som landets huvudstad i fortsättningen skall upprätthållas
            har icke klarlagts i propositionen. I samband med remissförfarandet
            rörande kommunalrättskommitténs betänkande torde det övervägande
            flertalet av städerna ha utgått från att de föreslagna för- fattningsbestämmelserna
            skulle inrymma en rätt för städerna att själva besluta om beteckningen
            stad eller kommun. Man torde allmänt ha förutsatt att de nuvarande
            städerna i varje fall tills vidare skulle få bestå såsom sådana.
            Under åberopande av vad sålunda anförts hemställes, att riksdagen,
            med ändring av proposition nr 63 med förslag om införande av enhetlig
            kommunbeteckning, m. m., måtte besluta att städerna själva skall
            besluta rörande bibehållande av eller avstående från beteckningen
            stad och eventuell ändring av beteck- ningen på de nuvarande kommunala
            institutionerna stadsfullmäk- tige, drätselkammare respektive
            stadskollegium; samt att vederbörande utskott måtte utarbeta förslag
            till härför erfor- derlig lagtext.
          </p>
          <p>
            Stockholm den 23 april 1969
          </p>
          <p>
            Ferdinand Nilsson (cp) Egon Andreasson (cp) Ernst W. Olsson (cp)
          </p>
          <p>
            1 Kungsängen
          </p>
          <p>
            Torsten Bengtson (cp) T. V. Mattsson (cp) Axel Kristiansson (cp)
          </p>
        </div>
      </div>
    </body>
  </text>
</TEI>
