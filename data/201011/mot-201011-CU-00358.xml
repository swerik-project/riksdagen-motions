<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00358">
  <teiHeader>
    <fileDesc>
      <titleStmt>
        <title>Bostad åt alla</title>
        <author corresp="i-HpwkrkkrFd1MRPixHrr8q1">av Lars Ohly m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostad åt alla</title>
          <idno type="rdwebb">GY02C358</idno>
          <rs type="number">C358</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C358/text</ref>
          <ref type="dokument_url_html">http://data.riksdagen.se/dokument/GY02C358</ref>
          <ref type="dokumentstatus_url_xml">http://data.riksdagen.se/dokumentstatus/GY02C358</ref>
          <ref type="doc">http://data.riksdagen.se/fil/05E0C42D-9A07-4057-B422-711DAC8CDE6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KjvT7jLUxrUHphoKN6hX4h" type="signed"/>
        <correspContext corresp="i-KjvT7jLUxrUHphoKN6hX4h">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-PhcF9CybSJbTyjrefrksvj" type="numbering">
          <date when="2010-10-29"/>
        </correspAction>
        <correspAction xml:id="i-EGFUAquZbRvKxoMmZtUpVv" type="submission">
          <date when="2010-10-27"/>
        </correspAction>
        <correspAction xml:id="i-N3UAVstmUaA4mNxpWFL7MF" type="transfer">
          <date when="2010-10-27"/>
        </correspAction>
        <correspAction xml:id="i-MYcAPFBxJxeKh3KNJi6miq" type="assigned"/>
        <correspContext corresp="i-MYcAPFBxJxeKh3KNJi6miq">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C7XXgpfNnwKEadHYqxVcy" type="motBody">
        <div xml:id="i-7wEtyVghJ4vXnSyvoXrkdU" type="motSummary">
          <head xml:id="i-5Huk8vRB3qAbJFA5hbKnsw">
            Sammanfattning
          </head>
          <p xml:id="i-SqnCpkXMpDkEzdZdC9SyAN">
            Alla människor, inte bara de med särskilt goda ekonomiska förutsättningar,
            ska ha möjlighet att leva i bra bostäder till rimliga kostnader
            i en trygg boendemiljö. Alla bostadsområden ska vara attraktiva
            boenden. Bostadspolitiken är därför en grundläggande del i den
            generella välfärdspolitiken och central för samhällsbyggandet
            för en långsiktigt hållbar utveckling. Möjligheten till en god
            bostad är en viktig del i människors liv, barns uppväxt och allas
            trygghet. Bostadsmarknadens funktionssätt är också viktig för
            att ha en fungerande och dynamisk arbetsmarknad liksom möjligheten
            till studier och utbildning. Vänsterpartiet arbetar för en bostadspolitik
            som har sociala mål. För oss är bostaden en social rättighet.
          </p>
          <p xml:id="i-Pm7aMfnVD7yBidpKF24YMQ">
            Sverige behöver en ny bostadspolitik med tydliga och starka ambitioner.
            Vi vill möta bostadsbristen genom ökat bostadsbyggande. Vi vill
            därför utforma ett statligt stöd för att stimulera ökat bostadsbyggande
            med inriktning mot hyresrätter till rimliga kostnader och med
            miljövänlig teknik.
          </p>
          <p xml:id="i-Q6WsWJ5TkHDAWn8Eq8YpvM">
            Bostadspolitiken ska bidra till klimatomställningen. Nyproduktionen
            ska vara miljövänlig och fossilfri. Energieffektivisering ska
            ske och fossila bränslen samt uppvärmning med direktverkande el
            ska utfasas. Bostadspolitiken ska gynna nya miljötekniklösningar.
          </p>
          <p xml:id="i-MsHMgtbmEPJLJZZBwfCtZH">
            De allmännyttiga bostadsbolagen är ett av de viktigaste verktygen
            för att klara bostadsförsörjningen. Vi vill värna och utveckla
            allmännyttan för att bättre möta samhällets och de enskilda boendes
            och bostadssökandes krav. Allmännyttan ska drivas utifrån självkostnadsprincipen
            utan vinstkrav liksom annan kommunal verksamhet. Hyror i allmännyttan
            ska utgöra norm.
          </p>
          <p xml:id="i-8nCSh3wZPWdpwAmVYs6ttM">
            Alla billiga hyresrätter behövs, de ska inte dras undan hyresmarknaden
            genom ombildningar till bostadsrätter.
          </p>
        </div>
        <div xml:id="i-NzT2uZy3wJ4FKZ8VWh6CDH" type="motProposal" subtype="förslag">
          <head xml:id="i-8mXi1ipqYhpa8wWz4Dj4hv">
            Förslag till riksdagsbeslut
          </head>
          <list xml:id="i-2CRECs3jMAwYybXzAUaqJ8" style="ol">
            <item xml:id="i-QZQUUMpX3SUEfrFR13GMNS">
              Riksdagen tillkännager för regeringen som sin mening vad som
              anförs i motionen om att målet för bostadsbyggandet 2016 ska uppgå
              till 40 000 bostäder om året, varav en majoritet bör vara hyresrätter.
            </item>
            <item xml:id="i-K1qGwqAckzLiVwwgbsEvCB">
              Riksdagen tillkännager för regeringen som sin mening vad som
              anförs i motionen om en handlingsplan för upprustning av miljonprogramsområdena.
            </item>
            <item xml:id="i-MponRnrqoCPSq45qqR1DGp">
              Riksdagen tillkännager för regeringen som sin mening vad som
              anförs i motionen om utveckling av miljonprogramsområdena.
            </item>
            <item xml:id="i-Bh5wMqSbQGmpRKoxBJyt1g">
              Riksdagen tillkännager för regeringen som sin mening vad som
              anförs i motionen om omröstningsförfarandet vid ombildningar så
              att minst tre fjärdedels majoritet ska krävas.
            </item>
            <item xml:id="i-AgAB7pykjcP11rUaL3pMg3">
              Riksdagen tillkännager för regeringen som sin mening vad som
              anförs i motionen om ökad rättssäkerhet vid ombildningsförfarandet.
            </item>
            <item xml:id="i-XGATqKzQh3SATAWu1mjH5i">
              Riksdagen tillkännager för regeringen som sin mening vad som
              anförs i motionen om att länsstyrelser ska kunna stoppa ombildningar
              om fastigheterna säljs under marknadspris.
            </item>
            <item xml:id="i-9ZKtjcpUmCA8Ncq2V8DatW">
              Riksdagen tillkännager för regeringen som sin mening vad som
              anförs i motionen om allmännyttans roll.
            </item>
            <item xml:id="i-Fg65VNqaeeRXM7vA37WMLP">
              Riksdagen tillkännager för regeringen som sin mening vad som
              anförs i motionen om skyddsregler vid ny- och ombyggnad.
            </item>
            <item xml:id="i-3Z18DaD66UG6CcMsdHAW5j">
              Riksdagen tillkännager för regeringen som sin mening vad som
              anförs i motionen om bruksvärdeshyrorna vid andrahandsuthyrning.
            </item>
            <item xml:id="i-PWx2K7etitLCzMYhoV5e6m">
              Riksdagen tillkännager för regeringen som sin mening vad som
              anförs i motionen om boinflytandeavtal.
            </item>
            <item xml:id="i-2Fp8oGKPr52MTUzq7Rogok">
              Riksdagen tillkännager för regeringen som sin mening vad som
              anförs i motionen om en ny förvärvslag och om att stärka hyresgästernas
              inflytande vid förbättrings- och ändringsarbeten.
            </item>
            <item xml:id="i-Gn4hegP3PayxkXEtHrCtfy">
              Riksdagen tillkännager för regeringen som sin mening vad som
              anförs i motionen om regler som motverkar stora hyreshöjningar
              och som utgår från den kommunala sektorns självkostnadsprincip
              och allmännyttans hyresnormerande roll.
            </item>
            <item xml:id="i-X5DGj9H8LkiHtVum2pK8D8">
              Riksdagen tillkännager för regeringen som sin mening vad som
              anförs i motionen om blandade boendeformer.
            </item>
            <item xml:id="i-LBwyk7dZNGHZR6WTxg2fad">
              Riksdagen tillkännager för regeringen som sin mening vad som
              anförs i motionen om kommunernas bostadsförsörjningsansvar.
            </item>
            <item xml:id="i-TPoY8GjRKbBUVgs5FxuZuW">
              Riksdagen tillkännager för regeringen som sin mening vad som
              anförs i motionen om en översyn av plan- och bygglagen.
            </item>
            <item xml:id="i-FEZE2GwfiPb45Ty3UqrumC">
              Riksdagen tillkännager för regeringen som sin mening vad som
              anförs i motionen om att via markanvisning föreskriva en viss
              upplåtelseform.
            </item>
            <item xml:id="i-YFddrkLDHJQuWqGf4WEjQW">
              Riksdagen tillkännager för regeringen som sin mening vad som
              anförs i motionen om att mark som upplåtits för bostadsbyggande
              ska kunna tas tillbaka om den inte bebyggs.
            </item>
            <item xml:id="i-6xByth1MT6CefDaSSzUrM7">
              Riksdagen tillkännager för regeringen som sin mening vad som
              anförs i motionen om en översyn av förutsättningarna för att bygga
              bostäder.
            </item>
            <item xml:id="i-5kMBD3GW4UeefSru43Zjch">
              Riksdagen tillkännager för regeringen som sin mening vad som
              anförs i motionen om att tillsätta en utredning om inrättande
              av en obligatorisk kommunal bostadsförmedling.
            </item>
          </list>
        </div>
        <div xml:id="i-3hWHTSmhyYqh1FKHHtfU9r" type="motContent">
          <head xml:id="i-QwM2qsGZLR4vLuBx7hafPd" type="h1">
            Bygg bort bostadsbristen
          </head>
          <p xml:id="i-AK91WNLx6ZJscy3YBhEYP5">
            Bostadsbristen ska byggas bort. Det behövs ett kraftigt ökat
            bostadsbyggande jämfört med dagens nivåer för att möta behoven.
            Regeringens prognos om 7 500 påbörjade hyresrätter för 2011 räcker
            inte långt. Den moderatledda regeringen avskaffade förra mandatperioden,
            som ett av sina första beslut, investeringsstödet till hyresrätter.
            Nyproduktionen minskade därmed kraftigt. Detta redan före finanskrisen.
            Hyresgästföreningen redovisar att kostnadsutvecklingen för byggande
            av hyresrätter också varit lägre än för bostadsrätter (Hyresgästföreningen
            pm 2010-02-05). Det tyder på att fria marknadspriser snarare än
            investeringsstöd driver på byggkostnaderna.
          </p>
          <p xml:id="i-KK2UDbMM7VDwSfARN3S7E1">
            Vänsterpartiet har tillsammans med Socialdemokraterna och Miljöpartiet
            presenterat en rödgrön överenskommelse om bostadspolitiken. Här
            sätts bl.a. ett tydligt mål för bostadsbyggandet upp. Målet bör
            vara att bostadsbyggandet 2016 ska uppgå till 40 000 bostäder
            om året, varav en majoritet bör vara hyresrätter. Möjligheterna
            att klara detta är beroende av den ekonomiska utvecklingen samt
            insatser från kommunerna. Detta bör riksdagen som sin mening ge
            regeringen till känna.
          </p>
          <p xml:id="i-PBbi34BBxsqLHPiarq2kiQ">
            För att nå målet om ett ökat bostadsbyggande är vår ambition
            att nyproduktionen av hyresrätter mer än fördubblas under den
            ingångna mandatperioden. För att stimulera ökad nyproduktion vill
            vi införa ett verkningsfullt statligt investeringsstöd för miljövänliga
            hyresrätter till överkomliga och förhandlade hyror. Ett sådant
            förslag presenteras i den rödgröna budgetmotionen för 2011. Krav
            för att få stöd är att boendekostnaderna blir rimliga enligt samma
            ordning som tillämpats vid tidigare investeringsstöd. För att
            få stöd ska fastigheterna klara ett energiförbrukningskrav på
            högst 70 kWh/m 2 respektive 90 kWh/m 2 beroende på geografisk
            zon. Stödet ska riktas mot orter där bristen på ändamålsenliga
            och efterfrågade bostäder är särskilt stor. Även kooperativa hyresrätter
            omfattas av stödet. I den rödgröna budgetmotionen avsätts medel
            för att investeringsstödet ska omfatta 500 respektive 900 miljoner
            kronor under 2011 och 2012. Vi vill därutöver att regeringen under
            perioden ska utreda hur en mer långsiktig stödform kan se ut.
            När ett långsiktigt system är på plats, senast 2013, anser vi
            att det statliga stödet till bostadsbyggande ska öka ytterligare.
          </p>
          <head xml:id="i-EE37vhqreUe8oW6pPR8b4u" type="h2">
            Upprustning och renovering
          </head>
          <p xml:id="i-TbeQutbwh7ENzeMKrAjZin">
            I den rödgröna budgetmotionen lägger Vänsterpartiet tillsammans
            med Socialdemokraterna och Miljöpartiet fram förslag på omfattande
            satsningar på att upprusta befintligt bostadsbestånd. Nuvarande
            ROT-avdrag ska kvarstå i sin nuvarande konstruktion och kompletteras
            med en särskild klimatbonus. Ett nytt ROT-stöd med klimatprofil
            för renovering av flerfamiljshus införs. Totalt omfattar dessa
            två förslag 1 miljard kronor 2011 och 2,5 miljarder kronor 2012.
            Vi föreslår också att det samtidigt inrättas en skol-ROT omfattande
            200 miljoner för 2011 och 400 miljoner 2012.
          </p>
          <p xml:id="i-Y8jQnKdtC5jEvzKtZGCeEf">
            I den rödgröna överenskommelsen om bostadspolitiken är vi därutöver
            överens om att avsätta medel för att rusta upp befintligt bostadsbestånd
            i miljonprogramsområdena. Detta under förutsättning att statens
            investeringar matchas från övriga parter. Dessa satsningar är
            oberoende av ROT-avdraget. Hyresgästföreningen redovisar att 650
            000 lägenheter som byggdes under miljonprogramsåren är i behov
            av renovering och att 350 000 av dessa behöver renoveras under
            den kommande femårsperioden. Regeringen bör återkomma med en handlingsplan
            angående upprustning av miljonprogrammen. Detta bör riksdagen
            som sin mening ge regeringen till känna.
          </p>
          <p xml:id="i-WjDCJewjdRH6STqkjh2kho">
            Staten och näringslivet tar ett gemensamt ansvar med kommunsektorn
            och näringslivet för att utveckla miljonprogramsområden och därmed
            skapa flera attraktiva, energieffektiva och klimatsmarta bostadsområden.
            Upprustningen ska ske i nära samråd med de boende. Detta bör riksdagen
            som sin mening ge regeringen till känna.
          </p>
          <head xml:id="i-GpRh1UkML4sgoPXUCcrJD1" type="h2">
            Alla hyresrätter behövs
          </head>
          <p xml:id="i-HhNwy5jbmCbwUuRUxJNQNt">
            De kommande åren kommer stora ungdomskullar att efterfråga eget
            boende. Hundratusentals unga ska söka finna eget boende tillsammans
            med många som i dag är utan eget boende. Ofta efterfrågas hyresrätter
            med rimliga hyresnivåer. Förutom nyproduktion behövs det befintliga
            beståndet. Regeringen är ensidigt inriktad på boende med kapitalinsats
            och att öka den sekundära hyresmarknaden, främst då boende i andra
            hand.
          </p>
          <p xml:id="i-Bp93deY2wCCGuq296iG7Vr">
            Att höja trösklarna för många utan förmögenhet till eget boende
            vänder vi oss emot. Hyresmarknaden ska inte dräneras på hyresrätter
            med låga hyror. En del utförsäljningar sägs syfta till att finansiera
            nyproduktion av nya hyresrätter. De få hyresrätter som byggs med
            sådan finansiering har normalt mycket högre hyra än de sålda.
            Hyresgäster som efterfrågar hyresrätter med samma hyresnivåer
            som de som sålts ut har ofta inte råd att hyra i de nyproducerade
            bostäderna, med hög hyra.
          </p>
          <p xml:id="i-KJNXnvTyWECughuCdvY2i5">
            Vänsterpartiet vänder sig därför mot ombildning av hyresrätter
            till bostadsrätter. Vänsterpartiet vänder sig också mot regeringens
            förslag om att befintliga bostadsfastigheter ska kunna ombildas
            till ägarlägenheter.
          </p>
          <p xml:id="i-ECHg8ZTUpt2pYU3Rk9Jxnw">
            I den rödgröna överenskommelsen om bostadspolitiken understryks
            vikten av att försvåra för ombildningar. Ett verktyg är att bostadsrättsföreningar
            inte ska kunna köpa en fastighet om inte minst tre fjärdedelar
            av de boende röstar för att så ska ske. Detta bör riksdagen som
            sin mening ge regeringen till känna.
          </p>
          <p xml:id="i-JQC7rqRSEgK83TbFX9wAUk">
            Det behöver vidare införas en begränsning av antalet omröstningar
            inom en avgränsad tidsperiod och förstärkningar behöver göras
            för att öka förtroendet för att allt går rätt till under processens
            gång. En opartiskfunktion såsom notarius publicus ska delta på
            föreningsstämmorna för att öka rättssäkerheten. Regeringen bör
            återkomma med förslag till sådana rättssäkerhetsförbättringar
            vad gäller ombildningsförfarande. Detta bör riksdagen som sin
            mening ge regeringen till känna.
          </p>
          <p xml:id="i-QZUJwFsNHtQcR7uJDVWX6e">
            Ytterligare ett sätt att hindra att ombildningar sker är att
            länsstyrelserna ska kunna stoppa ombildningar av allmännyttiga
            hyresrätter till bostadsrätter om fastigheterna säljs under marknadspris.
            Detta bör riksdagen som sin mening ge regeringen till känna.
          </p>
          <head xml:id="i-CaF7uxQKzLtJbzKHN9q5Mb" type="h2">
            Allmännyttans roll
          </head>
          <p xml:id="i-FQaiP92DYh1Hp6o8bpHf82">
            Vi värnar allmännyttans roll och framtid. En stark allmännytta
            är avgörande i social bostadspolitik och för att klara bostadsförsörjningen.
            De allmännyttiga bostadsbolagen ska vara livskraftiga och ekonomiskt
            starka föregångare och leda utvecklingen mot framtidens boende.
            I egenskap av demokratiskt ägda företag ska de verka för allmännyttiga
            mål. Möjligheterna till en regional allmännytta bör prövas. Detta
            bör riksdagen som sin mening ge regeringen till känna.
          </p>
          <p xml:id="i-DyvgsJEDgPDuh7xKoXQ5n7">
            Hyressättningen på bostadsmarknaden ska styras av ett bruksvärdessystem
            som garanteras genom kollektivt förhandlade hyror. Vi säger nej
            till marknadshyror.
          </p>
          <p xml:id="i-UtaS2HmT5eijtjfEMv3VKy">
            Hyresgästernas inflytande över hyressättningen behöver stärkas.
            Därför bör skyddsregler vid ny- och ombyggnad införas för att
            ge hyresgästerna ett avgörande inflytande. Detta bör riksdagen
            som sin mening ge regeringen till känna.
          </p>
          <p xml:id="i-78BAZwrZuQRs48kUYzrqxx">
            Bruksvärdeshyrorna vid andrahandsuthyrning ska garanteras. Detta
            bör riksdagen som sin mening ge regeringen till känna.
          </p>
          <p xml:id="i-5f6udNSGdNg2sqo1NH2JWr">
            Hyresgästernas inflytande över det egna boendet och närmiljön
            behöver stärkas. Därför behövs ökade möjligheter till hyresgäststyrt
            lägenhetsunderhåll och boinflytandeavtal på områdesnivå. Detta
            bör riksdagen som sin mening ge regeringen till känna.
          </p>
          <p xml:id="i-2ThxLk4GrzmRrXAaaAhPY3">
            Vidare bör en förvärvslag återinföras och hyresgästernas inflytande
            över förbättrings- och ändringsarbeten stärkas. Detta bör riksdagen
            som sin mening ge regeringen till känna.
          </p>
          <head xml:id="i-2G7jvsLAzSmJNpzVBzRXcw" type="h2">
            Marknadskrav
          </head>
          <p xml:id="i-Rq59yAQxgQ7NM5kpY215S9">
            Som tidigare nämnts har Hyresgästföreningen i ett pm utifrån
            statistik från SCB påvisat att utvecklingen av byggkostnaderna
            för bostadsrätter överstiger utvecklingen för motsvarande hyreslägenheter.
            Den fria prisbildningen har drivit på byggkostnadsutvecklingen
            för bostadsrätter. Höga avkastningskrav för privata byggföretag
            är ingen återhållande faktor. Privata hyresvärdar önskar också
            höge avkastning. Det är därför, enligt Vänsterpartiets mening,
            olyckligt att riksdagen 2010 fattade beslut om att allmännyttiga
            kommunala bostadsaktiebolag ska avkrävas marknadsmässig avkastning.
            Den kommunala grundprincipen om självkostnad undantas.
          </p>
          <p xml:id="i-G9Lp7tapAifYywjuDEgNyq">
            Hyresgästföreningen ingick under 2009 en överenskommelse med
            Sabo om allmännyttans roll. Bakgrunden var att Fastighetsägarna
            anmält Sverige till EU för att allmännyttan på olika sätt höll
            nere hyrorna; enligt dem snedvrider kommunerna därmed konkurrensen.
            Regeringen lade sedan fram en proposition där stora delar av överenskommelsens
            förslag fanns med. Det som i propositionen avvek från överenskommelsen
            uppfattade Hyresgästföreningen som försämringar. Fastighetsägarna
            blev dock nöjda och drog tillbaka sin anmälan.
          </p>
          <p xml:id="i-RTpf21PidbFfm9zYwyspsi">
            Bostaden är ingen vara som helst. Snabba hyresökningar kan inte
            mötas snabbt och enkelt med ett byte av bostad. Inkomst, ledigt
            utbud av andra bostäder, arbete, studier m.m. kan vara reella
            hinder. System som driver på en stark byggkostnadsutveckling och
            stora hyreshöjningar måste ersättas av regler som utgår från den
            kommunala sektorns självkostnadsprincip och allmännyttans hyresnormerande
            roll. Detta bör riksdagen som sin mening ge regeringen till känna.
          </p>
          <head xml:id="i-FpBLh2YxVBvjXUt6Wg55zy" type="h2">
            Blandade boendeformer
          </head>
          <p xml:id="i-FFdV5DCRDf1RskjqA6xUsr">
            Vi vill stärka människors möjligheter att välja hur de vill bo.
            Bostadspolitiken är därför också viktig för att aktivt bekämpa
            segregationen. Sverige behöver fler bostadsområden med blandade
            boende- och upplåtelseformer. Det är angeläget att kommunerna
            genom en aktiv bostadspolitik bidrar till ett varierat utbud på
            de lokala bostadsmarknaderna. På så vis förbättras möjligheterna
            för den enskilde att bo i en bra bostad, vilket är ett viktigt
            välfärdspolitiskt mål, samtidigt som utveckling inom näringsliv
            och arbetsmarknad främjas.
          </p>
          <p xml:id="i-8tPXEJGKQXjKND2QUxW7br">
            Vi vill se mer av kompletteringsbebyggelse av hyresrätter i utpräglade
            villaområden och områden där bostadsrätter dominerar liksom kompletteringsbebyggelse
            av villor, radhus och bostadsrätter i områden som domineras av
            hyresrätter. Även kompletteringsbebyggelse av radhus, kedjehus
            eller parhus i hyresform bör prövas. Detta bör riksdagen som sin
            mening ge regeringen till känna.
          </p>
          <head xml:id="i-NLm9fa5qb8vCrPHvZGjR5" type="h2">
            Mål och medel
          </head>
          <p xml:id="i-Nt87XZwMbdsABS2q6c63ty">
            Regeringens insatser på bostadsmarknaden är fokuserade på att
            öka den sekundära bostadsmarknaden samt att öka andelen bostäder
            som kräver kapitalinsats och därmed tillgång till kapital. I den
            rödgröna överenskommelsen presenteras vidare en rad förslag för
            att öka tillgången på hyresrätter till rimliga hyror.
          </p>
          <p xml:id="i-RTBzE7sc7qwzKwsarnG9Ay">
            Till exempel formuleras ett nytt bostadspolitiskt mål enligt
            följande:
          </p>
          <p xml:id="i-UZcWrsriDRafSXbyxqMte">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön ska utgå ifrån människors
            efterfrågan och behov och bidra till jämlika förhållanden och
            särskilt främja en god uppväxt för barn och ungdomar. Vid planering,
            byggande och förvaltning ska en ekologiskt, ekonomiskt och socialt
            hållbar utveckling vara grund för verksamheten..
          </p>
          <p xml:id="i-Mfz7FBNBe7toHrVrnqWhPr">
            Vidare behöver det kommunala ansvaret för bostadsförsörjningen
            skärpas och förtydligas i syfte att öka tillgången på bostäder
            för nytillkomna på bostadsmarknaden. Därutöver ska kommunerna
            vara skyldiga att upprätta bostadsförsörjningsplaner med tydliga
            angivna insatser riktade mot behovet av nya bostäder. Tillsynen
            över kommunernas åtaganden i sina bostadsförsörjningsplaner behöver
            skärpas. Regeringen bör återkomma med förslag till skärpning gällande
            kommunernas bostadsförsörjningsansvar i enlighet med det ovan
            angivna. Detta bör riksdagen som sin mening ge regeringen till
            känna.
          </p>
          <p xml:id="i-CVgZDx4u3H3oM7NDxFUsBk">
            Vidare bör en översyn av plan- och bygglagen genomföras i syfte
            att uppnå demokratiska och effektiva detaljplaneprocesser. Detta
            bör riksdagen som sin mening ge regeringen till känna.
          </p>
          <p xml:id="i-M15TjMJU5KaBNiLpLDg5zY">
            Förutsättningar bör skapas för kommunerna att i detaljplan eller
            genom markanvisning föreskriva viss upplåtelseform. Vi vill även
            se över möjligheterna att använda översiktsplaner på motsvarande
            sätt. Viktigt är att det finns regler som gör att inte hyresrätter
            som möjliggörs på detta sätt kan omvandlas till bostadsrätter.
            Regeringen bör återkomma med förslag om att genom markanvisning
            m.m. föreskriva viss upplåtelseform. Detta bör riksdagen som sin
            mening ge regeringen till känna.
          </p>
          <p xml:id="i-Tam8Nm5zhVEFvYdvntPqme">
            Mark som upplåtits för bostadsbyggande ska kunna tas tillbaka
            om det inte byggs. Detta bör riksdagen som sin mening ge regeringen
            till känna.
          </p>
          <p xml:id="i-UfCGnxCyDKMXDp5MitvPjQ">
            Regeringen bör vidare se över förutsättningarna att bygga bostäder,
            exempelvis studentlägenheter, utan tillhörande andra parkeringsplatser
            än handikapplatser (motsvarande kommunal parkeringsnorm 0,16).
            Detta bör riksdagen som sin mening ge regeringen till känna.
          </p>
          <head xml:id="i-Le8jf7D3XVKdd8xAjb3AbG" type="h2">
            Obligatoriska bostadsförmedlingar
          </head>
          <p xml:id="i-NaKx2UY7mMemU6PiMYdh6b">
            I olika sammanhang bör vi eftersträva öppenhet och genomlysning.
            Detta skapar ett gott samhällsklimat och ett effektivare resursfördelningssystem.
            Inlåsningseffekter, ineffektivt utnyttjande av lediga lägenheter,
            mygel m.m. måste motverkas.
          </p>
          <p xml:id="i-8adCo9ZPjuVXq6yMk8wmu3">
            Alla kommuner ska vara skyldiga att i egen regi, eller genom
            regional samverkan, ordna en bostadsförmedling som är transparent,
            förmedlar de flesta såväl allmännyttiga som privata lägenheter
            och som fördelar lägenheter enligt turordning samt social och
            medicinsk förtur. Bostadsförmedlingen ska också kunna förmedla
            andrahandskontrakt. En utredning med denna inriktning bör tillsättas.
            Detta bör riksdagen som sin mening ge regeringen till känna.
          </p>
        </div>
        <div xml:id="i-9XNWUvUZQjKpcgM2wGKUEK" type="motSignatures">
          <list xml:id="i-HW8CiyZPwLrEEd2ARUQtWq">
            <item xml:id="i-A7s5BndCArKwwMFhfPsEnH" who="i-HpwkrkkrFd1MRPixHrr8q1">
              Lars Ohly (V)
            </item>
            <item xml:id="i-RBLc9W2o6vduzPvUWYMQ2M" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-6GWWofnAjTbVwKEnSZcqA4" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-VkWGBN8Q1kbqWCQbjrM8MV" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-2SCs5RdLkTbJ5pUrhb9G6F" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-8Vm9mot8E5J2XBHyiTRvgW" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-BYjVh4t44ALxbKmyTDe8KN" who="i-548HUVvKe8n48M3pQmFeUC">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
