<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SfU-00515">
  <teiHeader>
    <fileDesc>
      <titleStmt>
        <title>Muntlig utredning av asylärenden</title>
        <author corresp="i-3wLRiGfY1M7dyUZ4aGiwUV i-4cqJPp6KE913P96Kfc7QxB">Per Arne Aglert och Bengt Harding Olson (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Muntlig utredning av asylärenden</title>
          <idno type="rdwebb">G902Sf515</idno>
          <rs type="number">Sf515</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/G902Sf515/text</ref>
          <ref type="dokument_url_html">http://data.riksdagen.se/dokument/G902Sf515</ref>
          <ref type="dokumentstatus_url_xml">http://data.riksdagen.se/dokumentstatus/G902Sf515</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>En yngling som söker vapenfri tjänst</name>
            <state type="partyAffiliation">
              <desc>vtp</desc>
            </state>
          </person>
          <person gender="man">
            <idno>i-3wLRiGfY1M7dyUZ4aGiwUV</idno>
            <name>Per Arne Aglert</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2cx5tw7MjKE8CgYZUjXypH" type="signed"/>
        <correspContext corresp="i-2cx5tw7MjKE8CgYZUjXypH">
          <note type="signatory" corresp="r-0"/>
          <note type="signatory" corresp="i-3wLRiGfY1M7dyUZ4aGiwUV"/>
          <note type="signatory" corresp="i-4cqJPp6KE913P96Kfc7QxB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_sf_515/mot_198586_sf_515-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:Sf515
          </p>
          <p>
            Per Arne Aglert och Bengt Harding Olson (fp) Muntlig utredning
            av asylärenden
          </p>
          <p>
            Svensk flyktingpolitik är i dag föremål för intensiv debatt.
            Åsikterna varierar mellan krav på totalstopp för fler flyktingar
            och att knappast några skall återförpassas. Vår uppfattning är
            att Sverige måste ha en reglerad invandring och vad det gäller
            asylsökande följa de konventioner vi undertecknat. Som ett humanitärt
            land är det också angeläget att vi behåller 6 $ i utlänningslag-
            stiftningen och 32 $i utlänningsförordningen för att alltid ha
            en möjlighet att ange humanitära skäl för att ge en asylsökande
            uppehålls- och arbetstillstånd (UAT). Folkpartiet har i en partimotion
            givit till känna sin uppfattning om Sveriges flyktingpolitik i
            sin helhet. I denna motion tar vi upp en enskild men en viktig
            aspekt på metodiken vid handläggning av asylärenden för spontanflyktingar.
            Det gäller frågan om objektiviteten. Vem skall få stanna och vem
            skall förpassas ur riket? Det är vår uppfattning att både statens
            invandrarverk (SIV) och regeringen alltför ofta har att fatta
            beslut i ena eller andra riktningen på underlag som innehåller
            alltför mycket subjektiva bedömning- ar. Vi vet att handläggningsuppdragen
            ofta kan vara mycket svåra. Även om handläggaren bemödar sig om
            största möjliga objektivitet, så blir det i många fall subjektiva
            värderingar som till slut väger över åt ena eller andra hållet.
            Ett faktum som stödjer detta är att många beslut om förpassning
            som överklagas till regeringen leder till motsatt beslut i regeringen.
            Ibland har nya fakta tillkommit, men andra gånger blir bedömningen
            en annan utan att nya fakta redovisats. För den asylsökande är
            handläggningen, och de alltför långa tider som den ibland tagit,
            den mest prövosamma och avgörande tiden i den människans liv.
            Många har helt enkelt inte klarat den. Självmord under väntan
            har förekommit och andra har fått psykiska men för lång tid eller
            för all framtid. Pressen förstärks om spontanflyktingen rättvist
            eller orättvist får en känsla av att det i alltför hög grad hänger
            på den polis som förhör honom eller henne, vilken advokat man
            får eller vem som i SIV eller arbetsmark- nadsdepartementet utses
            till handläggare. Handläggarens uppgift är egentligen omöjlig
            med nuvarande metodik. Han eller hon har att lägga sitt förslag
            utifrån handlingen. Denna ger en mer eller mindre fullständig,
            mer eller mindre korrekt bild av den asylsökande. Vid praktiskt
            taget all annan bedömning av människor i Sverige tillämpas muntliga
            förhandlingar eller personliga intervjuer. Domstolar samlar hand-
            lingar och akter i ett mål. Innan dom faller förekommer i alla
            lägre instanser oftast muntliga förhandlingar. Om någon utses
            att göra en personundersök- ning om skyddstillsyn eller villkorlig
            dom måste förundersökaren tala med både den tilltalade och ett
            antal människor som känner honom eller henne.
          </p>
          <p>
            13
          </p>
          <pb facs="riksdagen-motions-pdf/data/198586/mot_198586_sf_515/mot_198586_sf_515-002.pdf"/>
          <p>
            En yngling som söker vapenfri tjänst (vtp) får en utredare som
            har att personligt möta den sökande för att utröna graden och
            arten av vtp-arens samvetsbetänkligheter inför bruk av vapen mot
            andra. SIV och regeringen är inga domstolar i juridisk mening,
            men de avgör människoöden på ett långt mer avgörande sätt än vad
            ett domstolsutslag kan innebära för en svensk i Sverige. Ingen
            kan begära att SIV:s styrelse och regeringen skall ha muntliga
            förhandlingar med varje asylsökande. Vi anser dock att ett minimikrav
            borde vara att handläggaren såväl hos SIV som departementet skall
            personligen möta den asylsökande för ett ingående intervjusamtal
            med denne. Det skulle i de flesta fall ge underlag för en mycket
            säkrare bedömning av den asylsökande och skälen för ansökan att
            få UAT i Sverige. Ett muntligt förfarande skulle också kunna väsentligt
            förkorta handläggningstiden och kräva långt mindre skriftliga
            handlingar i varje enskilt ärende. Ett personligt sammanträffande
            kan mycket bättre och fortare åstadkomma förståelse mellan personer
            av olika språk, kultur, religion och rättstraditioner. Ger man
            sig god tid kan man också lyckas att få de asylsökande att övervinna
            en ofta hemärvd rädsla för myndighetsperso- ner. Förtroende för
            en representant som har en asylsökandes hela framtid i sin hand
            kan svårligen skapas genom skriftväxling och handlingar. Förtroen-
            de för Sverige som rättsstat och handläggare som objektiva och
            medmänskli- ga personer skapas lättare i samtal än genom distansumgänge
            per post eller per telefon. Ett antal asylsökande som fått sina
            ansökningar avslagna av SIV och som överklagat till regeringen
            har haft möjligheter att skapa en ofta stark opinion för sin sak
            genom demonstrationer, stöd av press, arbetskamrater, skol- kamrater,
            lärare, kristna församlingar m. m. I vissa fall har asylsökande
            som kunnat uppbåda sådant opinionstryck fått ett SIV-avslag ändrat
            av regering- en. I regel har det nya beslutet grundats på humanitära
            skäl enligt 32 $ i utlänningsförordningen. Dessa humanitära skäl
            var i regel för handen redan vid flykttillfället och hade kunnat
            upptäckas av SIV:s handläggare vid ett personligt sammanträffande
            med den sökande. De ekonomiska konsekvenserna av övergång till
            muntliga samtal mellan asylsökande och SIV:s och departementets
            handläggare har vi ej kunnat undersöka. Det beror på hur det hela
            organiseras, avtal m. m. Det borde vara möjligt att samordna en
            sådan verksamhet med de kommuner som nu i allt större antal är
            beredda att ta emot flyktingar. Vi tror att det vi anfört kraftigt
            kan förkorta handläggningstiden och väsentligt stärka rättssäkerheten
            och likabehandlingen för de asylsökande. Om detta, som vi tror,
            kan ske inom ramen för nuvarande kostnader eller inom en något
            ökad kostnadsram, är vårt förslag om humanitär och medmänsklig
            aspekt väl värt att prövas.
          </p>
          <p>
            Hemställan
          </p>
          <p>
            Mot bakgrund av det anförda hemställs att riksdagen hos regeringen
            begär att SIV och arbetsmarknadsde- partementet skall övergå till
            att också ha muntliga överläggningar mellan handläggaren i asylärenden
            och den asylsökande.
          </p>
          <p>
            Stockholm den 27 januari 1986
          </p>
          <p>
            Per Arne Aglert (fp) Bengt Harding Olson (fp)
          </p>
          <p>
            Mot. 1985/86 Sf515
          </p>
          <p>
            14
          </p>
        </div>
      </div>
    </body>
  </text>
</TEI>
