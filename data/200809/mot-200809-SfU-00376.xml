<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00376">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och handikapp</title>
        <author corresp="i-DXYijt8wprzTgm7zCTJYc3">av Veronica Palm m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 10 Ekonomisk trygghet vid sjukdom och handikapp</title>
          <idno type="rdwebb">GW02Sf376</idno>
          <rs type="number">Sf376</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf376/text</ref>
          <ref type="dokument_url_html">http://data.riksdagen.se/dokument/GW02Sf376</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf376</ref>
          <ref type="doc">http://data.riksdagen.se/fil/1C3755C9-2B9E-410B-BC2E-873CFD087E98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8PL6xdEeL7QpDNCnHr9Gis" type="signed"/>
        <correspContext corresp="i-8PL6xdEeL7QpDNCnHr9Gis">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction type="numbering" xml:id="i-A7XLrSvo5bi9v5emNkbv72">
          <date when="2008-10-09"/>
        </correspAction>
        <correspAction type="submission" xml:id="i-X6Xx5LRU6hmHBx6sFkubmu">
          <date when="2008-10-07"/>
        </correspAction>
        <correspAction type="transfer" xml:id="i-K1RLxRMTaM4dxKJNVFhHKJ">
          <date when="2008-10-07"/>
        </correspAction>
        <correspAction type="assigned" xml:id="i-89raNWxxerdXUc9qJfp1N8"/>
        <correspContext corresp="i-89raNWxxerdXUc9qJfp1N8">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3erMi1BHfu2JAUegFPaaac">
            Förslag till riksdagsbeslut
          </head>
          <list style="ol">
            <item xml:id="i-MjbZAUutuR5AU3dcKT49XL">
              Riksdagen tillkännager för regeringen som sin mening vad som
              anförs i motionen om 80 % hela sjukperioden och utan en bortre
              tidsgräns.
            </item>
            <item xml:id="i-GLUXk44yZrEc26XDz8anNw">
              Riksdagen tillkännager för regeringen som sin mening vad som
              anförs i motionen om ett stegvis höjt tak i sjukförsäkringen till
              10 prisbasbelopp.
            </item>
            <item xml:id="i-S6hz6cZzDf1h3cGsvbMgA2">
              Riksdagen tillkännager för regeringen som sin mening vad som
              anförs i motionen om rehabiliteringskedjan.
            </item>
            <item xml:id="i-CJL4wPzozN571CZqbaeMBi">
              Riksdagen tillkännager för regeringen som sin mening vad som
              anförs i motionen om Försäkringskassans handläggning.
            </item>
            <item xml:id="i-Uxa5M891W1nbZyY3UBSD1y">
              Riksdagen tillkännager för regeringen som sin mening vad som
              anförs i motionen om hårdare prioritering av resurser till finansiell
              samordning.
            </item>
            <item xml:id="i-6hpZvQodPe5W1LXBaMdFPs">
              Riksdagen tillkännager för regeringen som sin mening vad som
              anförs i motionen om medel för köp av rehabiliteringstjänster.
            </item>
            <item xml:id="i-WZQLbZ79TjW727YQRozNdp">
              Riksdagen tillkännager för regeringen som sin mening vad som
              anförs i motionen om en vidareutvecklad finansiell samordning
              på rehabiliteringsområdet.
            </item>
            <item xml:id="i-TLGL7QDE3rKnnpVFAPwtP6">
              Riksdagen tillkännager för regeringen som sin mening vad som
              anförs i motionen om höjt bostadstillägg för personer med sjuk-
              och aktivitetsersättning.
            </item>
            <item xml:id="i-AV2mfMTsjfoy3xTGaxeTtK">
              Riksdagen tillkännager för regeringen som sin mening vad som
              anförs i motionen om en rehabiliteringsmiljard.
            </item>
            <item xml:id="i-43bBUau959hMmAccRq7Zkk">
              Riksdagen tillkännager för regeringen som sin mening vad som
              anförs i motionen om riktiga rehabiliteringsåtgärder för återgång
              i arbete.
            </item>
            <item xml:id="i-EyDNY97PFpQm1LwxebKzNX">
              Riksdagen tillkännager för regeringen som sin mening vad som
              anförs i motionen om en parlamentarisk socialförsäkringsutredning.
            </item>
            <item xml:id="i-JvZepRwJVJG16DmJ8dvQ4w">
              Riksdagen tillkännager för regeringen som sin mening vad som
              anförs i motionen om landstingsmiljarden.
            </item>
            <item xml:id="i-L3jiX497pV33eWkBBYN2PJ">
              Riksdagen tillkännager för regeringen som sin mening vad som
              anförs i motionen om samtal, omställningsavtal för framgångsrik
              rehabilitering och förutsättningarna för en förstärkt företagshälsovård.
            </item>
            <item xml:id="i-9RZiqrc62ti1yhNw4jS2Lm">
              Riksdagen tillkännager för regeringen som sin mening vad som
              anförs i motionen om den arbetslivsinriktade rehabiliteringen.
            </item>
            <item xml:id="i-6DxzN717TMz4U63FeMsLCa">
              Riksdagen tillkännager för regeringen som sin mening vad som
              anförs i motionen om avstämningsmöten.
            </item>
            <item xml:id="i-Ne1JBdntXe2zXiKcLqNZi9">
              Riksdagen tillkännager för regeringen som sin mening vad som
              anförs i motionen om en rapport om arbetsgivarens ansvar för åtgärder
              på arbetsplatsen.
            </item>
            <item xml:id="i-M8VGYCnqVKyAZdgeFDmKFa">
              Riksdagen tillkännager för regeringen som sin mening vad som
              anförs i motionen om arbetsgivarens skyldighet att medverka vid
              avstämningsmöte.
            </item>
            <item xml:id="i-KnUoQyPYVnGkQ63JvWFWCB">
              Riksdagen tillkännager för regeringen som sin mening vad som
              anförs i motionen om arbetsmiljöns betydelse för friska arbetsplatser
              och låga ohälsotal. 1
            </item>
            <item xml:id="i-PhbMs2aSLH6pwFszMpeCQT">
              Riksdagen tillkännager för regeringen som sin mening vad som
              anförs i motionen om kvinnors ohälsa.
            </item>
            <item xml:id="i-XJsxzKiwedWLBNaAWgkfyY">
              Riksdagen tillkännager för regeringen som sin mening vad som
              anförs i motionen om en ekonomisk stimulans riktad mot arbetsgivare.
              1
            </item>
            <item xml:id="i-TbR4J4Jq58q6nGdVzBZugR">
              Riksdagen tillkännager för regeringen som sin mening vad som
              anförs i motionen om ett utvecklat förtroendemannainflytande och
              ett medborgerligt organ.
            </item>
            <item xml:id="i-7tLTdMamUQ88dv8jRLzfGU">
              Riksdagen anvisar med följande ändringar i förhållande till regeringens
              förslag anslagen under utgiftsområde 10 Ekonomisk trygghet vid
              sjukdom:
            </item>
          </list>
          <table>
            <row xml:id="i-6qXAxCadmht8u542QrUkTr">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-H6wN8bKu7SV3oyyCpUnajp">
              <cell>
                1:1 Sjukpenning och rehabilitering m.m.
              </cell>
              <cell>
                26 024 405
              </cell>
              <cell>
                1 400 000
              </cell>
            </row>
            <row xml:id="i-QPFrC9t34ntbh8Nsyugjdy">
              <cell>
                1:2 Aktivitets- och sjukersättningar
              </cell>
              <cell>
                73 441 170
              </cell>
              <cell>
                400 000
              </cell>
            </row>
            <row xml:id="i-3SKLzo9LvHaAgJY5VSXcrj">
              <cell>
                Summa
              </cell>
              <cell>
                113 927 70
              </cell>
              <cell>
                +1 800 000
              </cell>
            </row>
          </table>
          <p xml:id="i-N3uX8kS9gwxdxg3aFf8w1U">
            1 Yrkandena 18 och 20 hänvisade till AU.
          </p>
        </div>
        <div type="motContent">
          <head type="h1" xml:id="i-VMKgQAsbf3QjMLrVNV5qwa">
            Motivering
          </head>
          <p xml:id="i-YM3iEGa95tGeDHSnaBT2PG">
            Vi socialdemokrater vill att sjukförsäkringen ska ge ett gott
            ekonomiskt skydd vid sjukdom och nedsatt arbetsförmåga. Sjukförsäkringen
            ska vara en standardförsäkring grundad på inkomstbortfallsprincipen
            och som innebär att man inte behöver gå från hus och hem när man
            mist arbetsförmågan genom sjukdom eller skada. Genom solidarisk
            finansiering och bred riskutjämning bidrar sjukförsäkringen till
            ett gott ekonomiskt skydd för alla. Men försäkringen ska lika
            mycket betyda en brygga till återgång i arbetslivet. Arbetslinjen
            är en avgörande och viktig del i sjukförsäkringen inte bara för
            att försäkringen ska vara ekonomiskt hållbar, utan också för att
            försäkringen ska värna allas rätt till ett arbete, och därmed
            också rätten att få återkomma i arbete efter en tids sjukdom.
            Vår utgångspunkt är att alla människors förmåga till arbete ska
            tas till vara. Arbetsförmågan och viljan att delta i arbetslivet
            hos sjuka och funktionshindrade med nedsatt arbetsförmåga måste
            tillvaratas mycket bättre än nu.
          </p>
          <p xml:id="i-MwVWX9qAYJoCapxSWs3oog">
            Vi accepterar inte en utveckling där människor slås ut från arbetslivet
            på grund av sjukdom eller skada. Arbetslivet måste vara så utformat
            att vi orkar arbeta ett helt arbetsliv och dessutom kunna kombinera
            det med familj och fritid. Arbetslivets krav måste möta den enskildes
            förutsättningar och förmåga. Det vinner både den enskilde och
            arbetsgivare på. Människor som mår bra presterar också bättre.
            Vi vill investera i en arbetslinje som är värd namnet. Vårt alternativ
            är en sjukförsäkring som både ger trygghet och samtidigt erbjuder
            reella möjligheter för att återkomma i arbete.
          </p>
          <p xml:id="i-J8FRvuzZ9tjXFoNoZM55vV">
            Detta står i skarp kontrast till det systemskifte som regeringen
            nu genomför. Den arbetslinje regeringen infört handlar enkom om
            att till största delen förskjuta hela och åter hela ansvaret på
            den sjukskrivne själv, med sänkta ersättningar och mot individen
            ensidigt riktade tidsgränser som enda drivkrafter. Med indragen
            eller sänkt sjukpenning som enda aktiva åtgärd lämnar regeringen
            de sjukskrivna åt sitt eget öde och ansvar. Den moderatstyrda
            regeringens första två år vid makten har uteslutande handlat om
            att underminera de trygghetssystem som är till för att sjuka och
            arbetslösa ska slippa hamna i permanent underläge och fattigdom.
            Den största delen av de ekonomiska förbättringarna riktas mot
            den tiondel av Sveriges befolkning som har det bäst som redan
            har jobb, är friska, välavlönade eller förmögna.
          </p>
          <p xml:id="i-DAXoyUNeWveJVMYXTqcN3g">
            Med höstens budgetproposition fortsätter regeringen i samma spår.
            Det är en hårdför politik som för tankarna långt bort från strävan
            efter ett samhälle med social sammanhållning och minskade klyftor.
            Istället understödjer regeringen en utveckling mot ökad konfliktnivå
            i samhället och ökad ojämlikhet. Denna utveckling motsätter vi
            socialdemokrater oss bestämt. Det är en oansvarig, omodern och
            ineffektiv politik. När socialförsäkringarna urholkas tvingar
            man fram privata lösningar med orättvisa och klyftor som följd.
            Tryggheten minskar och därmed försvåras utveckling, omställning
            och förnyelse.
          </p>
          <head type="h2" xml:id="i-4mbQcnTjvwWSVCNKFor7VL">
            Inkomsttrygghet
          </head>
          <p xml:id="i-H8CxsRFqUC4fCrTWMxESeh">
            Den moderatstyrda regeringen har sänkt taken i sjukpenningen
            och i den tillfälliga föräldrapenningen, så att försäkringen inte
            längre ger reell inkomsttrygghet för vanliga löntagare som sjuksköterskor,
            lärare och byggnadsarbetare. När välfärden och tryggheten omfattar
            alla, då vågar människor mer. Socialförsäkringar enligt inkomstbortfallsprincipen
            underlättar förändringar på arbetsmarknaden och i arbetslivet
            som är nödvändiga i en modern globaliserad värld med högt förändringstryck.
            Vi vill ha en sjukförsäkring som ger inkomsttrygghet till breda
            grupper. Därför vill vi höja taket i sjukförsäkringen. Höjningen
            sker stegvis och landar på 10 prisbasbelopp 2011. Det är viktigt
            för legitimiteten och tilliten till våra välfärdssystem, och för
            att vi ska ha en standardförsäkring som omfattar alla försäkrade.
            Vi kommer även fortsättningsvis att värna inkomstbortfallsprincipen
            i sjukförsäkringen. Åttio procent i ersättning är ett viktigt
            mål. Vi vill utreda förutsättningarna för en sjukpenning, grundad
            på historisk SGI. Det skulle kunna öka rättssäkerheten och ge
            möjlighet att komma undan vissa brister som finns i dagens sätt
            att räkna. Vi ser därför med spänning fram emot att ta del av
            den utredning som förväntas komma i vinter, vilken ska presentera
            ett förslag till att beräkna historisk SGI.
          </p>
          <p xml:id="i-B8Ng9GuYwp7YjUnwyHNoFS">
            Vi vill också förbättra tryggheten för dem som har sjuk- eller
            aktivitetsersättning. Vi föreslår höjt bostadstillägg så att förtidspensionärerna
            får del av samma bostadstillägg som gäller för ålderspensionärer.
            Därför vill vi höja ersättningsnivån till 93 procent och taket
            till 5 000 kronor för sammanboende och 2 500 kronor för ensamstående
            i bostadstillägget för förtidspensionärer.
          </p>
          <head type="h2" xml:id="i-4JCvNGBdjoSatdALQDvhcD">
            Utförsäkring och ökad utslagning följden av regeringens politik
          </head>
          <p xml:id="i-DynczpyZ4TmNTXYa2PQtd9">
            De senaste åren har sjukfrånvaron och kostnaderna för sjukfrånvaron
            sjunkit kraftigt. Att utgifterna för sjukförsäkringen fortsätter
            att sjunka i den mån det handlar om att fler kan återgå i arbete
            är glädjande. Den socialdemokratiska regeringen inledde under
            förra mandatperioden ett brett och långsiktigt reformarbete för
            att vända en negativ utveckling och få tillbaka fler i arbete.
            I fokus låg insatser för ökad hälsa i arbetslivet med tyngdpunkt
            på aktiva insatser, såväl förebyggande som rehabiliterande, samt
            förbättringar av sjukskrivningsprocessen.
          </p>
          <p xml:id="i-VBQV89AQvni4nCbGY9KrUZ">
            Den positiva utveckling vi under senare tid märkt kan således
            knappast tillskrivas den borgerliga regeringens insatser på området,
            särskilt som mer betydande förändringar, med undantag av sänkta
            ersättningsnivåer och sänkt inkomsttak, införts så sent som den
            1 juli i år. Fortfarande befinner sig dock allt för många människor
            i långvarig sjukskrivning eller i sjuk- och aktivitetsersättning.
            Det totala antalet personer med sjukskrivningstid över ett år
            uppgick till drygt 60 000 personer i augusti 2008 och det totala
            antalet med sjuk- och aktivitetsersättning till drygt 540 000
            personer. Av dessa får drygt 22 000 aktivitetsersättning, dvs.
            är under 30 år. Detta är en grupp som fortsatt att öka. Särskilt
            allvarligt är att en betydande del utgörs av unga som varit etablerade
            på arbetsmarknaden men som mött sådana svårigheter där att de
            blivit långvarigt sjukskrivna och sedan fått sjuk- och aktivitetsersättning.
            Antalet personer med sjukersättning minskar sedan 2007. Detta
            beror på såväl minskat inflöde som ökat utflöde, detta delvis
            som en följd av ett ökande antal ålderspensionärer. Fortfarande
            finns dock närmare 520 000 personer med sjukersättning.
          </p>
          <p xml:id="i-DrqUJDrQ9kJbBCRu7BZJJR">
            På område efter område ser vi att den politik som regeringen
            bedriver är otillräcklig och inte når de grupper som befinner
            sig längst från arbetsmarknaden. Åtgärderna är inte utformade
            utifrån någon problemanalys där behov av individuellt, behovsanpassat
            och arbetsplatsrelaterat stöd ingår. Utförsäkring av sjuka människor
            till öppen arbetslöshet innebär inte någon förstärkning av arbetslinjen
            i sjukförsäkringen även om sjukfrånvarostatistiken förbättras
            och anslagsbelastningen hos Försäkringskassan sjunker. Det innebär
            endast att försörjningskostnaderna övergår till kommunerna eller
            arbetslöshetsförsäkringen. Regeringen sviker därmed alla de människor
            som istället hade behövt ett aktivt stöd.
          </p>
          <p xml:id="i-Av8EGUgdejqU4gPogex9ZQ">
            Det regeringen är ute efter är att minska statens kostnader för
            sjukförsäkringen och att successivt lämna standardförsäkringen
            till förmån för en grundtrygghetsmodell vars ersättningsnivåer
            är så pass låga att kompletterande försäkringar blir nödvändiga.
            Genom att försämra trygghetsförsäkringarna finansierar den borgerliga
            regeringen sina skattesänkningar. Det är skattesänkningar som
            inte heller kommer de till del som är sjuka eller saknar arbete.
          </p>
          <p xml:id="i-G1FiMwoLdnmUBptPSSPkVD">
            Samtidigt går vi mot ett allt hårdare klimat i arbetslivet, där
            kraven och tempot vrids upp ytterligare. Sverige får en grupp
            av människor friska och högpresterande i jobb och en som ställs
            allt längre utanför. Med regeringens politik blir den här utvecklingen
            allt tydligare. Men vi tror inte som regeringen att utslagning
            från arbetslivet och från trygghetssystemen är lösningen på Sveriges
            problem.
          </p>
          <p xml:id="i-5R7oNRdF8hcaSvRhHC29mQ">
            Vi tror inte som regeringen att vi löser några problem genom
            att individualisera de problem som har sitt upphov i arbetsmarknaden
            och dess struktur. Den moderatstyrda regeringens medicin är och
            har varit att öka arbetskraftsutbudet genom piska och sänkta ersättningar
            i såväl sjukförsäkringen som arbetslöshetsförsäkringen. Men det
            är en kontraproduktiv politik, som snarare leder till att fler
            arbetsgivare blir obenägna att anställa personer som varit sjukskrivna
            eller arbetslösa en längre tid.
          </p>
          <p xml:id="i-ipXvNy3Did1tkwPjtqyVh">
            Nu måste anpassningsarbetet på arbetsplatserna rustas upp. Till
            det ska vi foga en sjukförsäkring som aktivt kan ge människor
            både stöd och trygghet för att utvecklas och kunna återgå i arbete.
          </p>
          <head type="h2" xml:id="i-Xh37mTzLujW6wDMLc58GjK">
            Principiella utgångspunkter för det reformarbete som krävs på
            socialförsäkringsområdet
          </head>
          <p xml:id="i-KQ4XWTNLE3cjMA2aQKPzes">
            Många är alltså ännu långtidssjukskrivna, och bristande rehabiliteringsinsatser
            och frånvaro av stöd gör ännu att många inte kan återgå i arbete.
            Denna utveckling medför lidande för den enskilde, problem för
            arbetsgivare och utsätter även våra välfärdssystem för belastning.
            Att inte samhället räcker till att inte alla erbjuds rätt stöd
            för att få en plats i arbetslivet, och att människor därmed hindras
            från att bidra med sin arbetsinsats är ett av vårt samhälles största
            misslyckanden.
          </p>
          <p xml:id="i-4AfppsxGQaoa2dPGtLerxq">
            Avsaknad av drivkrafter och sanktioner för att säkra att olika
            aktörer som är inblandade i ett sjukfall fullföljer sina åtaganden
            utgör ett av de största problemen. Ansvaret för rehabiliteringen
            ligger hos arbetsgivaren medan Försäkringskassan bara har ett
            samordningsansvar. Några sanktioner mot arbetsgivare som inte
            fullföljer sitt ansvar finns inte. Inte heller finns idag några
            verkningsfulla stimulansåtgärder för arbetsgivarna.
          </p>
          <p xml:id="i-BFLE4q5eKM9TEBXfbGxz4N">
            Med vetskapen om att vi socialdemokrater skulle ha gjort mera
            står vi beredda för ett större reformarbete behövs på området.
            För trots att vi förra mandatperioden pekade ut sjukskrivningarna
            och de höga ohälsotalen som en av de största utmaningarna, var
            inte åtgärderna tillräckliga. Att individen ska stå i centrum
            låter sig lätt sägas, men är i praktiken svårare. Samtidigt växte
            insikten om att det inte skulle räcka med att lappa och laga i
            de befintliga systemen. Ett större och mer samlat grepp om hela
            sjukskrivningsfrågan krävdes.
          </p>
          <p xml:id="i-E42sSkpiZpTnSU8xT8vKoE">
            Därför tillsattes bland annat Socialförsäkringsutredningen som
            i slutet av år 2006 presenterade sina analyser. Nu finns underlag
            för den parlamentariska utredning som har varit och fortfarande
            är angelägen att tillsätta. Men för var dag som går utarmas alltmer
            förutsättningarna för de breda lösningar som vore önskvärda. Vi
            beklagar att den moderatstyrda regeringen föregripit utredningen
            och genomfört omfattande förändringar på sjukförsäkringsområdet,
            det handlar inte minst om den utsorteringskedja som trädde i kraft
            den 1 juli 2008.
          </p>
          <p xml:id="i-GHE3fcTPPQFrMf8C8WN44r">
            Våra generella utgångspunkter är givna. Vid sjukdom och ohälsa
            ska de individuella behoven sättas i centrum, och tiden som sjukskriven
            ska inte vara längre än vad sjukdomen kräver. Vi vet att alla
            har en vilja att komma tillbaka till arbetslivet för att efter
            förmåga kunna bidra och få de bästa chanserna att öka sina livsinkomster.
            Det gemensamma nätet ska vara tätt. Ingen ska behöva tveka kring
            att stödet och tryggheten alltid finns där.
          </p>
          <p xml:id="i-8e9J2txKDeVhyUrgbPTWyP">
            Vi socialdemokrater värnar standardtrygghetsmodellen i sjukförsäkringen
            grundad på inkomstbortfallsprincipen. Vi vill att den ska vara
            generell och obligatorisk, solidariskt finansierad och ge alla
            försäkrade en rimlig inkomsttrygghet. Ersättningar och ersättningstak
            måste vara på sådana nivåer att de innebär ett reellt skydd för
            flertalet försäkrade. Vi vill förstärka arbetslinjen i sjukförsäkringen
            med de klara utgångspunkterna: att den ska förebygga ohälsa samt
            öka drivkrafterna för rehabilitering och snabbare återgång i arbetslivet.
          </p>
          <head type="h2" xml:id="i-PnXotPntnTxbgkSGmpaGPE">
            Nedmonteringen av sjukförsäkringen fel väg
          </head>
          <p xml:id="i-ANzeX79JJG4YS7iCvc52kA">
            Den borgerliga regeringens tydligaste insatser på området utgörs
            av sänkta ersättningsnivåer, sänkt tak i sjukförsäkringen samt
            den s.k. rehabiliteringskedjan som infördes den 1 juli i år. Men
            det är inte fråga om någon rehabilitering utan endast om utsortering
            och ifrågasättande av ersättning. Regeringen har dessutom själv
            beskrivit den som att den i första hand innebär att bedömningsgrunden
            för rätten till ersättning ändras efter 90 respektive 180 dagar.
            Alltså en ren utsorteringskedja med strikta tidsgränser ensidigt
            inriktade på den enskilde. Trots massiv kritik från remissinstanserna
            infördes regler som bland annat innebär att den som är sjuk riskerar
            förlora både sin ersättning och anställning redan efter sex månader.
            Efter tre månader prövas om den som är sjukskriven kan klara av
            andra arbetsuppgifter hos den egna arbetsgivaren. Efter sex månader
            prövas arbetsförmågan mot hela arbetsmarknaden. Arbetsdomstolen
            bedömde i sitt remissvar på förslaget att de nu genomförda förändringarna
            i vissa fall kan leda till att det uppstår en situation där den
            försäkrade arbetstagaren visserligen inte kan sägas upp, men likväl
            stå utan såväl lön som sjukpenning.
          </p>
          <p xml:id="i-HLL7KuSg1tthQ1QCAv5Rr6">
            Enligt de nya sjukskrivningsreglerna ska sjukpenning endast kunna
            betalas ut i ett år. Möjlighet till förlängning vid fortsatt nedsatt
            arbetsförmåga finns med ytterligare högst 550 dagar med 75 procent
            i ersättning efter ansökan från den sjukskrivne. Försäkringskassan
            kan alltså redan tidigt i sjukskrivningen ifrågasätta ersättningen
            för den som är sjukskriven men inte återgått till sin tidigare
            arbetsgivare om personen ifråga anses klara av andra arbetsuppgifter
            på arbetsplatsen, eller besitta arbetsförmåga för annat på arbetsmarknaden
            normalt förekommande arbete.
          </p>
          <p xml:id="i-NvYef1JdvHhUe9QEPGMMEH">
            De nya reglerna för sjukersättning innebär också att möjligheten
            till tidsbegränsad sjukersättning upphör. I dag finns det närmare
            90 000 personer med tidsbegränsad sjukersättning vars rätt till
            ersättning nu alltså successivt kommer att omprövas. Endast personer
            med s.k. stadigvarande nedsatt arbetsförmåga kommer fortsättningsvis,
            dvs. efter pågående ersättningsperiod, kunna beviljas fortsatt
            sjukersättning. Med detta avses nedsatt arbetsförmåga för all
            överskådlig framtid.
          </p>
          <p xml:id="i-Y18aqAfr8Zxp9GFAo4EeL5">
            På grund av övergångsreglerna slår effekterna av de nya sjukskrivningsreglerna
            igenom kraftigt i början av 2010. Enligt Försäkringskassans prognoser
            har då 60 000 sjukskrivna förbrukat det maximala antalet sjukpenningdagar.
            Av dem beräknas så många som 33 000 att bli utförsäkrade. När
            regeringen lade fram de nya sjukskrivningsreglerna saknades besked
            om vad som händer efter utförsäkring. Inte heller i höstens budgetproposition
            kom några åtgärdsförslag. Regeringen fortsätter att bereda frågan,
            och stödet till den enskilde uteblir. Åtgärderna innehåller inga
            ökade möjligheter till jobb för den som drabbats av ohälsa. Den
            ställer inga krav på arbetsgivaren och ger inte Försäkringskassan
            eller Arbetsförmedlingen nya möjligheter att ge stöd till individen.
            Regeringens huvudlösa åtgärder saknar krav på motprestationer
            av andra aktörer.
          </p>
          <p xml:id="i-6oceUViqT4oWG4mgdzLvDa">
            Istället har tryggheten i försäkringarna monterats ner, och kostnaderna
            för ohälsa och utslagning överflyttas till kommunernas socialkontor.
            Med regeringens nya regler har vi dessutom gått mot en mer diagnosbaserad
            sjukpenning, där vissa sjukdomar är berättigade till den högre
            nivån från sjukförsäkringen. Men vem tror att den som har drabbats
            av stroke, cancer eller utmattningssyndrom blir mer arbetsför
            för att den blir fattigare? Försämrad ekonomi förbättrar inte
            förutsättningarna att orka med arbetsprövning, rehabilitering
            och omskolning. Sambandet mellan inkomstrelaterade trygghetsförsäkringar
            och viljan att arbeta har tydliggjorts i ett antal studier. Men
            det är ett samband som regeringen konsekvent väljer att bortse
            ifrån.
          </p>
          <p xml:id="i-Au3m7jNnZiGdpoY8sNcoZ7">
            Ingen blir friskare för att arbetsgivarens ansvar för rehabiliteringsutredning
            tas bort. Fler får inte heller rätten till rehabilitering när
            regeringen tar bort 1,5 miljarder från Försäkringskassans rehabiliteringsanslag
            och kraftigt minskar antalet anställda.
          </p>
          <p xml:id="i-JBSVEnfqLAYCJgxSEmWWt7">
            En regering som har orsakat sådan arbetsbelastning och oreda
            hos den myndighet som ska verkställa alla beslutade regelförändringar
            som hastats fram utan ordentlig beredning borde agera med handlingskraft
            och självrannsakan. Regeringen försitter den chansen och väljer
            istället att skjuta ifrån sig ansvaret. Det är slarvigt och oansvarigt.
          </p>
          <p xml:id="i-23wLAve5vLW9pu6SM6pm7h">
            Arbetslinjen kan inte hävdas om det bara är den enskilde själv
            som ska bära ansvaret för sin rehabilitering. Krångliga regler
            för sjukpenning och sjukersättning skapar varken fler tillfällen
            till arbetsträning eller ökar arbetsgivarnas incitament för att
            ta sitt rehabiliteringsansvar.
          </p>
          <p xml:id="i-3J7xEiKzwcRtEZoUMZccrZ">
            Sammantaget har Sverige fått en sjukförsäkring som vilar på en
            i högsta grad rättsosäker grund. Konsekvenserna av uteblivet stöd
            till den enskilde och övervältring av kostnaderna på kommunernas
            socialkontor kommer att märkas socialt, mänskligt och ekonomiskt.
            Vi socialdemokrater avvisar dessa åtgärder. För oss socialdemokrater
            hänger trygghet och utveckling ihop. Sverige ska vara ett välfärdsland.
            Vi accepterar inte denna hjärtlösa behandling av sjuka människor.
            Sjukpenningen ska ligga kvar på 80 procent hela sjukperioden och
            den bortre gränsen upphöra.
          </p>
          <head type="h2" xml:id="i-CWZhMgr4i8K481D8EJYcMf">
            Rehabiliteringsgarantin inget reellt tillskott
          </head>
          <p xml:id="i-3B52zwSbrGVpnwpdDiidar">
            Nu inför regeringen en rehabiliteringsgaranti. Men det här är
            bara ännu ett exempel på hur regeringen flyttar om befintliga
            resurser och låtsas att det innebär ett tillskott. Det är en otillständig
            politik som bedrivs på de sjukas bekostnad. Merparten av den s.k.
            garantin finansieras genom att omfördela befintliga medel från
            landstinget och från Försäkringskassan. På så vis har regeringen
            gjort det möjligt för staten att nyligen i år träffa överenskommelser
            med Sveriges Kommuner och Landsting om företagshälsovård och en
            rehabiliteringsgaranti. Det faktum att detta skett genom att dra
            undan resurser från Försäkringskassans rehabiliteringsanslag nämner
            inte regeringens företrädare.
          </p>
          <p xml:id="i-X4k5sgAfmFgzPiYduEGNJ1">
            Regeringens modell bygger på att varje landsting självt väljer
            om man vill ansluta sig. Sedan är det upp till arbetsgivaren om
            man vill upphandla företagshälsovård med sjukvården.
          </p>
          <p xml:id="i-QZnHBzgiSDXtBczzBiYdGD">
            Vi säger inte nej till en förstärkt företagshälsovård. Samtidigt
            är det inte fler recept mot snuva som är det primära behovet,
            utan krafttag kring den arbetsrelaterade ohälsan alltså inte att
            i första hand utföra det jobb som sjukvården redan har kompetens
            för. Hanteringen är dessutom tveksam eftersom man tar resurser
            från den allmänna sjukförsäkringen, avsedda för samordnade rehabiliteringsinsatser
            och köp av rehabiliteringstjänster, för att finansiera verksamhet
            som endast anställda med tillgång till företagshälsovård får del
            av. Vi är dessutom oroade över att vi i förlängningen riskerar
            gå mot en uppdelad sjukvård och med de nackdelar en sådan utveckling
            för med sig en sjukvård för friska och anställda på arbetsplatser
            med tillgång till företagshälsovård, och en underfinansierad sjukvård
            för äldre, sjuka och arbetslösa.
          </p>
          <head type="h2" xml:id="i-TUbQudZBKnW8dSEomEQUEs">
            Arbetsinriktade åtgärder med aktiva parter
          </head>
          <p xml:id="i-AKx7WgQzvM4BqWCN4j1CiM">
            Vi omfattar en grundsyn som innebär att alla människor behövs.
            Med rätt stöd och uppmuntran är vi övertygade om att många fler
            än idag vill och kan bidra i samhället. Vi är också övertygade
            om att det inte går att långsiktigt få fler tillbaka i arbete
            utan aktiv medverkan från arbetsplatserna. Ett positivt arbetsklimat
            innebär för det mesta stora vinster i form av ökad närvaro, arbetstrivsel,
            ökad kvalitet och produktivitet. Tidiga insatser för att förebygga
            sjukskrivningar är bra både rent mänskligt och företagsekonomiskt.
            För det är i arbetslivet man bäst vet vilka problemen är och hur
            de bäst kan lösas. Ofta är det en lyhörd och framsynt ledning
            med intresse för sin personal som är nyckeln till framgång och
            hälsa på arbetsplatsen. Strategier för att skapa arbetsplatser
            där människor kan prestera och må bra måste åter bli en diskussion
            som förs in i styrelserummen lika väl som affärs- och finansieringsstrategierna.
            Både det förebyggande och systematiska arbetsmiljöarbetet och
            hur man hanterar situationen när någon väl blivit sjuk måste prioriteras
            hårdare.
          </p>
          <p xml:id="i-PF594TJgVg4DGLkJp1tVgA">
            Erfarenheterna av omställningsavtalen har varit positiva, och
            modellen kan med fördel också tillämpas för att ge rätt till omställningsinsatser
            även för dem som är sjukskrivna från sitt arbete. Att byta arbetsplats
            eller jobb kan vara en viktig del för att komma tillbaka i arbetslivet.
            Tillsammans med en utvecklad företagshälsovård kan då mer reell
            rehabilitering komma till stånd och arbetslinjen i sjukförsäkringen
            värnas på allvar.
          </p>
          <p xml:id="i-U36TKbDGWQ1JngykcbCXin">
            Företagshälsovården har återkommande pekats ut som en nyckelaktör.
            En sjukförsäkring som ger möjlighet att använda de samlade resurserna
            där de gör bäst nytta, i samverkan med en företagshälsovård som
            svarar mot både individens och arbetsgivarens behov, är viktigt.
          </p>
          <p xml:id="i-6gbL67uRPNPs6XGgVoqSP9">
            En utveckling av omställningsavtalen bör vara ett viktigt inslag
            i det reformarbete vi ser framför oss. Arbetsmarknadens parter
            bör få ett kraftfullare ansvar för den framtida företagshälsovården,
            som bör utformas med inriktning på problemslösning på arbetsplatsen
            i vid mening. Vi vill se en företagshälsovård där den preventiva
            och arbetsinriktade rehabiliteringen är i fokus, med hjälp av
            tekniska, medicinska och psykosociala instrument att förfoga över.
            Vi menar att samtal mellan staten och arbetsmarknadens parter
            bör inledas.
          </p>
          <p xml:id="i-BbQVHBN6vVPFZcXvZ75Evc">
            Parterna är nyckelaktörer när förändringar ska genomföras. Men
            någon framgång i ett sådant reformarbete kan inte uppnås så länge
            regeringen driver igenom förändringar som ensidigt undergräver
            den ena partens ställning. En långsiktig lösning kräver också
            ett brett politiskt samförstånd. Det är arbetsmarknadens parter
            väl medvetna om. Av båda dessa skäl måste regeringen upphöra med
            att försämra de sjukskrivnas och förtidspensionerades villkor
            och undergräva fackföreningarnas förutsättningar att svara för
            alla löntagares intressen.
          </p>
          <p xml:id="i-9owLxPARgzDHA2u2tagcD4">
            Vi menar att det nu är rätt tid att både satsa på förebyggande
            åtgärder och riktiga rehabiliteringsinsatser som kan stödja de
            som drabbats av sjukdom och ohälsa tillbaka i arbete. En viktig
            förutsättning är att ett nytt samhällskontrakt upprättas som förenar
            alla berörda aktörer i sjukskrivningsprocessen och stimulerar
            till aktiv handling. Att det moderna arbetslivet också ställer
            nya krav på individen och har resulterat i nya villkor och nya
            typer av ohälsa är ett faktum som alla berörda aktörer måste se,
            möta och agera utifrån. Alltfler drabbas idag av kronisk trötthet
            och stress som många gånger orsakats av att individens möjligheter
            till kontroll över den egna arbetssituationen är alltför begränsad.
            De anställdas möjligheter till kontroll varierar kraftigt mellan
            yrken och arbetsplatser. Högt arbetstempo och höga krav på produktivitet
            kan också leda till ohälsa.
          </p>
          <p xml:id="i-P8NhK6CYUN6Ej2Ayycqcp3">
            Sverige behöver därför investera i mer kunskap och forskning
            om ohälsa och förutsättningar för lyckade rehabiliteringsinsatser.
            Ett problem är fortfarande att kunskapen är alltför begränsad
            om vilka typer av arbetslivsinriktad rehabilitering som har effekt
            1 . Även kvinnors ohälsa behöver uppmärksammas mer. Det faktum
            att kvinnor är överrepresenterade bland dem som anses ha diffusa
            diagnoser behöver belysas närmare. Vid studier av ohälsans orsaker
            bör det fästas större vikt vid de skillnader som på grund av kön
            fortfarande gör sig gällande såväl i arbetslivet som i fördelningen
            av det obetalda hemarbetet.
          </p>
          <head type="h2" xml:id="i-PLF1dLKHx4JxufmD3Pyywc">
            Tidiga och samordnade insatser individens rätt till stöd
          </head>
          <p xml:id="i-WJPy8zPTgR39rHvnxnMqPE">
            På senare år har vi sett att en allt större del av gruppen sjukskrivna
            också är arbetslösa. Studier har dock visat att det inte är bristande
            motivation som gör att sjukskrivna arbetslösa har svårt att komma
            tillbaks i arbete. Inte heller att de ekonomiska incitamenten
            skulle vara för svaga för den enskilde utgör någon optimal förklaringsmodell.
            Istället finner man den främsta förklaringen i ett arbetsliv,
            där viljan inte är stor nog att våga ta risker och anställa personer
            med lång tid av frånvaro från arbetsmarknaden. Därtill menar man
            att samhället med ansvariga myndigheter inte hunnit anpassa sig
            till just denna realitet. 2
          </p>
          <p xml:id="i-Rx3MAp4VaVS9mzZYduCNx8">
            Mot den bakgrunden blir vi socialdemokrater också stärkta i vår
            syn om vilka åtgärder som krävs, samt vilka åtgärder som bara
            är missriktade. Den moderatstyrda regeringen har slagit in på
            en väg där man tror att de främsta drivkrafterna för arbete ligger
            i att utförsäkra människor och lämna dem utan stöd. Den vägen
            leder bakåt. För att nå framgång måste det till reella insatser.
            Krav blir verkningslösa om de inte åtföljs av något riktigt stöd.
            Drivkrafter får inte utformas som en ensidig press på den enskilde.
            Drivkrafterna måste förstärkas för arbetsgivare för att våga anställa
            personer som varit borta från arbetsmarknaden, men också för att
            skapa möjligheter till rehabilitering och arbetsträning. Den enskildes
            ställning i rehabiliteringsprocessen måste dessutom förstärkas.
          </p>
          <p xml:id="i-NupzJsBGrXZkBqg1ETjxQQ">
            I tilläggsbudgeten anslår regeringen 250 miljoner kronor för
            2008 och 250 miljoner kronor för 2009 till Försäkringskassan.
            Vi tycker det är beklagligt att regeringen framställer oundgängliga
            medel för att verksamheten ska fungera som ett tillskott.
          </p>
          <p xml:id="i-QqkdTYWkD3AKa7pwxCCmXy">
            Vi investerar en miljard kronor för reella rehabiliteringsinsatser.
            Huvudinriktningen är arbetslivsinriktade rehabiliteringsinsatser,
            nära individen. Många sjukskrivna är också i behov av stöd från
            flera olika aktörer. Därför är en ytterligare förstärkt samverkan
            mellan arbetsförmedling, Försäkringskassan, kommuner och landsting
            för att aktivt stödja långtidssjukskrivna, personer med sjuk-
            eller aktivitetsersättning samt andra som står långt från arbetsmarknaden
            till återgång i arbete nödvändig.
          </p>
          <p xml:id="i-25zKsB1Yj2BCdurAAKJ7iu">
            Vi vill också ta vara på och utveckla de positiva erfarenheterna
            av den finansiella samordningen på rehabiliteringsområdet. Ett
            viktigt syfte med den finansiella samordningen på rehabiliteringsområdet,
            s.k. Finsam, är just att stödja individen och se till att ingen
            faller mellan stolarna. Regeringen har tidigare aviserat att lagen
            om finansiell samordning ska ändras så att det inte är nödvändigt
            att parterna bidrar med lika mycket av resurserna till samordningsförbunden.
            Regeringen väljer nu att avvakta med detta förslag. Att förslaget
            dröjer torde kunna föra det positiva med sig att man ser problemen
            med en sådan lösning. En uppenbar risk annars är att förutsättningarna
            för att uppnå målen med samverkan undergrävs. Det riskerar leda
            till en försvagad samverkan, där lyckade insatser kan gå om intet.
            Regeringen konstaterar att den finansiella samordningen också
            framöver behöver prioriteras hårdare. Med samma utgångspunkt för
            en förstärkt samverkan där de positiva erfarenheterna får ökad
            spridning och en starkare verkningsgrad menar vi att alla aktörer
            bör vara med och ta sitt ansvar.
          </p>
          <p xml:id="i-7UhLJ1dssZ7DHHxRMiWHEh">
            Individen måste alltid sättas i centrum. Ingen ska behöva falla
            mellan stolarna. Det stöd som den enskilde får ska inte påverkas
            av om hon eller han är sjukskriven eller har rätt till a-kassa.
            Fokus ska riktas mot den enskildes förutsättningar och förmåga,
            inte på vilket system individen hör hemma i. Samordningen mellan
            arbetsförmedling och försäkringskassa måste fortsätta att förbättras.
          </p>
          <p xml:id="i-GnjPUAEjK51Fk27YBCTB4Z">
            Vi vill också pröva om ett eller flera pilotprojekt kan startas
            för att ge insatser i den stora grupp sjukskrivna som nu riskerar
            utförsäkring. I det arbetet vill vi också ta till vara de positiva
            erfarenheterna av den finansiella samordningen på rehabiliteringsområdet.
          </p>
          <p xml:id="i-XfSq9xuyszzL7vsPfWGwPe">
            Regeringen borde redan förra året ha tagit Riksrevisionens granskning
            av Försäkringskassans arbete med långtidssjuka på allvar. Den
            visade att det finns reella brister i Försäkringskassans samordning
            och uppföljning för stöd till långtidssjukskrivna att komma tillbaka
            i arbete. I nästan hälften av de granskade fallen hade Försäkringskassan
            inte tagit ställning till om den sjukskrivne kan få andra arbetsuppgifter
            efter viss rehabilitering. I åtta av tio fall hade man lämnat
            frågan obesvarad huruvida det varit möjligt att anpassa arbetsplatsen
            i stället för att låta den enskilde övergå i sjuk- eller aktivitetsersättning.
            Vi kan här efter också konstatera att med regeringens nya sjukskrivningsregler
            blir det nödvändigt att skjuta till resurser för Försäkringskassans
            arbete med samordning. Om inte kan till följd av uteblivna insatser
            många förlora sitt jobb efter redan efter sex månaders sjukskrivning,
            det vill säga vid den punkt då den enskildes arbetsförmåga ska
            prövas mot hela arbetsmarknaden.
          </p>
          <p xml:id="i-UnXAHTTJznApW8Spnuc7h7">
            Regeringens analyser visar att trettio procent av dem som förtidspensionerats
            på grund av psykisk ohälsa ursprungligen har sjukskrivits med
            andra diagnoser. Analyser som Socialdepartementet gjort visar
            att en tredjedel i gruppen varit sjukskrivna för problem i rörelseorganen,
            en tredjedel saknar diagnos medan övriga i regel har diffusa symptom
            eller diagnoser. Detta visar med tydlighet hur viktigt det är
            att redan från början få rätten till ett individuellt anpassat
            stöd, rätten till en god bedömning, tidig bedömning om förutsättningar
            för arbete samt vilken sorts rehabiliteringsinsats som krävs.
            Det stärker alltså övertygelsen om hur viktigt stödet omkring
            individen är i början av en sjukskrivningsprocess. För att garantera
            ett individuellt och behovsanpassat stöd behöver åtgärder ske
            tidigare i sjukskrivningsprocessen, än vad de idag gör. Här är
            avstämningsmötet en viktig del. Ingen ska behöva hamna mellan
            stolarna i systemen. Förra mandatperioden infördes en regel som
            angav att Försäkringskassan inom 90 dagar skulle kalla den försäkrade
            samt andra berörda aktörer till avstämningsmöte. Den regeln har
            den borgerliga regeringen tagit bort. Även regeln om att Försäkringskassan
            ska upprätta en rehabiliteringsplan inom 90 dagar har tagits bort.
            Så medan övriga aktörer i sjukskrivningsprocessen avlövas från
            ansvar sätter regeringen in strikta tidsgränser riktade mot den
            försäkrade. Men istället för att avskaffa myndighetsuppgifter
            som borde vara självklara, behöver de tydliggöras. Genom att ta
            bort incitament från myndigheter och arbetsgivare, har regeringen
            förskjutit ansvaret ytterligare mot den enskilde, med risk för
            att tidiga insatser kan utebli.
          </p>
          <p xml:id="i-HWvPaS5k2U6vM3rHijKFEz">
            I ena vågskålen ligger att olika diagnoser ger olika långa sjukperioder
            som i vissa fall kan göra det mindre lämpligt att formulera exakta
            tider för när Försäkringskassan bör genomföra ett avstämningsmöte.
            I andra vågskålen finns att tidiga åtgärder lönar sig. Vi menar
            därför att huvudregeln bör vara att ett avstämningsmöte äger rum
            allra senast 8 veckor från att den enskilde blir sjukskriven.
            Exakt när under den tiden måste naturligtvis avgöras utifrån det
            enskilda fallet. Därutöver är en uppgradering av själva avstämningsmötet
            nödvändig. Redan idag har den sjukskrivne enligt lag skyldighet
            att delta på avstämningsmötet. Den skyldigheten bör också omfatta
            arbetsgivaren.
          </p>
          <p xml:id="i-LKrtXLC1g9rWLRPRidsDyn">
            För att dessa möten ska vara meningsfulla bör huvudregeln vara
            att arbetsgivaren i samband med mötet har inlämnat en rapport
            om arbetsgivarens ansvar för åtgärder på arbetsplatsen. Denna
            ska återge vilka anpassningar och ansträngningar som gjorts eller
            ska göras på arbetsplatsen. Vi menar också att arbetsgivaren ska
            vara skyldig att informera och föra dialog med den lokala fackorganisationen
            i samband med att rapporten för åtgärder på arbetsplatsen tas
            fram.
          </p>
          <p xml:id="i-Y62ju6gBTeX6z4xQUaCsAg">
            Att inlämna en rapport ska inte uppfattas som en börda med ett
            omfattande utredningsarbete, vilket i varje enskilt fall måste
            kräva djupa förkunskaper om rehabilitering från arbetsgivarens
            sida. För att ändå underlätta för arbetsgivare bör arbetsplatser
            erbjudas information och rådgivning i arbetet. Rapporten ersätter
            därmed det ansvar för den så kallade rehabiliteringsutredningen,
            som tidigare åvilade arbetsgivaren, men som den borgerliga regeringen
            har avskaffat. En annan möjlighet vi vill utreda är att ge en
            form av ekonomisk stimulans till de arbetsgivare som anställer
            en person som varit långtidssjukskriven, för att stimulera arbetsgivare
            till att våga investera i arbetskraft som haft nedsatt arbetsförmåga.
          </p>
          <p xml:id="i-KpvT7v1jtN3CiBjKSGX8Gf">
            Om inte dessa åtgärder är tillräckliga för att arbetsgivare ska
            ta sitt lagstadgade rehabiliteringsansvar, är vi beredda att också
            pröva andra åtgärder, som exempelvis sanktioner eller bot. Kurt
            Erikssons rehabiliteringsutredning föreslog att en förseningsavgift
            på 10 000 kronor lika för alla införs för arbetsgivare som inte
            lämnar in en plan för åtgärder i tid. Vi är beredda att noga analysera
            fördelar och nackdelar av en sådan åtgärd.
          </p>
          <p xml:id="i-W7cJweLy3TqqbAanXvtb71">
            För personer med sjuk- eller aktivitetsersättning som aldrig
            fått chansen på arbetsmarknaden, exempelvis på grund av funktionsnedsättning,
            måste finnas möjlighet till en personlig handlingsplan med resurser
            för individuellt anpassade insatser utifrån varje enskild individs
            behov. Bestämmelserna för avstämningsmöte bör också i högre grad
            omfatta även personer som har sjuk- eller aktivitetsersättning.
          </p>
          <p xml:id="i-TLkhiWD4ASJM4CyJrJN1rs">
            Med regeringens förslag minskar andelen köp av arbetslivsinriktade
            rehabiliteringstjänster. Redan i år minskas anslaget med 200 miljoner
            kronor, 2009 med 500 miljoner kronor och 2010 med ytterligare
            800 miljoner kronor. De kvarvarande medlen har regeringen avsatt
            till arbetsförmågebedömningar och utredningar. Som vi tidigare
            påpekat så ogillar vi den hanteringsordning regeringen har valt,
            där viktiga medel för arbetslivsinriktade åtgärder fasas ut, utan
            att ersättas med något annat. Detta i synnerhet i ett läge när
            arbetsgivaren så markant har befriats från sina tidigare ansvarsuppgifter
            i sjukskrivningsprocessen.
          </p>
          <p xml:id="i-GCWaMU7AVmb7tahgBejG1p">
            Den så kallade landstingsmiljarden, som den socialdemokratiska
            regeringen initierade, har varit en viktig tillgång och drivkraft
            för att få alla landsting att aktivt arbeta med sjukskrivna. Analyser
            av Karolinska Institutet visar också att dessa medel har ökat
            medvetenheten om sjukskrivningsfrågor i landstingen. Skulle regeringen
            ha för avsikt att villkora de medel som är avsatta för de närmaste
            åren, endast till landsting som sluter avtal med företagshälsovården,
            anser vi det är beklagligt. På det sättet får Sverige en vård
            som, på ännu fler sätt än med regeringens hittills förda politik,
            kommer att verka på olika villkor. Dessutom försämras förutsättningarna
            för dem som aktivt vill jobba med sjukskrivna, men som ännu saknar
            ett avtal med företagshälsovård. Det vore beklagligt.
          </p>
          <head type="h2" xml:id="i-YcHUJ5e5PHQh2D9iE9uvQV">
            Medborgarinsyn i välfärdssystemen viktigt för legitimiteten
          </head>
          <p xml:id="i-33NNaPeCmZK3f6piEeRa42">
            Vi kan konstatera att många förslag och åtgärder som den borgerliga
            regeringen genomför på socialförsäkringsområdet, minskar legitimiteten
            för en välfärd som omfattar alla. Den borgerliga regeringen har
            inte bara kraftigt försämrat de enskildas trygghet vid sjukdom
            och arbetslöshet. Den borgerliga regeringen har också avskaffat
            de socialförsäkringsnämnder och försäkringsdelegationer som tidigare
            kunde garantera att det fanns en viss medborgerlig insyn i socialförsäkringarna.
            Med borttagandet av den medborgerliga insynen riskerar nu tilltron
            och förtroendet för våra gemensamma trygghetssystem att svikta
            än mer.
          </p>
          <p xml:id="i-JXAU7xabA3Yi64mQh9R2cM">
            Betydelsen av förtroendemannainflytande i socialförsäkringen
            har det tidigare rått brett samförstånd om mellan riksdagens partier.
            Vi beklagar att de borgerliga partierna ett för ett lämnat tanken
            om medborgarinsyn i socialförsäkringarna. Det har sorgligt nog
            skett under en period när socialförsäkringarna utsatts för stora
            påfrestningar och där försäkringsskyddet för den enskilde blir
            allt sämre. De avskaffade nämnderna och delegationerna har inte
            ersatts med något annat.
          </p>
          <p xml:id="i-2V7MNDvE3HEzoCwAs3GFV2">
            I dag när vi ser allt större behov av ökad samordning mellan
            myndigheters verksamheter har medborgarinsyn och förtroendemannainflytande
            en viktig roll att fylla inte minst vad gäller legitimiteten för
            våra välfärdssystem. Mot bakgrund av de samordningsbehov som finns
            för att motverka fusk och missbruk, har också den medborgerliga
            förankringen stor betydelse. Behovet av medborgarinsyn och förtroendemannainflytande
            har kanske aldrig varit större än vad det är nu. Det har blivit
            än större genom införandet av en underrättelseskyldighet för myndigheterna.
            Vi vill utveckla förtroendemannainflytandet inte avveckla det.
            Genom ett medborgerligt insynsorgan kan också medborgarnas integritet
            bättre värnas. Detta vill vi socialdemokrater låta utreda. I grunden
            handlar det om ett solidariskt ansvar för att upprätthålla stabilitet
            och förtroende för våra välfärdssystem.
          </p>
          <head type="h2" xml:id="i-MRjCszEaFVHXmJUmCWEgiC">
            Avslutning
          </head>
          <p xml:id="i-TBitWSaK5KU82ZjaRp3CYs">
            Vägen till att lösa ohälsoproblemet ligger i arbetsmarknadens
            funktionssätt. Men i stället för att angripa orsakerna bakom långa
            sjukskrivningar, sätter regeringen ensidiga tidsgränser och sänker
            ersättningen för den som är sjuk, vilket är att lägga hela ansvaret
            på den enskilde. Arbetslinjen i försäkringen värnas först när
            vi ger sjukskrivna reella möjligheter att återkomma i arbete.
            I annat fall blir allt tal om arbetslinje kosmetik som döljer
            det faktum att regeringen egentligen bara är intresserad av att
            finansiera skattesänkningar.
          </p>
          <p xml:id="i-P34CAqYNjnVERNWcZhwKRi">
            Här går en tydlig ideologisk skiljelinje mellan oss socialdemokrater
            och den borgerliga regeringen. De vill ensidigt pressa individen
            genom minskad trygghet och fler mot individen ensidigt riktade
            tidsgränser, samtidigt som andra aktörer frias från ansvar att
            stödja den enskilde. Det är en regering som ökar klyftorna mellan
            dem som har och dem som inte har resurser, mellan sjuka och friska,
            dem som har ett jobb och dem som är arbetslösa, mellan låginkomsttagare
            och förmögna. Det är ett tydligt systemskifte ovärdigt Sverige
            som ett välfärdsland.
          </p>
          <p xml:id="i-3ZBw83hJTugHGMLExs3Cu9">
            För oss socialdemokrater är trygga försäkringar en av grundpelarna
            i den svenska välfärdsmodellen. Det är en framgångsrik modell
            som har haft en bred uppslutning bland befolkningen, men dessvärre
            en modell som nu utsätts för svåra påfrestningar.
          </p>
          <p xml:id="i-NeKn6DzdM6HGp94J95QspZ">
            För oss är det givet att den som blir sjuk eller mister jobbet
            inte ska behöva grubbla över sin ekonomi, sälja lägenheten/villan
            och bilen. Vi ska ha trygga försäkringar vid arbetslöshet och
            sjukdom, så att man kan koncentrera sig på återgång till arbetslivet.
            Trygghet ger mod mod att utvecklas, spränga gränser, flytta, bilda
            familj, skaffa ny bostad eller kanske vidareutbilda sig.
          </p>
          <p xml:id="i-4ebotgWnF4qYErAJ4H3g5m">
            Vi vill investera i socialförsäkringar som kombinerar trygghet
            med mod och kraft till att tillfriskna, återfå sin arbetsförmåga
            och få en plats i arbetslivet. Ökade orättvisor är inte lösningen
            på Sveriges problem.
          </p>
        </div>
        <div type="motSignatures">
          <list>
            <item xml:id="i-SkiEkLz4SH89PAZHJ7dqqU" who="i-DXYijt8wprzTgm7zCTJYc3">
              Veronica Palm (s)
            </item>
            <item xml:id="i-WK4Gor1doarZVDDtqgeiwr" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-4nYLt9hP1eNTfCKJmXcYZc" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
            <item xml:id="i-BJEPock5qvD5RJr56hoh5J" who="i-TVwo4mCECu692GW3ntqQzo">
              Kurt Kvarnström (s)
            </item>
            <item xml:id="i-8cm5vHeBXTRDNoWz6UfAUo" who="i-J95EwJKvWuN9JUNcJSJKgp">
              Göte Wahlström (s)
            </item>
            <item xml:id="i-Xrz9efibKF2yCD4p3KXrVY" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-W2QWtpx57ZygQBSLssrku4" who="i-AqkTDdERRgq7MWP7ajMpZo">
              Jasenko Omanovic (s)
            </item>
            <item xml:id="i-NbmtGJJBqBA8UErSGnKWrE" who="i-HMf3KYjw3nvgVVjUa7gnGs">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
