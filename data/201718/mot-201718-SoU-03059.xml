<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03059">
  <teiHeader>
    <fileDesc>
      <titleStmt>
        <title>En nationell handlingsplan för sällsynta diagnoser</title>
        <author corresp="i-63KvGGMcxER1kGiWiSrTfd">av Marco Venegas m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3059 av Marco Venegas m.fl. (MP)</title>
          <idno type="rdwebb">H5023059</idno>
          <rs type="number">3059</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023059/text</ref>
          <ref type="dokument_url_html">http://data.riksdagen.se/dokument/H5023059</ref>
          <ref type="dokumentstatus_url_xml">http://data.riksdagen.se/dokumentstatus/H5023059</ref>
          <ref type="docx">http://data.riksdagen.se/fil/7E205E91-80BC-4003-81C5-91097099C94C</ref>
          <ref type="pdf">http://data.riksdagen.se/fil/D6AED64F-07C8-4E5D-ACB7-30EFEC0BEBE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63KvGGMcxER1kGiWiSrTfd</idno>
            <name>Marco Venegas</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-DLx4ySwzLpD3342zPr9u8Q</idno>
            <name>Rickard Persson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X7QdpRrmYac23fpNWEGbid</idno>
            <name>Elisabet Knutsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VJd3J9Bjss6GCUohwAfEkB" type="signed"/>
        <correspContext corresp="i-VJd3J9Bjss6GCUohwAfEkB">
          <note type="signatory" corresp="i-63KvGGMcxER1kGiWiSrTfd"/>
          <note type="signatory" corresp="i-DLx4ySwzLpD3342zPr9u8Q"/>
          <note type="signatory" corresp="i-X7QdpRrmYac23fpNWEGbid"/>
        </correspContext>
        <correspAction xml:id="i-2YaKZEU7XGZcTFquN7dCaD" type="submitted">
          <date when="2017-10-05"/>
          <time when="10:32:08"/>
        </correspAction>
        <correspAction xml:id="i-Vh1koymovhX1Mfegq42xSJ" type="reviewed">
          <date when="2017-10-05"/>
          <time when="10:51:24"/>
        </correspAction>
        <correspAction xml:id="i-Cq515edSa9AtSb24KNw5Us" type="referred">
          <date when="2017-10-13"/>
        </correspAction>
        <correspAction xml:id="i-F4KWjQmkv8ymcYJ6pYHUAB" type="assigned">
          <date when="2018-11-13"/>
          <time when="10:08:22"/>
        </correspAction>
        <correspContext corresp="i-F4KWjQmkv8ymcYJ6pYHUAB">
          <ref type="assignedTo">Socialutskottet</ref>
        </correspContext>
        <correspAction xml:id="i-WhHGzRU9pQzP1HkxSjDeEM" type="behandlas_i"/>
        <correspContext corresp="i-WhHGzRU9pQzP1HkxSjDeEM">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3059 av Marco Venegas m.fl. (MP)
          En nationell handlingsplan för sällsynta diagnoser
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CkKpenLHAZvMmJpgd8HmQq">
            Förslag till riksdagsbeslut
          </head>
          <list style="ol">
            <item xml:id="i-7KbMJPcYzVin8tZuU1JA4x">
              Riksdagen ställer sig bakom det som anförs i motionen om att
              skapa förutsättningar för att snarast färdigställa och anta en
              nationell handlingsplan för området sällsynta diagnoser och tillkännager
              detta för regeringen.
            </item>
            <item xml:id="i-gY54CkdY66cdjPJ13Auar">
              Riksdagen ställer sig bakom det som anförs i motionen om att
              i planen beakta vikten av att centralisera vården för sällsynta
              diagnoser vid medicinska centrum och tillkännager detta för regeringen.
            </item>
            <item xml:id="i-NFHExnK55LzVV9mGUGgqaL">
              Riksdagen ställer sig bakom det som anförs i motionen om att
              med handlingsplanen som utgångspunkt stimulera och styra uppbyggnaden
              och utvecklingen av de befintliga regionala centrumen för sällsynta
              diagnoser och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4FZE5vGUE5JmeF3bjEHAN4" type="h1">
            Motivering
          </head>
          <p xml:id="i-58VRxmSX7Yi8qs3cG9da4p">
            Den svenska definitionen av en ”sällsynt” diagnos är att det
            gäller en ovanlig sjukdom/skada som leder till omfattade funktionshinder
            och som finns hos högst 1 av 10 000 innevånare. Enligt definitionen
            som tillämpas inom EU gäller det 5 av 10 000 invånare. Många av
            de flera tusen diagnoserna, enligt EU-definitionen, är syndrom.
            Det betyder att flera olika symtom ingår. Detta leder till omfattande
            och komplexa funktionsnedsättningar, vilket innebär att den enskilde
            nödgas ha kontakter med flera olika medicinska specialister.
          </p>
          <p xml:id="i-UxK27Eg75xQFKsV6RYoeiE">
            Trots att det endast ingår ett fåtal personer i varje enskild
            diagnosgrupp är det ändå sammantaget många människor som berörs.
          </p>
          <p xml:id="i-M8YdnFXBNBEJmzcvJES8GB">
            Om personer som har sällsynta diagnoser ska få tillgång till
            den vård och omsorg de behöver är en grundläggande förutsättning
            att det finns en nationell plan för detta område. Det är nu hög
            tid att en svensk handlingsplan för sällsynta diagnoser färdig­ställs
            och antas.
          </p>
          <p xml:id="i-KKr13ZeCMErpDdPBtEZnJi">
            De flesta europeiska länder har en nationell plan för sällsynta
            diagnoser. Sverige, tillsammans med Litauen, är ensamma i EU om
            att sakna en sådan nationell plan. Till saken hör att det gått
            nästan fem år sedan Socialstyrelsen till Socialdepartementet överlämnade
            ett förslag som utgångspunkt för att ta fram en sådan plan. Men
            fort­farande saknas den.
          </p>
          <p xml:id="i-CQ7zqB8CDkH4hp6RBReVDx">
            Nationella Funktionen Sällsynta Diagnoser (NFSD) har i uppdrag
            att möjliggöra samordning av insatserna inom detta område. Däremot
            saknar NFSD mandat att styra över uppbyggnaden av centrumen, exempelvis
            genom att ange vilka diagnoser som varje centrum ansvarar för.
            NFSD:s verksamhet bedrivs dessutom utan medicinsk kompetens. Därmed
            är NFSD således inget alternativ till en nationell plan.
          </p>
          <p xml:id="i-PTA1YToErqdXwo116NoPeY">
            Utifrån handlingsplanen ska behoven analyseras och verksamheterna
            för sällsynta diagnoser anpassas därefter. Då är det brukarnas/patienternas
            behov som är det centrala. En utredning bör därför fastställa
            hur alla de olika diagnoserna får adekvat vård.
          </p>
          <p xml:id="i-84SCNw691N83Vj6sPNrHic">
            Samordning av hälso- och sjukvårdens resurser är grundläggande
            för att rätt diagnos ställs, samt för att kompetent och likvärdig
            vård ges till dem som har sällsynta diagnoser. Därför är centraliserad
            vård vid medicinska centrum det enda sättet att göra vården mer
            jämlik för personer som har sällsynta diagnoser, jämfört med dem
            som har mer vanligt förekommande tillstånd. Varje centrum bör
            ansvara för ett flertal sällsynta diagnoser, som har likartade
            vårdbehov.
          </p>
          <p xml:id="i-H7EeXV6ev83RouMawVxME8">
            Sex regionala Centrum för Sällsynta Diagnoser växer fram vid
            landets sju universi­tetssjukhus. Dessa CSD utvecklas emellertid
            utifrån egna regionala förutsättningar, och utan någon reell nationell
            samordning, då en nationell plan för sällsynta diagnoser inte
            antagits i Sverige. CSD utvecklas därför utifrån vårdens förutsättningar,
            inte utifrån patienters och brukares behov. Inga statliga medel
            har tillförts. Respektive CSD:s budget är sjukvårdsregionens.
            De flesta av dessa verksamheter sker i osäker projekt­form, med
            mycket små resurser och utan långsiktighet. CSD idag erbjuder
            inte vård, utan är en administrativ enhet. Vi vill att CSD ska
            erbjuda vård.
          </p>
          <p xml:id="i-XLrCqKxDh3efwq2BA8hot5">
            Centrumen sköter koordineringen av samtliga vårdinsatser och
            ansvarar för vården av personer med sällsynta diagnoser under
            hela livet, eller så länge behov finns. De ska ha en helhetsbild
            av diagnoserna som centrumet ansvarar för. I detta ingår samtliga
            vårdinsatser som är aktuella för diagnoserna, både sporadiska
            behandlingar och regel­bundna habiliterings- eller rehabiliteringsinsatser.
            Centrumen ska även vara ett stöd för lokala vårdgivare på diagnosbärarens
            hemort, till exempel primärvården som inte kan förväntas ha kunskap
            om alla sällsynta diagnoser. Därtill ska de medverka i interna­tionellt
            samarbete kring diagnoserna som ingår i verksamheten. Centrumens
            verksamhet ska utgå från brukarnas behov, vilket förutsätter en
            väl fungerande brukarmedverkan.
          </p>
          <p xml:id="i-BLsi2Ep8ow7kBspaGJFqjX">
            Centrum för Sällsynta Diagnoser ska stimulera ökat kunskapsutbyte,
            nationellt och internationellt, såväl som forskningen på området.
          </p>
          <head xml:id="i-PjVJKHyjd6PGTWDvovjNg4" type="h2">
            För allt detta krävs en nationell handlingsplan
          </head>
          <p xml:id="i-DjtDTTZNesbTmEfbFJk5Wz">
            Vid landets universitetssjukhus etableras nu regionala medicinska
            centrum för sällsynta diagnoser. Grundpelaren för de medicinska
            centrumens verksamhet borde inledningsvis vara en kartläggning
            av diagnosbärarnas behov av vård och stöd. Men istället är utgångspunkten
            i praktiken vårdens intresse av att bygga vidare på sina befintliga
            resurser för enstaka diagnoser.
          </p>
          <p xml:id="i-UFsHTqBFkvSVnq1q5hWDAQ">
            Detta är en följd av att det inte finns någon central styrning
            av hur centrumen byggs upp och hur verksamheten ska inriktas.
            En gemensam nationell styrning är nödvändig, för att så många
            diagnosgrupper som möjligt ska få tillhörighet till ett centrum,
            samt för att undvika att vård för en viss sällsynt diagnos ges
            vid mer än ett universitetssjukhus.
          </p>
          <p xml:id="i-Jt9zb967JpKE1T48uurrrn">
            De fåtaliga centrum för sällsynta diagnoser som redan finns i
            Sverige, exempelvis för diagnosen Retts syndrom, är mycket framgångsrika,
            även ur ett internationellt perspektiv. Det är dock inte en framkomlig
            väg att ha ett centrum för varje diagnos. Då blir många diagnosgrupper
            utan tillgång till centrum, vilket ökar skillnaderna och ojämlikheten
            i vården. Därför behöver de medicinska centrumen vid universitets­sjukhusen
            omfatta flera olika diagnoser med liknande vårdbehov.
          </p>
          <p xml:id="i-8pq81veGtJ1XFnxbRzoU1Y">
            Den nationella cancerstrategin visar därtill på möjligheterna
            att åtgärda brister som ojämlik vård och fragmentiserade vårdkedjor,
            vilket också drabbar personer som har sällsynta diagnoser. Centralt
            styrda satsningar har gjorts inom den nationella cancer­strategin.
            De regionala cancercentrumen samordnas av Sveriges Kommuner och
            Landsting (SKL). Detta är en förebild för hur insatserna för sällsynta
            diagnoser kan styras, med en nationell samordning och stimulansmedel.
          </p>
        </div>
        <div type="motSignatures">
          <list>
            <item xml:id="i-6q9cq18haiLmFY2ZU7Muua">
              Marco Venegas (MP)
            </item>
            <item xml:id="i-VJ5c6Xii1B5eSEE23YTMh1">
              Rickard Persson (MP)
            </item>
            <item xml:id="i-Tu5zvYEQzz1MPdDcbvdg3Q">
              Elisabet Knutsson (MP)
            </item>
          </list>
        </div>
      </div>
    </body>
  </text>
</TEI>
