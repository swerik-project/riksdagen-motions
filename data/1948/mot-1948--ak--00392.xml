<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00392">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__392/mot_1948__ak__392-001.pdf"/>
      <fw xml:id="i-NkThvfuXFfQUBxJrD3EBh5">
        Motioner i Andra kammaren, nr 392. 9
      </fw>
      <div xml:id="i-6kYLK7kotop748n6MxCuLs" type="motHeader">
        <div xml:id="i-7KAQNQBRxCW6NBLy3s4th7" type="motTitle"/>
        <div xml:id="i-Kqhx4SiaczEuXn8MXLMQgc" type="motSubmissionInfo"/>
      </div>
      <div xml:id="i-LxbcnEDBYv3mfNv1TanKsP" type="motBody">
        <div xml:id="i-8RUVgVFALy1aByNaevHcBz">
          <p xml:id="i-GCkajefp8LczMS4a1NN7wa">
            Nr 392.
          </p>
          <p xml:id="i-BYQro8TaYVxd5GdLxFC6cb">
            Av herr Hjalmarson m. fl., i anledning av Kungl. Maj:ts propo-
            sition, nr 54, med förslag till lag om fortsatt giltighet av allmänna
            förfogandelagen den 22 juwni 1939 (nr 293).
          </p>
          <p xml:id="i-Xap74X8qJBEr6P44DMD7RJ">
            I proposition nr 54 har Kungl. Maj:t för riksdagen framlagt förslag
            till lag om fortsatt giltighet av allmänna förfogandelagen den
            22 juni 1939 (nr 293). Allmänna förfogandelagen har allt sedan
            utfärdandet förlängts, senast genom lagen den 21 mars 1947 (nr
            98) till och med den 30 juni 1948. På grundval av denna lag har
            hela vårt ransonerings- och regleringssystem uppbyggts. Det baserar
            sig nämligen på de möjligheter att lägga beslag på vissa varor,
            som lagen tillägger Kungl. Maj:t. För att lagens materiella bestämmelser
            skola träda i tillämpning erfordras särskilt förordnande, vilket
            enligt 1 $ i lagen må meddelas »vid krig eller krigsfara, vari
            riket befinner sig, eller eljest under utomordentliga, av krig
            föranledda förhållanden&gt;. Det är således endast under dessa
            uttryckligt an- givna förutsättningar, som förordnande om lagens
            tillämpning kan meddelas. Spörsmålet i första hand vid behandlingen
            av förevarande proposition måste således anknytas till resonemanget,
            huruvida ovannämnda förutsättningar för närvarande föreligga.
            Tyvärr har föredragande departementschefen i propositionen över
            huvud taget icke inlåtit sig på en diskussion av detta för lagens
            fortsatta tillämpning av- görande spörsmål och ej heller anfört
            någon anledning till underlåtenheten därvidlag. Såsom enda skäl
            för en fortsatt tillämpning av lagen framhåller departementschefen,
            att nu gällande beslag och regleringar med säkerhet i stort sett
            torde bliva erforderliga även i fortsättningen samt att det icke
            är uteslutet, att ytterligare beslag komma att visa sig erforderliga.
            I dessa avse- enden anför departementschefen, att orsakerna till
            det dåliga försörjningsläget beträffande vissa angivna varor äro
            dels torkan under sommaren och hösten 1947, som föranledde en
            under medelmåttan liggande skörd, dels försämringen av vårt lands
            valutapolitiska läge, som framtvingat en väsentlig begränsning
            av importen, särskilt från de s. k. hårdvalutaländerna, samt åtgärder
            för att stimulera vår export på bekostnad av den inhemska konsumtionen,
            och dels det allmänna försörjningsläget i världen, som i stor
            utsträckning kännetecknas av knapphet på livsviktiga förnödenheter.
            Vad departementschefen sålunda framhållit giver icke anledning
            till erin- ringar. De angivna förhållandena äro fakta, som man
            icke kan negligera. I förevarande sammanhang — bedömandet av de
            legala förutsättningrna för en
          </p>
          <pb facs="riksdagen-motions-pdf/data/1948/mot_1948__ak__392/mot_1948__ak__392-002.pdf"/>
          <fw xml:id="i-TrE6wCCT3ohXYpx8dXEbHD">
            10 Motioner i Andra kammaren, nr 392.
          </fw>
          <p xml:id="i-TnbTcV95QggAFJGMueCc9L">
            fortsatt tillämpning av förfogandelagen — kan man emellertid
            helt bortse däri- från, då de icke ha något samband med detta
            spörsmål. Torkan och vårt lands valutapolitiska misslyckande kunna
            icke sägas ha varit föranledda av krig. Det allmänna försörjningsläget
            i världen beror endast delvis och indirekt av det krig, som upphörde
            för snart tre år sedan. Vad beträffar Kungl. Maj:ts ståndpunktstagande
            i denna fråga torde böra erinras om ett parallellfall till förevarande
            fullmaktslag, vilket för någon tid sedan underkastades riksdagens
            bedömande. I propositionen nr 343 förelade Kungl. Maj:t 1946 års
            riksdag förslag om ändrad lydelse av 3 kap. 22 $ rus- drycksförsäljningsförordningen,
            enligt vilket stadgande Konungen, där så prö- vades nödigt, »då
            krig eller omedelbar krigsfara råder» ete., ägde meddela inskränkningar
            i handeln med rusdrycker. I nämnda proposition anförde föredragande
            departementschefen bl. a. följande: »De i 3 kap. 22 $ uppställda
            förutsättningarna för Kungl. Maj:ts rätt att föreskriva inskränkningar
            i detalj- handeln med rusdrycker hava självfallet avseende endast
            å förhållandena be- träffande vårt eget land. Då krig eller krigsfara
            icke råder och då arbetslös- het eller nöd i större omfattning
            icke heller föreligger inom vårt land, torde sålunda de formella
            förutsättningarna för ett fortsatt vidmakthållande av de genom
            1941 års kungörelse föreskrivna inskränkningarna saknas». Propositio-
            nen behandlades av bevillningsutskottet, som i betänkande nr 56
            anförde bl. a. följande: »I likhet med departementschefen finner
            utskottet de formella för- utsättningarna för ett bibehållande
            av de genom 1941 års kungörelse före- skrivna inskränkningarna
            i detaljhandeln med rusdrycker numera icke före- finnas. Denna
            kungörelse bör sålunda under alla förhållanden upphävas.» Även
            riksdagen, som senare biföll Kungl. Maj:ts proposition, godkände
            således detta resonemang. I detta fall drog såväl Kungl. Maj:t
            som riksdagen konsekvensen av att de formella förutsättningarna
            för lagstiftningens fortsatta tillämpning i oföränd- rad form
            ej längre förelågo. Visserligen är det i föreliggande fråga icke
            samme departementschef, som föredrog nyssnämnda proposition, men
            konsekvensen torde dock fordra, att samma synpunkter som då också
            anläggas nu. Något skäl för ett annat stånd- punktstagande föreligger
            icke, tvärtom torde de argument, som då anfördes, med lika styrka
            göra sig gällande beträffande förfogandelagen. Att de i för- fogandelagen
            angivna förutsättningarna endast ha avseende å vårt eget land
            i likhet med vad som av Kungl. Maj:t och riksdagen ansågs gälla
            beträffande rus- dryckshandeln torde vara odisputabelt. I annat
            fall skulle det egendomliga för- hållandet kunna uppstå, att vårt
            land trots tillräcklig tillgång på alla varor skulle behöva lida
            av regleringar, utfärdade av regeringen med stöd av för- fogandelagen,
            om blott det allmänna försörjningsläget ute i världen vore då-
            ligt. Något dylikt torde i varje fall från riksdagens sida icke
            ha varit avsett vid dess medverkan till lagens tillkomst. Visserligen
            kan vårt lands försörj-
          </p>
          <pb facs="riksdagen-motions-pdf/data/1948/mot_1948__ak__392/mot_1948__ak__392-003.pdf"/>
          <fw xml:id="i-7okGg4ZB771bGGiieK51gf">
            Motioner i Andra kammaren, nr 392. 11
          </fw>
          <p xml:id="i-W6MTKMycKqikgmV5gYciQ5">
            ningsläge för närvarande icke betecknas såsom gott, men något
            dettas samband med de legala förutsättningarna har icke kunnat
            påvisas. Såsom en logisk följd av vad sålunda anförts bör riksdagen
            avslå Kunel. Maj:ts förevarande proposition. Det är emellertid
            icke endast formella utan även materiella skäl, som böra föranleda
            en sådan utgång. I sistnämnda avseendet bör framhållas, att förfogandelagen
            innebär en riksdagens fullmakt till Kungl. Maj:t, som till sin
            räckvidd är praktiskt taget obegränsad. Redan av den kort- fattade
            redogörelse, som föredragande departementschefen lämnat i proposi-
            tionen, framgår, att förfogandelagen nu av regeringen tillämpas
            såsom ett all- mänt finans- och handelspolitiskt instrument. En
            dylik vidsträckt fullmakts- givning till Kungl. Maj:t från riksdagens
            sida medför en uppenbar försvagning av riksdagens konstitutionella
            beslutande- och granskningsmakt, vilket icke bör ifrågakomma under
            andra förutsättningar än dem som riksdagen i föreva- rande fall
            en gång angivit. En fortsatt fullmaktsgivning skulle medföra att
            riksdagens anseende inför folket kommer att sjunka, vilket icke
            är tillrådligt för en demokratisk stat. Då de hittillsvarande
            ransoneringarna och regleringarna — som ovan fram- hållits — bygga
            på förfogandelagen, skulle ett avslag å förevarande proposition
            framtvinga en ingående undersökning angående dessa regleringars
            berättigande och riksdagen lämnas tillfälle att pröva dessa efter
            förslag från Kungl. Maj:t. En dylik utgång skulle säkerligen endast
            vara lycklig, samtidigt som den skulle innebära ett stärkande
            av riksdagens självständiga ställning gentemot Kungl. Maj:t. På
            grund av vad sålunda anförts hemställes,
          </p>
          <p xml:id="i-SZjcxQNiJeYZPCopzv99yT">
            att riksdagen måtte avslå Kungl. Maj:ts proposition nr 54.
          </p>
          <p xml:id="i-WAqhJJgfhg4zJow3zzi5yS" type="date">
            Stockholm den 17 februari 1948.
          </p>
          <div xml:id="i-SfXwJU4m4CRh21VuMCYdL7" type="signatureBlock">
            <p xml:id="i-NQsk62Kfnmf9XoqSNLbFxM" who="i-2gvrXtH5sAT9PgXsCVpQSW" type="signature">
              Jarl Hjalmarson
            </p>
            <p xml:id="i-L5JD1nNa4VU2UBv1JZeoA4" who="i-G3foysEJ6LCRz9TzDch94P" type="signature">
              Greta Möller
            </p>
            <p xml:id="i-ADWfQniDZd9E9N2YgYJLRn" who="i-TW6ybehKqFC1J5DZgRYDFC" type="signature">
              Gunnar Ljungqvist
            </p>
          </div>
          <p xml:id="i-A5o1skJErwoaCADAEm92xD">
            Torsten Henriksson. Ragnar Svemngsson.
          </p>
        </div>
      </div>
    </body>
  </text>
</TEI>
