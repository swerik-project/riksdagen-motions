<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__232/mot_1934__ak__232-001.pdf"/>
      <fw xml:id="i-UfetK5vp9PsJHPkWMazhdk">
        Motioner i Andra kammaren, Nr 232. 15
      </fw>
      <div type="motHeader" xml:id="i-Pg1N9djjoqAEAh3so7VAhf">
        <div type="motTitle" xml:id="i-JzDHwCa1x7xT6b5ZndqBfH"/>
        <div type="motSubmissionInfo" xml:id="i-711uFE8XKZ7ahEbG8bXVB6"/>
      </div>
      <div type="motBody" xml:id="i-MKsbqfCWPi64UKyYkgPVss">
        <div xml:id="i-B25mGkNVdCevMFxuARygkH">
          <p xml:id="i-Ve1344V5GFxcaGDoxeMcYD">
            Nr 232.
          </p>
          <p xml:id="i-DxdVX2uW1Zj9tHiVcUP4YA">
            Av herr Holmström, om viss ändring i 55 $ 2 mom. rusdrycksförsälj-
            ningsförordningen.
          </p>
          <p xml:id="i-FK46hseG4ZCSgv2PG7p1yM">
            Enligt gällande lag är Konungens Befallningshavandes samtycke
            för varje särskilt fall erforderligt, då rusdrycker skola serveras
            i lokal, där föreställning hålles, till vilken allmänheten har
            tillträde eller vid offentlig danstillställning. Härifrån göres
            dock det undantag att sådant samtycke icke är erforderligt, om
            i lokalen utföres konsert, vid vilken uteslutande utföres instrumentalmusik.
            Att dylikt samtycke icke ansetts nödvändigt vid instrumentalkonsert
            har med all säkerhet berott på, att sedan årtionden tillbaka å
            alla större restauranter, såväl i huvudstaden som i landsorten,
            orkestermusik utförts under större del av året samt att tillvaron
            av en dylik orkestermusik i ett etablissement i och för sig ansetts
            hava föga eller ingen betydelse ur synpunkten av nykterhetens
            främjande. Det har emellertid visat sig att undantaget för nyssnämnda
            konserter av- fattats så snävt att olägenhet framträtt på mera
            än ett sätt och att omständig- heterna nu synas påkalla en lagändring.
            Att allmänheten efter radions tillkomst lagt i dagen ett alltmera
            ökat in- tresse för musik i alla former och att detta intresse
            vida mera än förr inriktats på den vokala musiken är ovedersägligt.
            J ämsides härmed har i musikstycken, moderna i populär mening,
            ofta inlagts melodier eller refränger, som sjunges av en eller
            flera bland den spelande orkesterns medlemmar. Det har sålunda
            framträtt svårigheter att alltid uppdraga en bestämd gräns mellan
            instrumental- musik och vokalmusik just i sådana fall, då orkesterns
            medlemmar medverka senom unison sång, och det har rent av satts
            ifråga, huruvida utförandet av dylika sångliga musiknummer under
            ackompangemang av de medverkande sångarna själva kunna anses enligt
            lag tillåtna. En ren bokstavstolkning av lagstadgandet torde medföra
            att dylik refrängsång måste för närvarande anses såsom en lagöverträdelse,
            ehuruväl polismyndigheterna själva ansett en sådan tillämpning
            av lagen såsom. alltför restriktiv. Då sålunda samtycke av överståthållarämbetet
            eller viss länsstyrelse erfor- dras för att vokalmusik må utföras
            i sådan lokal, där eljest en konsert, vid vilken uteslutande utföres
            instrumentalmusik, eljest är tillåten, har följden blivit den
            att en olika praxis vunnit tillämpning i olika län vid samtyckes
            med- delande i det att samtycket i vissa län meddelats en å två
            gånger i veckan och i andra län tre gånger i veckan. Det har även
            visat sig att polismyndighetens inställning i Stockholm till utförande
            av dylik vokalmusik varit olikartad i olika distrikt. Att en på
            detta sätt olikartad praxis vinner tillämpning kan icke vara på
            något sätt önskvärd.
          </p>
          <pb facs="riksdagen-motions-pdf/data/1934/mot_1934__ak__232/mot_1934__ak__232-002.pdf"/>
          <fw xml:id="i-Vr8S3A2stxYL8xzaHTbJf2">
            16 Motioner i Andra kammaren, Nr 232.
          </fw>
          <p xml:id="i-KnzHDPjx4FCrW7rZDgPsNU">
            Men icke nog härmed. Lagstadgandets nuvarande avfattning, som
            omöjlig- gör utan samtycke för varje särskilt fall utförande av
            vokalmusik å restauran- terna, har även föranlett hinder och olägenhet
            på ett annat vida mera bety- delsefullt sätt, vilket är så mycket
            mera i ögonen fallande, som man icke lärer kunna åberopa någon
            rationell grund för att särskilja vokalmusiken från instru- mentalmusiken
            och sålunda omöjliggöra arbetstillfällen för en stor grupp av
            musici och samtidigt möjliggöra arbete för andra musici. Genom
            lagens nuva- rande ordalydelse uppkommer sålunda ett bestämt hinder
            för ett stort antal sångliga konstutövare såsom s. k. lutsångare
            och andra att vinna en välbehövlig utkomst genom utförande av
            förstklassiga sångprestationer å offentliga restau- ranter eller
            vid andra föreställningar, där instrumentalmusik eljest är tillåten
            utan Konungens befallningshavandes samtycke. Särskilt under tidsförhållan-
            den sådana som de nuvarande, då svår arbetslöshet å alla arbetsområden,
            icke minst för utövare av musikalisk konst, över allt är rådande,
            bör det vara en samhällelig angelägenhet av vikt att undanröja
            sådana lagstadganden, som, utan att äventyra andra värden, endast
            öka arbetslösheten. Ett stort antal dylika konstutövare på det
            musikaliska området hava för tillvaratagande av sina ekonomiska
            intressen bildat en förening, benämnd ”Föreningen utövande Nordiska
            konstnärer””, (F. U. N. K.), vilken förening omfattar omkring
            150 vokalartister, spridda över hela landet. Det ligger i öppen
            dag att en lagändring av det snävt avfattade lagstadgandet måste
            få en stor betydelse för beredande av arbetstillfällen åt bl.
            a. denna grupp av medborgare. Varken från ordningssynpunkt eller
            från synpunkten av nykterhetens främjande torde några anmärkningar
            kunna anföras emot en ändring av lagens stadgande i den riktning
            att vokala musikprestationer må utan Konungens befallningshavandes
            samtycke utföras vid sådana föreställningar, där instru- mentalmusik
            eljest är tillåten. Tvärtom torde man vara berättigad antaga,
            att utförande av fullödiga vokala musikprestationer kommer att
            bidraga till ett höjande av den allmänna nivån å restauranterna
            och att utgöra en gagnelig omväxling med avseende å dansen å restauranter.
            På grund av vad jag sålunda anfört får jag härmed vördsamt föreslå,
            att riksdagen ville besluta att i $ 55 mom. 2 i kungl. förordningen
            den 14 juni 1917 angående försäljning av rus- drycker måtte efter
            ordet ”instrumentalmusik” införas de båda orden ”eller vokalmusik”.
            Stockholm den 22 januari 1934. Nils Holmström.
          </p>
          <p xml:id="i-RVNSgT4iVqRoWgWJN3ZpsU">
            Stockholm, Tryckeriaktiebolaget Tiden, 1934.
          </p>
        </div>
      </div>
    </body>
  </text>
</TEI>
