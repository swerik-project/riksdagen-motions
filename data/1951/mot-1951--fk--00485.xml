<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00485">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__485/mot_1951__fk__485-001.pdf"/>
      <fw xml:id="i-8AhLuPBkxY33V2NnY4UWv1">
        12 Motioner i Första kammaren, nr 485.
      </fw>
      <div xml:id="i-9NxXQtCyLz1ZDN3YWWYDsP" type="motHeader">
        <div xml:id="i-VZyeEoozAXbh4JZmQ6b8r4" type="motTitle"/>
        <div xml:id="i-BsqAgSkLuG1KZJcUVcHrcZ" type="motSubmissionInfo"/>
      </div>
      <div xml:id="i-Bz8eaJTp9qF55wR79tkEXX" type="motBody">
        <div xml:id="i-JfggDChowLkvRcpeE8mpH6">
          <p xml:id="i-GsCvYgK1vbiffUdjXGwrh3">
            Nr 485.
          </p>
          <p xml:id="i-PbxXLUQDfjGxGpeeN1iHYM">
            Av herr Herlitz, i anledning av Kungl. Maj:ts proposition angå-
            ende löne- och pensionsreglering för präster m. m.
          </p>
          <p xml:id="i-Rjz2hfZSGUZrYTTS56Zarx">
            Intill slutet av 1930-talet behandlades den lagstiftning som
            rör kyrkans ekonomiska förhållanden så, att kyrkomötets samtycke
            till ändringar re- gelbundet inhämtades; ingen meningsskiljaktighet
            om detta förfarandes riktighet kom till synes. Efter nämnda tid
            har däremot en ändring skett. I vissa fall har förutvarande praxis
            följts; vissa lagstiftningsåtgärder ha ägt rum i oklara former;
            i andra fall hava — i enlighet med en från eck- lesiastikdepartementets
            sida hävdad uppfattning — lagar utfärdats, utan att kyrkomötets
            samtycke inhämtats, stundom, såsom vid en ändring i ecklesiastika
            boställsordningen som beslöts av fjolårets riksdag, utan att kyrkomötet
            ens hörts. Inom riksdagen har detta konstitutionella spörsmål
            ej tilldragit sig större uppmärksamhet. Ett 1936 av första lagutskottet
            gjort uttalande i ämnet är oklart och innefattar i varje fall
            ingalunda något tydligt stånd- punktstagande till förmån för den
            från regeringshåll hävdade meningen. Sedermera förekommande lagstiftningsfrågor
            — som varit av jämförelse- vis begränsad räckvidd — ha ej föranlett
            några uttalanden. I fjol marke- rades det från tredje lagutskottets
            sida att man ej ville uttala sig om huru- vida den då beslutade
            ändringen i ecklesiastika boställsordningen borde underställas
            kyrkomötet eller ej. Nu har frågan blivit på allvar ställd. I
            proposition nr 156, där förslag framlägges om upphävande av 1910
            års prästlöneregleringslag och en rad därtill knutna lagar och
            författningar, förklaras avsikten vara att kyrko- mötets samtycke
            ej skall inhämtas. Riksdagen ställes sålunda nu på all- var inför
            frågan, huruvida den önskar en så genomgripande förändring i kyrkomötets
            statsrättsliga ställning som ett sådant förfarande skulle innebära.
            Till ledning för sitt ståndpunktstagande har riksdagen ej i propositio-
            nen fått någon verklig utredning av det statsrättsliga spörsmålet
            — vilket med hänsyn till frågans stora vikt är att beklaga. Så
            vansklig som frågan är, ser jag mig ej heller i stånd att på den
            korta tid, som står till buds för väckande av motion, förebringa
            en sådan. Jag får inskränka mig till att framhålla, att mot den
            uppfattning som kommit till uttryck i propo- sitionen stå andra;
            särskilt får jag åberopa en i dagarna publicerad syn- nerligen
            beaktansvärd utredning: K. Högberg, Kungl. Maj:t och kyrkomö-
            tet, ävensom nämna, att en av f. justitierådet G. Grefberg verkställd
            ut- redning, som ännu ej utkommit av trycket, går i samma riktning.
          </p>
          <pb facs="riksdagen-motions-pdf/data/1951/mot_1951__fk__485/mot_1951__fk__485-002.pdf"/>
          <fw xml:id="i-5w88kCGuo3R2VRq7cYs9XE">
            Motioner i Första kammaren, nr 485. 13
          </fw>
          <p xml:id="i-2s12oVf4i3bdSB9xpt8uNt">
            För egen del vågar jag, av nyss antydda skäl, ej uttala någon
            bestämd mening om räckvidden av kyrkomötets rätt. Under alla omständigheter
            måste jag dock, mot bakgrunden av eljest iakttagna statsrättsliga
            grund- satser, betrakta det som uppseendeväckande, att lagar,
            som tillkommit med kyrkomötets samtycke, upphävas i annan ordning.
            Det riktiga vore att till detta upphävande begära samtycke av
            det kyrkomöte som skall sammanträda i höst; praktiska olägenheter
            kan detta förfaringssätt knap- past medföra, då det väl finnes
            all anledning antaga att kyrkomötet ej skall motsätta sig vad
            konung och riksdag besluta. På närmare övervä- gande må däremot
            ankomma, i vilken utsträckning den nya lagstiftningen och dess
            framtida ändrande skall bero av kyrkomötet; därvid bör beak- tande
            skänkas åt vad i propositionen anförts och de praktiska olägenhe-
            terna av att nödgas hänskjuta varje hithörande detaljfråga till
            kyrkomötet. Med stöd av vad nu anförts tillåter jag mig hemställa,
            att riksdagen vid besvarande av propositionen nr 156 måtte uttala
            sig på sätt som i motionen angivits.
          </p>
          <p xml:id="i-2AeriogNNKQDtNmNT8FDnN">
            Stockholm den 24 april 1951. Nils Herlitz.
          </p>
        </div>
      </div>
    </body>
  </text>
</TEI>
