<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_280/mot_200506_MJ_280-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ280 pnr: m1493
          </p>
          <p>
            Motion till riksdagen 2005/06:MJ280
          </p>
          <p>
            av Jeppe Johnsson och Bertil Kjellberg (m)
          </p>
          <p>
            Pälsdjursnäringen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att avvakta pågående forskning om minkens beteendebehov
            innan förslag om skärpningar av gällande lagstiftning läggs fram.
            2. Riksdagen tillkännager för regeringen som sin mening vad i
            motionen anförs om ett utökat forskningssamarbete med Danmark
            då det gäller forskningen om minkens beteende.
          </p>
          <p>
            Motivering
          </p>
          <p>
            Världsmarknaden = efterfrågar årligen ca 30 miljoner minkskinn.
            I Skandinavien produceras årligen ca 16,8 miljoner av dessa. I
            Sverige och övriga Skandinavien har vi ett gott djurskydd. Största
            producenten i Skandinavien är Danmark som årligen producerar 13
            miljoner skinn. Därnäst kommer Finland med 1,9 miljoner och Sverige
            med 1,3 miljoner. Av den svenska produktionen går ca 98 26 på
            export. I Sverige finns fortfarande ca 180 minkfarmer. Minkuppfödningen
            har en bred geografisk spridning, men en tredjedel av näringen
            är koncentrerad till Sölvesborgs kommun i Blekinge. Man beräknar
            att näringen direkt sysselsätter ca 1 000 personer. Till dessa
            kommer ett stort antal arbetstillfällen som på olika sätt genereras
            av minknäringen. Minkuppfödningen ingår i ett kretslopp. Minkföda
            förädlas från kyckling-, fisk- och slaktbiprodukter. För industrier
            inom dessa näringar är avsättningen till minknäringen av stor
            ekonomisk betydelse och i många fall en förutsättning för att
            dessa näringar skall vara ekonomiskt lönsamma. Gödseln från minkuppfödningen
            används på åkrarna och minskar användningen av konstgödsel. Under
            senare år förs en debatt i Sverige och många vill förbjuda uppfödningen.
            Socialdemokraterna fattade ett beslut i denna riktning på sin
            kongress i Västerås år 2001. Detta beslut har redan inneburit
            att många
          </p>
          <pb facs="riksdagen-motions-pdf/data/200506/mot_200506_MJ_280/mot_200506_MJ_280-0002.pdf"/>
          <p>
            2005/06:MJ280
          </p>
          <p>
            minkuppfödare har resignerat och inte investerat i den utsträckning
            som i annat fall hade skett. I viss mån har kongressbeslutet redan
            orsakat stor skada både för vår export och möjliga arbetstillfällen.
            De senaste åren har efterfrågan på minkskinn ökat vilket inneburit
            att produktionen ökat i andra länder. För djurens del har detta
            inneburit att ökningen till viss del skett i länder med betydligt
            sämre djuromsorg än vad vi har i Sverige och övriga skandinaviska
            länder. I oktober 2003 presenterades utredningen, ”Djurens välfärd
            och pälsdjursnäringen” (SOU 2003:86, kallad Pälsdjursutredningen).
            En enig utredning kräver inget förbud för näringen. Utredningen
            avvisar förbud på etisk grund. Ett sådant förbud strider mot grundlagens
            krav på näringsfrihet. Man skriver: Utredningens slutsats är att
            ett förbud mot pälsdjursnäringen grundat på etiska skäl avseende
            djurhållningens syfte skulle innebära en nyhet i svensk rätt.
            En etisk eller moralisk värdering har den begränsningen att den
            ofta i hög grad är subjektiv. Uppfattningen om att just päls i
            högre
          </p>
          <p>
            grad än kött är ett lyxföremål är enligt vår uppfattning en subjektiv
            värdering.
          </p>
          <p>
            Utredningen rekommenderar inte heller förbud grundat på djurskyddslagens
            fjärde paragraf, men hävdar att minkar liksom alla andra djurslag
            i fångenskap visar s.k. stereotypa beteenden under begränsad tid.
            Det stereotypa beteendet bestäms inte av den begränsade burytan
            utan av burmiljön. Lämpliga åtgärder kan vara ändrade utfodringsrutiner
            och miljöberikning. En enig forskarkår anser inte heller att simning
            är ett biologiskt behov hos minken. I Pälsdjursutredningens sammanfattning
            står följande: Enligt rådet tycks forskare nu vara eniga om att
            minken inte har ett
          </p>
          <p>
            essentiellt behov av badvatten i sig, i stället är tillgången
            till vatten en miljöberikning bland andra.
          </p>
          <p>
            Rådet, som utredningen refererar till är det Djuretiska rådet
            i Danmark. Danmark är världsledande då det gäller forskning om
            minken. Den svenska forskningen om minkarnas beteendebehov har
            hitintills varit av ringa omfattning. Det är därför rimligt att
            vi tar till oss de resultat som man fått fram i andra länder och
            då främst den danska forskningen. Pälsdjursutredningen slår fast
            att det krävs ytterligare forskning om minkarnas beteende för
            att på sikt kunna förbättra förhållandena ytterligare inom uppfödningen.
            Det ligger i uppfödningens intresse att djuren mår bra. Djur som
            mår bra är en förutsättning för att få bra resultat och kvalité
            på skinnen och därmed möjlighet att konkurrera på världsmarknaden.
            Pälsdjursnäringen är överens med utredningen om att fortsätta
            och intensifiera forskningen. SPR (Sveriges Pälsdjursuppfödares
            Riksförbund) har startat ett forskningsprogram för att ytterligare
            minska det s.k. stereotypa beteendet hos minken. Vi anser dessutom
            att Sverige bör intensifiera samarbetet med Danmark då det gäller
            den fortsatta forskningen om minkens beteende. I enlighet med
          </p>
          <pb facs="riksdagen-motions-pdf/data/200506/mot_200506_MJ_280/mot_200506_MJ_280-0003.pdf"/>
          <p>
            2005/06:MJ280
          </p>
          <p>
            förslagen i Pälsdjursutredningen, måste minknäringen få rimlig
            tid på sig att uppfylla de krav som denna forskning kommer fram
            till.
          </p>
          <pb facs="riksdagen-motions-pdf/data/200506/mot_200506_MJ_280/mot_200506_MJ_280-0004.pdf"/>
          <p>
            2005/06:MJ280
          </p>
          <p>
            I slutet av Pälsdjursutredningens sammanfattning står följande,
            i vilket vi till fullo instämmer:
          </p>
          <p>
            Den målsättning som vi anser att minknäringen skall ha uppfyllt
            till år 2010 är att det stereotypa beteendet skall ligga på en
            acceptabel nivå. I princip uppvisar alla djurslag i fångenskap
            någon form av stereotypt beteende för att bemästra stress. Det
            är därför inte möjligt att kräva att det stereotypa beteendet
            helt skall upphöra utan en rimlig målsättning är att det stereotypa
            beteendet begränsas till en acceptabel nivå.
          </p>
          <p>
            Stockholm den 29 september 2005
          </p>
          <p>
            Jeppe Johnsson (m) Bertil Kjellberg (m)
          </p>
        </div>
      </div>
    </body>
  </text>
</TEI>
