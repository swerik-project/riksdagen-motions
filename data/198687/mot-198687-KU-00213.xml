<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-KU-00213">
  <teiHeader>
    <fileDesc>
      <titleStmt>
        <title>Frihet att välja politiskt parti</title>
        <author corresp="r-0">Olof Johansson m. fl. (c, fp, m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frihet att välja politiskt parti</title>
          <idno type="rdwebb">GA02K213</idno>
          <rs type="number">K213</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GA02K213/text</ref>
          <ref type="dokument_url_html">http://data.riksdagen.se/dokument/GA02K213</ref>
          <ref type="dokumentstatus_url_xml">http://data.riksdagen.se/dokumentstatus/GA02K213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-AZnaWEAg22YQ3HzVMfNSHR</idno>
            <name>Carl Bildt</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KgAf3BTmu11PYVTR9KwGHQ" type="signed"/>
        <correspContext corresp="i-KgAf3BTmu11PYVTR9KwGHQ">
          <note type="signatory" corresp="r-0"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-AZnaWEAg22YQ3HzVMfNSHR"/>
        </correspContext>
        <correspAction xml:id="i-SKx4RdAyMww4euHw3GzFSB" type="assigned">
          <date when="2014-11-19"/>
          <time when="14:28:18"/>
        </correspAction>
        <correspContext corresp="i-SKx4RdAyMww4euHw3GzFSB">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_k_213/mot_198687_k_213-001.pdf"/>
      <div xml:id="i-SG5vhxAVGCKUBot9q4KppV" type="motHeader">
        <div xml:id="i-BouwnoknsNX7BufLLsGwFY" type="motTitle"/>
        <div xml:id="i-NsFAQu7QEYp7mevPq7R2we" type="motSubmissionInfo"/>
      </div>
      <div xml:id="i-894p3M1XWc1kFYJmT67cB3" type="motBody">
        <div xml:id="i-BUoHKJYstLdV3hzsVEbqK5">
          <p xml:id="i-Nou6kxSyus3d8mHF3FTALZ">
            Motion till riksdagen
          </p>
          <p xml:id="i-RP2LZ57yzCsQFVNau57Jqb">
            1986/87:K213
          </p>
          <p xml:id="i-RWdxatL8uBsGPAEWWUhLb5">
            Olof Johansson m. fl. (c, fp, m) Frihet att välja politiskt parti
          </p>
          <p xml:id="i-GrTGQFRVMXibffLtrucG6s">
            I ett demokratiskt samhälle måste varje människa ha rätt att
            själv bilda sig en uppfattning i politiska frågor. I de politiska
            partierna samlas liktänkande för att främja sina idéer. Medlemskapet
            i ett politiskt parti är från denna utgångspunkt en djupt personlig
            angelägenhet. Endast den enskilde själv kan avgöra om hon eller
            han vill tillhöra ett politiskt parti och i så fall vilket. Denna
            uppfattning kommer också till uttryck i regeringsformen (RF).
            I RF 2 kap. 28 heter det sålunda: ”Varje medborgare är gentemot
            det allmänna skyddad mot tvång att giva till känna sin åskådning
            i politiskt, religiöst, kulturellt eller annat sådant avseende.”
            I andra bestämmelser i regeringsfor- men och i vallagen skyddas
            valhemligheten både mot det allmänna och mot enskilda. Detta är
            uttryck för grundläggande och självklara värderingar i en politisk
            demokrati. Den enskilde skall själv och utan att behöva uppge
            det för andra bestämma vilket politiskt parti vederbörande vill
            stödja i de allmänna valen. Lika självklart borde det i en demokrati
            vara att den enskilde själv genom en frivillig handling skall
            avgöra om hon eller han vill ansluta sig till ett politiskt parti
            samt avgöra vilket parti det skall gälla. Denna princip borde
            enligt vår mening vara självklar för alla övertygade demokrater.
            Därför är det smärtsamt för oss att konstatera, att det största
            partiet i Sverige sedan lång tid tillbaka bryter mot grundsatsen
            om individens politiska integritet och suveränitet genom att tillämpa
            s. k. kollektivanslut- ning. Flertalet av medlemmarna i Sveriges
            socialdemokratiska arbetareparti har inte själva tagit ställning
            till sitt medlemskap. I stället har de registrerats som medlemmar
            genom majoritetsbeslut av fackliga organisationer, i många fall
            klent besökta medlemsmöten. Därvid har beslut fattats om anslutning
            av hela medlemskåren. Ett mycket stort antal av de anslutna medlemmarna
            vet inte ens om att de blivit medlemmar. En orimlig effekt av
            detta principiellt förkastliga förfaringssätt är att hundratusentals
            personer, som i de allmänna valen röstar på andra partier, tvångsansluts
            till ett parti som de inte sympatiserar med. Dessutom tvingas
            de betala medlemsavgifter till detta parti. Omkring en kvarts
            miljon av det socialdemokratiska partiets medlemmar röstar inte
            på socialdemokraterna. Den reservationsrätt, som ges i efterhand
            och som brukar anföras som ett slags försvar för det primära övergreppet
            mot den enskildes politiska integritet, kan inte ge någon som
            helst legitimation åt systemet som sådant. Det avgörande är att
            den enskilde inte själv får ta ställning till om hon eller han
            vill bli ansluten till det socialdemokratiska partiet.
          </p>
          <p xml:id="i-MNhyYpoFiGAwXhy3D3U2Bj">
            1
          </p>
          <pb facs="riksdagen-motions-pdf/data/198687/mot_198687_k_213/mot_198687_k_213-002.pdf"/>
          <p xml:id="i-CtePyCUak3Pe6w6mLuimY">
            Men därtill kommer bl.a. att den som i efterhand reserverar sig,
            dvs. kräver utträde, därmed har tvingats deklarera att han/hon
            inte vill vara med i det socialdemokratiska partiet. Detta harmonierar
            synnerligen illa med grundlagens bud om att den enskilde skall
            vara skyddad mot allt tvång att ge till känna sin åskådning i
            politiskt avseende. Det är också väl känt att många som reserverat
            sig mot kollektivanslut- ningen på olika sätt trakasseras, bl.a.
            på arbetsplatserna. Många avstår därför från att reservera sig
            för att undgå obehag. För enskilda individer innebär kollektivanslutningen
            ett åsiktsmässigt förtryck och ett personligt lidande. Centerpartiet,
            folkpartiet och moderata samlingspartiet har i riksdagen länge
            krävt att kollektivanslutningen skall avskaffas. Riksdagen har
            också åtta gånger uttalat att kollektivanslutningen skall upphöra.
            Det socialdemo- kratiska partiet har dock länge trotsat dessa
            uttalanden, och olika socialde- mokratiska partisekreterare har
            vid utfrågningar i konstitutionsutskottet direkt förklarat att
            den socialdemokratiska partikongressens beslut står över uttalanden
            av Sveriges riksdag. Detta har gjort att lagstiftning framstått
            som den enda säkra framkomliga vägen för att komma till rätta
            med den från principiell synpunkt helt förkastliga och för den
            enskilde individen så förnedrande kollektivanslut- ningen. Vid
            ett tidigare riksmöte behandlades ett antal motioner om förbud
            mot kollektivanslutning. Därvid beslöt konstitutionsutskottet
            att ett lagförslag som presenterats av centerpartiet skulle granskas
            av lagrådet. Detta beting- ades bl. a. av att socialdemokraterna
            tidigare hävdat att ett förbud i lag mot kollektivanslutning skulle
            strida mot skyddet för föreningsfriheten i rege- ringsformen.
            Att detta var en felaktig uppfattning bekräftades av lagrådet.
            Lagrådsgranskning kom således till stånd och lagrådet yttrade
            samman- fattningsvis bl. a. följande (se KU 1984/85:30): ”Av det
            anförda framgår att den föreslagna lagen inte strider mot den
            enligt regeringsformen skyddade föreningsfriheten. Inte heller
            i övrigt möter lagförslaget något hinder från grundlagssynpunkt.”
            Lagrådet föreslog vissa formella ändringar i lagförslaget, vilka
            acceptera- des av alla de tre icke-socialistiska partierna. I
            riksdagen avslogs dock förslaget av socialdemokraterna och vänsterpartiet
            kommunisterna. I en trepartimotion i januari 1986 återkom centerpartiet,
            folkpartiet och moderata samlingspartiet med förslag om lagstiftning.
            Även detta förslag avvisades av socialdemokraterna och kommunisterna.
            Majoriteten återupprepade det av lagrådet underkända argumentet
            att lagstiftning skulle innebära ett otillbörligt ingrepp i föreningsrätten.
            Därtill anfördes att socialdemokratiska partistyrelsen i oktober
            1986 beslutat föreslå partikongressen i september 1987 att kollektivanslutningen
            i dess nuvarande form skall upphöra från och med 1991. Det är
            onekligen ett framsteg att den socialdemokratiska partistyrelsen
            insett att något måste göras mot kollektivanslutningen. Den debatt
            som förts visar emellertid att det ingalunda råder någon enighet
            inom det socialdemo- kratiska partiet i denna fråga. Flera framträdande
            representanter för partiet
          </p>
          <p xml:id="i-FzEFrVXto83iVAHsSW5Xe8">
            Mot. 1986/87 K213
          </p>
          <p xml:id="i-MQ36nCZ9M3AKQL9X1NpooZ">
            12
          </p>
          <pb facs="riksdagen-motions-pdf/data/198687/mot_198687_k_213/mot_198687_k_213-003.pdf"/>
          <p xml:id="i-GLoqH5aqV6nD2kRqzMjtNV">
            har uttalat att kollektivanslutningen bör bestå. Det är således
            i hög grad osäkert hur partikongressen kommer att ställa sig till
            partistyrelsens förslag. Till detta kommer att det inte är klarlagt
            om partistyrelsens förslag innebär att man avser att gå över till
            en rent individuell anslutningsform. Det har t.ex. talats om att
            s.k. organisationsanslutning skall finnas kvar. Den föreslagna
            övergångsperioden är för övrigt orimligt lång. Partistyrelsens
            förslag innebär att kollektivanslutningen skall tillämpas i ytterligare
            minst tre år. Även om kollektivanslutningen till det socialdemokratiska
            partiet skulle komma att upphöra om några år är en lagstiftning
            motiverad för att förhindra att samma företeelse återkommer i
            framtiden. Med hänvisning till vad som anförts vidhåller vi således
            förslaget om lagstiftning mot kollektivanslutning.
          </p>
          <p xml:id="i-DPf6VsocCnZp25BHR5m9qq">
            Hemställan
          </p>
          <p xml:id="i-T9sKAsBJ6bcRHXuz1dmfvZ">
            Vi hemställer därför att riksdagen beslutar anta i bilaga bifogade
            förslag till lag om formerna för anslutning till politiskt parti.
          </p>
          <p xml:id="i-KfF7qtzY8TKQZYwPcrqXxY" type="date">
            Stockholm den 19 januari 1987
          </p>
          <p xml:id="i-5DWp4zN8SXUZ4XbGHYzzRD">
            Olof Johansson (c) Bengt Westerberg (fp) Carl Bildt (m)
          </p>
          <p xml:id="i-3TFFEWxqtx5C23wQAykojf">
            Mot. 1986/87 K213
          </p>
          <p xml:id="i-AhGbSKKwXu4KRdVU3k3ngM">
            13
          </p>
          <pb facs="riksdagen-motions-pdf/data/198687/mot_198687_k_213/mot_198687_k_213-004.pdf"/>
          <p xml:id="i-DvHssVpj184wVppS2EHVS9">
            Mot. 1986/87 K213 Bilaga
          </p>
          <p xml:id="i-8p5L7fz6y4gncQt67P8Rcq">
            Lagom formerna för anslutning till politiskt parti
          </p>
          <p xml:id="i-EyPbkb7ojVB46gT5dY4nhh">
            Härigenom föreskrivs följande. Enskild person får antas som medlem
            i politisk sammanslutning endast om han genom egen ansökan gett
            till känna att han önskar inträda i sammanslut- ningen. Antas
            någon som medlem utan sådan ansökan, saknar det rätts- verkan.
          </p>
          <p xml:id="i-NxZVFn4FdvPPRf6udj6jX3">
            Denna lag träder i kraft den 1 juli 1987.
          </p>
        </div>
      </div>
    </body>
  </text>
</TEI>
