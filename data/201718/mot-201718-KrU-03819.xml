<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03819">
  <teiHeader>
    <fileDesc>
      <titleStmt>
        <title>Kulturpolitik för hela landet</title>
        <author corresp="i-9nQnnjEYdDqQdpqWHaTczL">av Per Lodenius m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3819 av Per Lodenius m.fl. (C)</title>
          <idno type="rdwebb">H5023819</idno>
          <rs type="number">3819</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023819/text</ref>
          <ref type="dokument_url_html">http://data.riksdagen.se/dokument/H5023819</ref>
          <ref type="dokumentstatus_url_xml">http://data.riksdagen.se/dokumentstatus/H5023819</ref>
          <ref type="docx">http://data.riksdagen.se/fil/1D2FD595-1A9A-4A77-AEB0-C016AC3B7F8D</ref>
          <ref type="pdf">http://data.riksdagen.se/fil/0BDC759D-7A39-4DE4-845B-36F869817CBD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-DyMWrZMvLW1B7NfePkXTu4</idno>
            <name>Fredrik Christensson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8kiDUSBaQH3DKajngeospo" type="signed"/>
        <correspContext corresp="i-8kiDUSBaQH3DKajngeospo">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-DyMWrZMvLW1B7NfePkXTu4"/>
          <note type="signatory" corresp="i-UT1ponddSVxoVpn779syr7"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-3eADnK9dtUMLVdS6cu4K7t" type="submitted">
          <date when="2017-10-05"/>
          <time when="16:15:02"/>
        </correspAction>
        <correspAction xml:id="i-VUraYoCVkEHf1BzoFHP7Sj" type="reviewed">
          <date when="2017-10-05"/>
          <time when="21:47:46"/>
        </correspAction>
        <correspAction xml:id="i-5Mq5LXrttU3V7Ajn9MRPT8" type="referred">
          <date when="2017-10-13"/>
        </correspAction>
        <correspAction xml:id="i-5CR3KnnZ52CVhoVxUi9JKC" type="assigned">
          <date when="2018-09-20"/>
          <time when="14:21:21"/>
        </correspAction>
        <correspContext corresp="i-5CR3KnnZ52CVhoVxUi9JKC">
          <ref type="assignedTo">Kulturutskottet</ref>
        </correspContext>
        <correspAction xml:id="i-SpSE4WajFhHbvrgMrrwm2o" type="behandlas_i"/>
        <correspContext corresp="i-SpSE4WajFhHbvrgMrrwm2o">
          <ref type="uppgift">2017/18:SkU9</ref>
          <ref type="ref_dok_id">H501SkU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU9</ref>
          <ref type="ref_dok_titel">Beskattning av företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EeEBwoP2JpbtLkwSB4Te2i" type="behandlas_i"/>
        <correspContext corresp="i-EeEBwoP2JpbtLkwSB4Te2i">
          <ref type="uppgift">2017/18:KrU5</ref>
          <ref type="ref_dok_id">H501KrU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU5</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3819 av Per Lodenius m.fl. (C)
          Kulturpolitik för hela landet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-AQeP3HnT5ZtsrdchVMydb1">
            Förslag till riksdagsbeslut
          </head>
          <list style="ol">
            <item xml:id="i-YHZxnDWY5JkvzNDVdoQaew">
              Riksdagen ställer sig bakom det som anförs i motionen om vikten
              av att främja ett brett kulturliv där nya digitala kulturella
              uttryck och mångkultur frodas sida vid sida med traditionella
              kulturformer och där kulturella och kreativa näringar blomstrar,
              och detta tillkännager riksdagen för regeringen.
            </item>
            <item xml:id="i-M21ZNqgwGH73F1oFby4SdY">
              Riksdagen ställer sig bakom det som anförs i motionen om att
              utveckla kultursamverkansmodellen och inrätta ett nationellt kulturhuvudstadsår
              och tillkännager detta för regeringen.
            </item>
            <item xml:id="i-DDvQf3M4TDFqyRUfLG9PCq">
              Riksdagen ställer sig bakom det som anförs i motionen om förutsättningar
              för ett kulturliv i världsklass och tillkännager detta för regeringen.
            </item>
            <item xml:id="i-7VkZRgr5dRMRt4w6J47Nfn">
              Riksdagen ställer sig bakom det som anförs i motionen om att
              öka det kulturella utbytet med övriga världen och tillkännager
              detta för regeringen.
            </item>
            <item xml:id="i-S7d5KAiThPALL9uR4ih6wm">
              Riksdagen ställer sig bakom det som anförs i motionen om att
              utreda möjligheten att införa avdragsrätt för förstahandsinköp
              av konst för företag och tillkännager detta för regeringen.
            </item>
            <item xml:id="i-Xboxez1XptuSvt98qo38gt">
              Riksdagen ställer sig bakom det som anförs i motionen om att
              se över möjligheterna för de nationella kulturinstitutionerna
              att sprida sin verksamhet i hela landet och tillkännager detta
              för regeringen.
            </item>
            <item xml:id="i-HHpPXcRv1ZGYCCDizwMyBK">
              Riksdagen ställer sig bakom det som anförs i motionen om att
              ge en bättre anpassad kompensation för momshöjningen på biobiljetter
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Sy1Yrk51ELaVEABiq2dyYw" type="h1">
            Kulturen som en del i det fria samhällslivet
          </head>
          <p xml:id="i-3RzWxMKbVyRMDc9YEVDhMV">
            I kulturen och det fria samhällslivet får vi möjlighet att förstå
            oss själva och andra bättre. Vi kan utveckla vår kreativitet genom
            möten med det oväntade.
          </p>
          <p xml:id="i-VTYvJdSyszbbtin94aaxt4">
            Med den digitala tekniken har mycket kultur och kunskap blivit
            tillgänglig för så många fler. Det har blivit enklare att sprida
            kultur och möjligheten till delaktighet är nu större än någonsin.
            Det digitala samhället har blivit en del av vår vardag. Detta
            syns inte minst med nya breda kulturformer som dataspel, möjligheter
            att se föreställningar som görs på en annan kontinent hemmavid
            eller på den svenska musiken som sprids och uppskattas i stora
            delar av världen. Med de möjligheter som digitalisering ger får
            fler möjlighet att finna ett uttryck som passar just dem. Det
            skapar också företag, jobb och exportinkomster. Med kreativitet
            växer vi som individer men också som samhälle.
          </p>
          <p xml:id="i-K8mQHtSc7YQdBrJexqs1iJ">
            Kulturen har sitt egenvärde men bidrar också till mycket mer.
            Inte minst till kreativitet. Sverige har framgångsrika kreativa
            och kulturella näringar och det finns stor tillväxtpotential.
            Ökat samspel i kulturfrågor mellan politik, näringsliv och engagerade
            eldsjälar kan skapa ökade förutsättningar för jobb liksom för
            lokal och regional utveckling, attraktivitet och turism, kunskapsutveckling
            och nya exportframgångar.
          </p>
          <p xml:id="i-t65doMUXj9h6eNJ7zDHnV">
            Engagemang som frodas i kulturliv, civilsamhälle och debatt är
            kitt som fogar samman samhället. I vår vision har alla – oavsett
            bostadsort, bakgrund, funktionsnedsättning eller livssituation
            – möjligheter att delta i kulturliv som rymmer både professionellt
            buren kultur och amatörers skapande. Sverige blir ett alltmer
            mångkulturellt land, och detta skapar nya möjligheter. Kultur
            stärker självförtroende och gör att fler tar tillvara yttrandefriheten.
            Det i sin tur stärker delaktigheten och demokratin i vårt samhälle.
          </p>
          <head xml:id="i-HcKjBY3ic87mdNuJW7QS5F" type="h1">
            Kulturpolitiska utvecklingsområden
          </head>
          <p xml:id="i-LbKNwNXCgcBinrAYZFgsmu">
            Människor vill bo och verka på en plats som är intressant och
            kreativ. Attraktionskraften för Sverige som nation är en viktig
            framtidsfråga. Kultur med både spets och bredd är betydelsefull
            som lokaliseringsfaktor. Där måste Sverige ligga i framkant för
            att klara internationell konkurrens. Detta är gynnsamt för att
            attrahera företagsetableringar, rekrytering av arbetskraft liksom
            främjande av besöksnäringen.
          </p>
          <p xml:id="i-J1VQNaApuzCRjsus8vajqG">
            Det är viktigt att alla får tillgång till ett brett kulturutbud
            i hela landet. Då skapas också förutsättningar för ett nytänkande
            och spetsigt kulturliv som också låter tala om sig internationellt.
            Inte minst är det centralt att alla barn får möta många olika
            kulturyttringar så att de kan finna sina egna uttryck. Det skapar
            också en grogrund för bildning att bära med sig genom livet. Därför
            bör satsningen på Skapande skola som finns i grundskolan och förskolan,
            på sikt breddas till att gälla även gymnasieskolan. Dessutom ger
            det professionella kulturskapare arbetstillfällen på skolor när
            de arbetar med barn och kultur. Skapande skola stimulerar de ungas
            kreativitet och skapar möten med professionella kulturskapare.
          </p>
          <p xml:id="i-Cd61kdrbMYwAnhisjZhoCY">
            Möjligheten att både ta del av kultur och själv skapa genom digital
            teknik måste tas tillvara. Vi har nu till exempel en framgångsrik
            svensk bransch för dataspel och apputveckling, ett kreativt entreprenörskap
            som engagerar många. Vi vet inte i dag vilka nya kulturella yttringar
            som kommer att uppstå när tekniken utvecklas. Med detta krävs
            ett öppet förhållningssätt från offentligt håll så att även ungas
            aktiviteter på internet kan få stöd. Även inom traditionell kultur
            som opera har föreställningar utvecklats för att platsa i det
            nya digitala visningsfönstret.
          </p>
          <p xml:id="i-7K7UbdkCPsZmhkw4G4NtG1">
            För att lyfta kulturlivet i hela landet vill vi stärka och utveckla
            kultursamverkansmodellen. Vi vill också att regionerna i samverkan
            med den nationella nivån tar fram en nationell kulturplan. Ytterligare
            ett sätt att skapa såväl nationellt som internationellt intresse
            för vårt kulturliv är att inrätta ett system för ett nationellt
            kulturhuvudstadsår. Idén är att en svensk stad vart annat år får
            statusen nationell kulturhuvudstad. Då kan också mindre städer
            få uppmärksamhet och chans att visa upp och särskilt utveckla
            sitt kulturliv.
          </p>
          <p xml:id="i-LDrTEHSeEV79jreXrNS1qY">
            För att fler människor ska kunna få nya och vidgande kulturella
            intryck vill vi både sprida och utveckla vårt kulturliv genom
            internationella kontakter. Det kan exempelvis ske genom samarbete
            med vänorter, ökad aktivitet inom området via våra ambassader
            och konsulat och genom direkt utbyte mellan aktiva kulturutövare.
          </p>
          <p xml:id="i-Xbi9e4dUh4Kt5wFcZGBKdL">
            För ett kulturliv i världsklass krävs även goda förutsättningar
            att sprida och ta del av kultur som skapats i andra länder. För
            att lyckas med detta och för att främja digitala företag är det
            viktigt att en gemensam digital marknad skapas i EU.
          </p>
          <p xml:id="i-GZG2nk43hbf3tDDbMXQbez">
            Det finns en stor internationell marknad för besökare till Sverige.
            Dem kan vi attrahera genom att utveckla vårt kulturliv och ta
            tillvara våra kulturmiljöer. För dessa besökare behövs spännande
            upplevelser men också vackra miljöer att strosa i, upptäcka och
            fotografera.
          </p>
          <p xml:id="i-VChK2Mn2HiJ8aCJgNdk4dK">
            För att säkra den konstnärliga friheten behöver konsten skyddas
            från direkt påverkan när den betalas av det offentliga, det som
            brukar kallas principen om armlängds avstånd. Det behövs också
            modeller för offentlig och privat samverkan i dessa sammanhang
            så att armlängds avstånd gäller även där. Vi ser gärna sponsring
            där den konstnärliga friheten samtidigt värnas.
          </p>
          <p xml:id="i-JS9vERbXRNMDBPhrbsRMZh">
            Vi vill utreda möjligheten att införa avdragsrätt för förstahandsinköp
            av konst för företag. Det kan vara ett sätt att skapa en större
            marknad för ny konst utan statlig styrning.
          </p>
          <p xml:id="i-NDH6ybXnrePW2cQU4WPT37">
            Många kulturarbetare blir egenföretagare även om det är det kulturella
            uttrycket och inte företagande som man är intresserad av. Centerpartiet
            föreslår en ny företagsform, ingångsföretag, för småskaliga företag
            med högst 250 000 kronor i omsättning och med en schablonskatt
            på 25 % på omsättningen. Det skulle underlätta för kulturskapare
            som kan ägna mer tid åt sin kreativa verksamhet och mindre tid
            till administration och passar även de som har andra jobb och
            anställningar vid sidan om eller kopplat till sin kulturverksamhet.
          </p>
          <p xml:id="i-S8chKya6iW1zegMJ6rWDML">
            De nationella kulturinstitutionerna måste sprida sin verksamhet
            och göra den mer tillgänglig i hela landet. Detta kan göras på
            många sätt. Ett sätt är genom att låta ett antal framträdande
            regionala scener, som exempelvis Dalhalla, även få status som
            nationella scener. Då kan till exempel Kungliga Operan ha Dalhalla
            som sin scen under en tid varje år. Det skulle kunna lyfta både
            den speciella scenen och bidra till att locka nya besökare både
            inom landet och internationellt.
          </p>
          <p xml:id="i-V9Lsww6ARWaDaxMtFEgmAK">
            Film tillhör de mest tillgängliga kulturformerna i Sverige. Så
            vill vi att det ska förbli. Momsen på biobesök höjdes i januari
            2017. Den gör det dyrare för besökare att gå på bio och ökar risken
            att biografer på mindre orter slås ut. Regeringen lade under våren
            2016 en filmproposition. När den behandlades av riksdagen beslutades
            om sju stycken tillkännagivanden, däribland att regeringen skyndsamt
            ska utreda en alternativ finansiering av filmpolitiken med utgångspunkt
            i att behålla den nuvarande mervärdesskattesatsen. Till dess att
            alternativ finansiering har utretts behöver det bidrag regeringen
            anslagit för att motverka dessa konsekvenser användas på ett mer
            ändamålsenligt sätt och anpassas efter verksamhetens behov. Biografer
            på mindre orter betyder mer för kulturlivet på dessa orter än
            bara en plats att se film på. De är en viktig del i en kulturell
            infrastruktur som sammantaget ger tillgång till ett brett kulturliv
            i hela landet.
          </p>
        </div>
        <div type="motSignatures">
          <list>
            <item xml:id="i-QBAN569ytA3X2Sea75G3p1">
              Per Lodenius (C)
            </item>
            <item xml:id="i-H3wyARsvhm4QFyKnmgGEHs">
              Ulrika Carlsson i Skövde (C)
            </item>
            <item xml:id="i-FuP1x4s9dmW2ud1Cqh1YK2">
              Fredrik Christensson (C)
            </item>
            <item xml:id="i-B3YKK7aqovZ2qrAUJUFpQi">
              Solveig Zander (C)
            </item>
            <item xml:id="i-WU9qQrnar1uu1h8tK87ozL">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
