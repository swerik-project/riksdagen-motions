<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-00811">
  <teiHeader>
    <fileDesc>
      <titleStmt>
        <title>Arbetsmarknad</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:811 av Magnus Persson m.fl. (SD)</title>
          <idno type="rdwebb">H702811</idno>
          <rs type="number">811</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H702811/text</ref>
          <ref type="dokument_url_html">http://data.riksdagen.se/dokument/H702811</ref>
          <ref type="dokumentstatus_url_xml">http://data.riksdagen.se/dokumentstatus/H702811</ref>
          <ref type="docx">http://data.riksdagen.se/fil/64946A95-4B5F-4E75-A1CF-1FE4CACCAC21</ref>
          <ref type="pdf">http://data.riksdagen.se/fil/490CE4F5-378E-43AF-B00C-31FDBD33527E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FTpmQFfwbC9Ed9f3wcMTTb</idno>
            <name>Henrik Vinge</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Srs24C5K9dGdwuki8ZEAQ9" type="signed"/>
        <correspContext corresp="i-Srs24C5K9dGdwuki8ZEAQ9">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-FTpmQFfwbC9Ed9f3wcMTTb"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction type="submitted" xml:id="i-AgALtpU7RAkaZ6Hq47gVJr">
          <date when="2019-10-01"/>
          <time when="08:24:05"/>
        </correspAction>
        <correspAction type="reviewed" xml:id="i-UW5i2qbuvmiVuTPZ16AUJ2">
          <date when="2019-10-01"/>
          <time when="09:12:05"/>
        </correspAction>
        <correspAction type="referred" xml:id="i-NdR2PD5WR4aiV15EXCfBri">
          <date when="2019-10-11"/>
        </correspAction>
        <correspAction type="assigned" xml:id="i-7cLPLcg4mfimCr4zkUzReN">
          <date when="2020-04-29"/>
          <time when="17:33:59"/>
        </correspAction>
        <correspContext corresp="i-7cLPLcg4mfimCr4zkUzReN">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-Pb43Tz7NNGp2gdcwSo7SLz"/>
        <correspContext corresp="i-Pb43Tz7NNGp2gdcwSo7SLz">
          <ref type="uppgift">2019/20:AU2</ref>
          <ref type="ref_dok_id">H701AU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ToQUwbaqH7XyVsXKxpAUnn"/>
        <correspContext corresp="i-ToQUwbaqH7XyVsXKxpAUnn">
          <ref type="uppgift">2019/20:AU4</ref>
          <ref type="ref_dok_id">H701AU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU4</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PAcRuDqbvhoR6ysGXhsgTA"/>
        <correspContext corresp="i-PAcRuDqbvhoR6ysGXhsgTA">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4aE5wHaDTebsuPys64onHb"/>
        <correspContext corresp="i-4aE5wHaDTebsuPys64onHb">
          <ref type="uppgift">2019/20:AU8</ref>
          <ref type="ref_dok_id">H701AU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU8</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VkzdmdtU5G3DBmyJ5Hv618"/>
        <correspContext corresp="i-VkzdmdtU5G3DBmyJ5Hv618">
          <ref type="uppgift">2019/20:SfU22</ref>
          <ref type="ref_dok_id">H701SfU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SfU22</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:811 av Magnus Persson m.fl. (SD) Arbetsmarknad</div>
      </div>
      <div type="motBody">
        <div type="motProposal" subtype="förslag">
          <head xml:id="i-D1VdCbKDyG6fQPwwdbwDrM">
            Förslag till riksdagsbeslut
          </head>
          <list style="ol">
            <item xml:id="i-Dm6V6wFhthEcsXcCwWrvFG">
              Riksdagen ställer sig bakom det som anförs i motionen om att
              fortsätta reformationen av Arbetsförmedlingen och tillkännager
              detta för regeringen.
            </item>
            <item xml:id="i-Kn6hL7qzU2TZd3hsuvbyLk">
              Riksdagen ställer sig bakom det som anförs i motionen om en obligatorisk,
              skattefinansierad och allmän arbetslöshetsförsäkring och tillkännager
              detta för regeringen.
            </item>
            <item xml:id="i-5AwVU3zks2spetJ4TZVxV6">
              Riksdagen ställer sig bakom det som anförs i motionen om att
              flytta över ansvaret för arbetslöshetsförsäkringen till Försäkringskassan
              och tillkännager detta för regeringen.
            </item>
            <item xml:id="i-R9t6G5YqroN85XG2Y4WkZ3">
              Riksdagen ställer sig bakom det som anförs i motionen om att
              öka undantagen i turordningsreglerna i LAS och tillkännager detta
              för regeringen.
            </item>
            <item xml:id="i-K3toNRs4xb6YrkmMFfc41H">
              Riksdagen ställer sig bakom det som anförs i motionen om att
              införa behovsprövad arbetskraftsinvandring och tillkännager detta
              för regeringen.
            </item>
            <item xml:id="i-RRz5PXP6VBhksxLDdP6aJf">
              Riksdagen ställer sig bakom det som anförs i motionen om att
              utreda möjligheten att införa lärlingsanställningar och tillkännager
              detta för regeringen.
            </item>
            <item xml:id="i-DWChZ9cDHiauu7PXWFFzv1">
              Riksdagen ställer sig bakom det som anförs i motionen om att
              utreda behovet av resurser till samverkan mellan utbildningsväsendet,
              politiken och näringslivet och tillkännager detta för regeringen.
            </item>
            <item xml:id="i-792JUpNzUPCSf2LPTsaUMy">
              Riksdagen ställer sig bakom det som anförs i motionen om att
              återinföra 100-dagarsregeln och tillkännager detta för regeringen.
            </item>
            <item xml:id="i-Uih6W5rjnfWffGuT8Nuhit">
              Riksdagen ställer sig bakom det som anförs i motionen om att
              höja taket för ersättning vid arbetslöshet och tillkännager detta
              för regeringen.
            </item>
            <item xml:id="i-SkpQHXEaEabxtLpyAju9u">
              Riksdagen ställer sig bakom det som anförs i motionen om att
              avveckla subventionerade anställningar och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-98kojR1VM6XfZTwBiVj4vm">
            Motivering
          </head>
          <p xml:id="i-PAzR1ynZU5bwKN4e5nXHGK">
            Sverigedemokraternas arbetsmarknadspolitik vilar på en pragmatisk
            grund och vi låser inte fast oss i traditionella höger–vänsterpositioneringar.
            Arbetsmarknaden har de senaste decennierna genomgått stora förändringar
            på grund av en allt mer digitaliserad och automatiserad utveckling.
            Den snabba utvecklingen kräver en arbetsmarknads­politik som är
            flexibel och mer lättmanövrerad än vad som kännetecknar nuvarande
            regelverk. Det är därför viktigt att politiken lämnar tidigare
            låsningar och fokuserar på de växande klyftorna inom svensk arbetsmarknad.
            För Sverigedemokraterna är det viktigt att hitta balansen mellan
            en ökad trygghet för löntagarna och att skapa förutsättningar
            för ett bra företagsklimat med extra fokus på medelstora och små
            företag, där fyra av fem jobb skapas enligt statistiken. Att förena
            dessa intressen utgör inte en motsättning utan en förutsättning
            för att klara den allt mer segregerade arbets­marknaden.
          </p>
          <p xml:id="i-8PmPEaFsaAs9KuwhKhr9GX">
            En väl fungerande arbetsmarknadspolitik bör innehålla få men
            effektiva insatser som syftar till att arbetssökande erhåller
            reguljära anställningar. Idag ser vi en tudelad arbetsmarknad
            där utrikes födda har en alarmerande arbetslöshetsstatistik jämfört
            med inrikes födda vilket påverkar kommunerna på ett ohållbart
            sätt. Detta har Sverigedemokraterna påtalat under lång tid och
            de kommande åren vill vi därför fokusera på en ökad sysselsättning
            på ett sätt som präglas av långsiktighet. Kvalitet och processäkring
            bör vara ledorden för vårt välstånd och därför måste användandet
            av kortsiktiga, ineffektiva och kostsamma lösningar som baseras
            på ideologiska övertygelser upphöra. Det gagnar varken samhälle
            eller individ.
          </p>
          <head type="h2" xml:id="i-2ka39yFMT9DTS8uvvyNhv9">
            Avveckla Arbetsförmedlingen i dess nuvarande form
          </head>
          <p xml:id="i-BhsWYD38NsQR6DMdeGgimT">
            Arbetsmarknadspolitiken är helt central för upprätthållandet
            av välfärdsstaten. Att matchningen mellan utbildning, arbetssökande
            och arbetslivet måste fungera är avgörande för att tillgodose
            de behov som finns på arbetsmarknaden.
          </p>
          <p xml:id="i-7aceMhfvf3cYvrfEkg48GP">
            I den funktionen fungerade Arbetsförmedlingen bra i olika former
            under 1900-talet då arbetsmarknaden var mer statisk. Arbetsmarknaden
            har med tiden förändrats genom digitalisering och urbanisering
            och med den tekniska utvecklingen, vilket kräver en översyn av
            Arbetsförmedlingens funktioner. Förtroendet för Arbetsförmedlingen
            är lågt från både offentlig sektor, det privata näringslivet och
            arbetssökande vilket varit ett problem, inte minst på grund av
            den kostnad Arbetsförmedlingen dras med. Av den anledningen välkomnar
            vi den reformation som nu tagit form genom ”januariavtalet” och
            som Sverigedemokraterna efterfrågat under lång tid.
          </p>
          <p xml:id="i-DZfHfC7cKvjLjNAfy4e5hb">
            Sverigedemokraterna anser att Arbetsförmedlingens fungerande
            funktioner i form av stöd till exempelvis funktionsnedsatta skall
            fortgå och finnas kvar. Vi vill också se att Arbetsförmedlingen
            skall fungera som en granskande myndighet när det gäller privata
            aktörer inom stöd och matchning för att säkerställa att de kvalitetskrav
            som ställs på matchningstjänsten efterlevs.
          </p>
          <p xml:id="i-952khWcNPSvupggyER24h5">
            Arbetsförmedlingen har ett eget ansvar för sin budget och hur
            nedskärningar skall prioriteras. Dock värnar Sverigedemokraterna
            landsbygden och då är det viktigt att från politikens håll säkerställa
            att landsbygden får det stöd som krävs. Av det skälet ska avvecklingen
            av kontor börja i storstäder där det finns bättre förutsättningar
            för att upprätthålla kvalitet och tillgänglighet.
          </p>
          <p xml:id="i-7zwkvHGPh37c46JjueJxxD">
            Vi tror att privata matchningsföretag har bättre förutsättningar
            att leverera kvalitativa resultat än en statlig myndighet. Avgörande
            är att ersättningsmodellen är utformad på ett sätt där faktiskt
            resultat lönar sig. Därför vill vi utreda hur en sådan modell
            skall se ut genom sakkunniga och experter på området. Arbetsförmedlingen
            ska ha en central roll i utformande och granskning av modellen.
          </p>
          <head type="h2" xml:id="i-3Qf2gDvf2pxwRyeZmXA1Uo">
            Inrätta en obligatorisk, skattefinansierad och allmän arbetslöshetsförsäkring
          </head>
          <p xml:id="i-MWcw3kkbAMH7dvmGbPyucU">
            Sverigedemokraterna värnar om löntagarna. I Sverige har vi en
            välfärd som skapats genom statens ansvar för individen vilket
            vi värnar. Att välfärdens skyddsnät ger ekonomisk trygghet vid
            arbetslöshet är självklart och likaså är det självklart med ekonomisk
            trygghet vid sjukdom. Den tryggheten ska gälla samtliga medborgare
            som förvärvsarbetar. Fackföreningarnas historiska koppling till
            arbetslöshetsförsäkringen är förlegad och därför bör systemet
            reformeras i grunden. Sverigedemokraterna vill att arbetslöshetsförsäkringen
            blir helt statligt finansierad och rent administrativt övertas
            av Försäkringskassan. Idag är arbetslöshetsförsäkringen till största
            delen skattefinansierad. Den finansieras således inte av medlemsavgifter.
            Utifrån detta är det inte mer än rätt att alla löntagare ges möjlighet
            att ta del av denna trygghet vid arbetslöshet.
          </p>
          <p xml:id="i-TXasuBANWHdUqNWp7PFh2o">
            Kraven för att få ersättning är ett viktigt incitament för ordning
            och skall kvarstå i sin nuvarande form, men kravet på medlemskap
            i a-kassa ska avvecklas.
          </p>
          <head type="h2" xml:id="i-5rewhS7JL8eZZMpQ3bZ5TX">
            Lagen om anställningsskydd – utöka undantagen i turordningsreglerna
          </head>
          <p xml:id="i-Xc4kdFCHKd6eBQum3bbPp">
            Lagen om anställningsskydd har varit en del av den svenska modellen
            sedan införandet av den första formen i slutet av 1800-talet och
            är en stark pelare i vår arbetsmarknads­kultur. Eftersom arbetsmarknaden
            förändras i en allt snabbare takt är dock en översyn av gamla
            regelverk nödvändig för att anpassa dem till en mer flexibel och
            rörlig arbets­marknad.
          </p>
          <p xml:id="i-Lu86TV18oRvk1fNY2XvXLE">
            Sverigedemokraterna värnar ett positivt företagsklimat och vi
            inriktar oss särskilt på medelstora och små företag som utgör
            ryggraden i svenskt näringsliv. Det är inom småföretagen de nya
            jobben skapas, men det är också småföretagen som är mest konjunkturkänsliga.
            Att stärka småföretagens konkurrenskraft är helt nödvändigt. Inom
            ramen för den svenska modellen vill vi därför utöka undantagen
            i turordningsreglerna. Dagens regelverk riskerar att drabba ungdomar
            och nyanlända i första hand då företag tenderar att vara mer försiktiga
            när de anställer ”oprövad” arbetskraft vilket inte gynnar arbetsmarknaden
            vare sig på lång eller på kort sikt. En felrekrytering kan vara
            helt avgörande för en liten verksamhet, och med dagens regelverk
            som inte är anpassat för en modern arbetsmarknad är risken att
            hämma viljan att rekrytera påtaglig. Speciellt med tanke på de
            utmaningar vi har med den snabbt växande segregationen på arbets­marknaden
            är det politikens ansvar att underlätta och skapa förutsättningar
            för företag att våga anställa bland nämnda grupper.
          </p>
          <p xml:id="i-YPdzVd9xNo4Nw65E9Cx3M1">
            Enligt gällande regelverk kan företag undanta två anställda.
            Vi vill skapa möjlig­heten för små företag att undanta fem anställda.
            Dock är det viktigt att tryggheten för arbetstagaren bevaras,
            och därför ser vi att förändringen av antalet undantag gäller
            för företag med upp till tio anställda. Det ökar incitamenten
            för små företag att våga anställa fler medarbetare till sina verksamheter.
          </p>
          <head type="h2" xml:id="i-BnjywsCSivGFB2oKnttPJC">
            Inför behovsprövad arbetskraftsinvandring
          </head>
          <p xml:id="i-QGoVrAhD8tZkC84u2CBKYS">
            Sverigedemokraterna välkomnar möjligheten att vid behov komplettera
            den svenska arbetsmarknaden med utländsk arbetskraft. Vår politik
            för arbetskraftsinvandring utgår från tre principer:
          </p>
          <p xml:id="i-GJuu1vr6t2p5rouM2Q3P8o">
            ─ Tillfredsställandet av arbetsmarknadens behov.
          </p>
          <p xml:id="i-YQ6d7q77JNxcDZk1mZgM9f">
            ─ Möjliggörandet av kompetensutbyte.
          </p>
          <p xml:id="i-WPvocwFXD9jNVYSPTsHcY2">
            ─ Värnandet av arbetstagares villkor.
          </p>
          <p xml:id="i-445iSj9DS6bxoc8ZVpuJDa">
            Den svenska arbetsmarknaden bygger sedan länge på kompetenskonkurrens
            snarare än låglönekonkurrens. Den bygger också på en kombination
            av lagstadgade rättigheter och skyldigheter arbetsgivare och arbetstagare
            emellan, såväl som på förhandlingar och uppgörelser mellan arbetsmarknadens
            parter. Detta är en ordning Sverigedemokraterna värnar. Därmed
            är det för oss en självklarhet att arbetskraftsinvandring ska
            vara baserad just på kompetensbehov. Den svenska arbetsmarknaden
            ska således vara öppen för kvalificerad arbetskraft vars kompetens
            efterfrågas, men inte för den som vill konkurrera om arbeten genom
            lägre löner eller accepterande av sämre arbetsvillkor. Med kvalificerad
            arbetskraft menar vi i första hand personer med högre utbildning,
            men också de som på godtagbart sätt kan arbeta i yrken som kräver
            så lång utbildning eller erfarenhet att akuta behov på den svenska
            arbetsmarknaden inte kan tillgodoses. Arbetskraftsinvandring till
            andra yrken, där behovet av arbetskraft relativt snabbt går att
            tillfredsställa genom utbildning och praktik av lågutbildade arbetslösa
            som redan bor i landet, ska inte tillåtas. Liksom uppehållstillstånd
            generellt ska arbetstillstånd vara tillfälliga och bundna till
            faktiskt arbete inom ramen för de villkor som de grundats på.
            Möjlighet till förlängning ska finnas om arbetsvillkoren fortsatt
            är uppfyllda, likväl som det ska finnas en möjlighet att återkalla
            arbetstillstånden i förtid om arbetsvillkoren inte längre uppfylls.
          </p>
          <head type="h2" xml:id="i-BdMREcx3oW4b1mhBvFsz2A">
            Lärlingsanställningar
          </head>
          <p xml:id="i-7pr3TX3DuPUhMd3p9GpToP">
            Sverigedemokraterna vill utreda möjligheten att införa en form
            av lärlingsanställningar. Internationellt finns flera olika varianter
            av framgångsrika former för detta. Vi vill se över möjligheten
            att skapa en svensk modell, efter de förutsättningar som finns
            på den svenska arbetsmarknaden. Detta arbete bör ske tillsammans
            med arbetsmarknadens parter. Utgångspunkten för oss är att de
            som deltar i denna utbildningsinsats ska kunna kombinera gymnasiestudier
            med möjligheten att lära sig ett yrke hos en arbetsgivare.
          </p>
          <p xml:id="i-LPyiye1z8LGLEUfumoxgbQ">
            Insatsen ska kunna erhållas efter behov och inte begränsas till
            någon specifik kategori av arbetssökande. Vår ståndpunkt är att
            deltagarnas ersättning under tiden i insatsen ska bestå av en
            procentsats av den av parterna överenskomna ingångslönen.
          </p>
          <p xml:id="i-9WEG7zetSUJWpoeTnu2g24">
            Dialog mellan utbildningsväsendet, politiken och näringslivet
            är helt avgörande för att matcha marknadens behov vilket skulle
            leda till en mer korrekt kompetens­försörjning gällande efterfrågan
            på arbetsmarknaden. Därför vill vi utreda behovet av resurser
            till samverkan mellan dessa instanser.
          </p>
          <head type="h2" xml:id="i-6KhoD86Fnc1K2g8YAV97Ty">
            Återinför 100-dagarsregeln i arbetslöshetsförsäkringen
          </head>
          <p xml:id="i-CVo2h2e26GmQ4Fuu6jQK5o">
            Arbetslöshet innebär många förändringar i en människas vardag,
            både ekonomiskt och socialt. För att få ersättning finns det en
            uppsättning krav varav ett är att den arbetssökande ska söka och
            ta arbete i hela landet från första dagen i arbetslöshet. Om den
            arbetssökande inte uppfyller detta krav har denne inte rätt till
            ersättning. Detta innebär i praktiken att en arbetssökande kan
            bli tvungen att lämna sin hemort och sin familj för att flytta
            till en helt annan del av landet om denne erhåller anställning
            på annan ort. Om en arbetssökande tackar nej till arbete på annan
            ort så förlorar denne tillfälligt sin ersättning.
          </p>
          <p xml:id="i-LxiiHASj5NxrnDfxvpAKAA">
            På ett samhällsekonomiskt plan kan detta möjligen ses som rimligt,
            men på det individuella och mänskliga planet är det många arbetssökande
            som upplever detta krav som stressande. Vi menar att arbetslöshet
            i sig är stressande och då är det viktigt för den arbetssökande
            att fokusera på att snabbt komma i jobb samtidigt som familjelivet
            ska fungera. Kravet påverkar sällan också de som lever i storstadsregionerna,
            utan konsekvenserna av kravet ser främst de som bor på landsbygden.
            Vi vänder oss inte emot tanken att man ska flytta till jobben,
            däremot vill vi ge människor en rimlig chans att i första hand
            kunna stanna i sin hemort och söka arbete där. Det är i vår mening
            inte heller eftersträvansvärt att alla ska lämna landsbygden,
            utan vi vill se en levande landsbygd.
          </p>
          <p xml:id="i-HFG7poaP4TMzvfKzLaHzB4">
            Utifrån detta vill vi återinföra möjligheten att begränsa sitt
            geografiska sökområde de första hundra dagarna.
          </p>
          <head type="h2" xml:id="i-TpMvGSLbFgC7B4zDhGRMDx">
            Höj taket för ersättning vid arbetslöshet
          </head>
          <p xml:id="i-SNHV9BXXrzkVUg6b1eSRzM">
            I ett led för att öka den ekonomiska tryggheten för den anställde
            anser Sverigedemo­kraterna att ersättningsnivåerna för de första
            hundra dagarna i arbetslöshet bör höjas från dagens ersättningsnivå.
            På den moderna arbetsmarknaden stannar arbetstagare inte lika
            länge på en arbetsplats som man gjorde förr. Företag inom allt
            fler branscher förändras också allt snabbare vilket skapar en
            rörligare arbetsmarknad generellt. Det är därför enligt Sverigedemokraterna
            motiverat att taket i ersättningsnivån höjs.
          </p>
          <head type="h2" xml:id="i-NsVr9qbZPxKvUrXYDnhbWp">
            Avveckla subventionerade anställningar med bristfälliga resultat
          </head>
          <p xml:id="i-B8dEuNsU2LXdKm5NPCAtmU">
            Sverigedemokraterna vill se en arbetsmarknadspolitik som präglas
            av kvalitet, höga resultat och hög effektivitet. Med detta avser
            vi kvantifierbara resultat i form av reguljära anställningar.
            För nyanlända tillåts insatser som visar på brister i kvalitet
            fortgå, vilket leder till slöseri med skattemedel även om det
            förfinar statistiken.
          </p>
          <p xml:id="i-CHwVNKnbkabh3EeqFsCKrU">
            Exempel på insatser är de olika subventionerade anställningar
            som i alltför låg grad utmynnat i reguljära anställningar. Det
            är inte ansvarsfullt och därför vill Sverigedemo­kraterna se en
            ökad kontroll av den arbetsmarknadspolitiska verksamheten.
          </p>
          <p xml:id="i-Wkbgo9PubaaHQdFmmxZifv">
            Genom ökade krav på kvalitet och processtyrning kan en striktare
            kontroll och utvärdering tillämpas från politiskt håll vilket
            leder till ett snabbare agerande som förhindrar att resurser används
            på fel sätt. Subventionerade anställningar som enbart leder till
            andra åtgärder är inte en önskvärd väg framåt vare sig för individ
            eller för samhälle. Sverigedemokraternas inriktning är att de
            subventionerade anställningarna på sikt ska avvecklas och ersättas
            av utbildningsinsatser som syftar till att rusta individen så
            att denne på egen hand kan erhålla en reguljär anställning.
          </p>
          <p xml:id="i-MCXh8x7KqFsKmpX6N5ohnG">
            Delaktighet handlar om möjligheten för alla, oavsett funktionsförmåga,
            att vara delaktiga i samhällets alla områden, till exempel arbetsmarknaden,
            skolan och offentliga miljöer. Vi anser att det är viktigt att
            alla ska kunna delta på arbetsmarknaden utifrån sin funktionsförmåga.
            Lönebidrag och andra åtgärder, insatser och program som finns
            att tillgå för personer med funktionsvariationer ska således kvarstå
            och i vissa delar utökas.
          </p>
          <head type="h2" xml:id="i-5J92BLSVkSphcfXaSnrXyC">
            Arbetsmarknaden och EU
          </head>
          <p xml:id="i-8wRaz9RA2cN3g4KW4TSVNP">
            Sverigedemokraterna värderar samarbete över nationsgränser och
            menar att vi historiskt alltid varit beroende av dialog med andra
            stater i olika former. Detta gäller även inom arbetsmarknaden
            i form av arbetskraftsinvandring.
          </p>
          <p xml:id="i-8Tq1gRKBXGRnfEeWSX14L8">
            I den globaliserade omvärld vi befinner oss i är det avgörande
            att vi, till exempel genom handel, utbyte av utbildning och försvar,
            kan föra dialog inom Europas gränser. Det skall vi fortsätta med
            och där har EU en viktig roll att spela. Dock är det viktigt för
            alla nationer att bevara självbestämmandet och den nationella
            suveräniteten.
          </p>
          <p xml:id="i-YYFUUTLXyK8Kt1JSuS39n2">
            Det gäller inte minst inom det politiska området arbetsmarknad.
            I dag finns det politiska partier som arbetar för att EU skall
            få mer inflytande på svensk arbetsmarknad vilket riskerar att
            sätta vår arbetsmarknadskultur – som vi tar för givet – i gungning.
            Detta är något Sverigedemokraterna kraftigt vänder sig emot.
          </p>
          <p xml:id="i-6rvTy16D18xiBeagZEtyAi">
            Den svenska modellen har fungerat som ett gott exempel runt om
            i världen och bygger på att parterna kommer överens om vilka regler
            som skall gälla på den svenska arbetsmarknaden. Det har historiskt
            tjänat oss väl. I Sverige skall det löna sig att arbeta och det
            skall vara möjligt att leva på sin lön. Vi motsätter oss därför
            att lönenivåer ska bestämmas av staten vilket i förlängningen
            innebär minimilöner som många länder inom EU tillämpar. Genom
            EU:s förslag inom ramen för den sociala pelaren riskerar riktlinjer
            att på sikt bli tvingande. Pelaren för sociala rättigheter handlar
            om att ge människor nya och ändamålsenliga rättigheter. Pelaren
            bygger på 20 principer i tre kategorier:
          </p>
          <p xml:id="i-L528v62YpqH25dNUmsawfV">
            ─ Lika möjligheter och tillgång till arbetsmarknaden
          </p>
          <p xml:id="i-B2JwM2MWVQxwQjiXXpABSL">
            ─ Rättvisa arbetsvillkor
          </p>
          <p xml:id="i-2mBeh2TTa4gSRvfwQQJCV5">
            ─ Social trygghet och social integration.
          </p>
          <p xml:id="i-GNvEFpSnkJTeF4hqoma638">
            Punkterna i pelaren är i stort sett bra och tjänar sitt syfte
            för rättvisa och rättigheter på arbetsmarknaden väl, men utgör
            samtidigt politiska områden som varje enskild stat bör styra över
            själv då det inte är EU:s ansvar.
          </p>
          <p xml:id="i-KWNcdW1fxGaD3y8ZpdQVB2">
            Genom den sociala pelaren och den europeiska arbetsmarknadsmyndigheten
            utmanas långsamt vår egen rätt att avgöra vilka regler som ska
            gälla på den svenska arbetsmarknaden, vilket vi ser som ett långsiktigt
            hot mot den svenska modellen.
          </p>
          <p xml:id="i-UQrjNNxGpQkD8GR2GThuTm">
            Sverigedemokraterna är det enda parti som fullt ut värnar om
            Sveriges självbestämmande och vår suveränitet vilket vi fortsatt
            kommer arbeta för.
          </p>
        </div>
        <div type="motSignatures">
          <list>
            <item xml:id="i-SWQUzvj1FVCyPQUz8gRhhK" who="i-63whZFxsr3MAneyb8u5Db3">
              Magnus Persson (SD)
            </item>
            <item xml:id="i-Lzk6MFZg3L3iYCwVnbHHqx" who="i-TXWjMfPNdu6NddKf5hSeRx">
              Alexander Christiansson (SD)
            </item>
            <item xml:id="i-65D8C1K81Rf9YBfF5CjBHa" who="i-HUSmFsL1Y8xYLMbYyPfby2">
              Ebba Hermansson (SD)
            </item>
            <item xml:id="i-QX4bFqANAF1sqrkRNwrqBy" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
            <item xml:id="i-Qgx3zThPd7muC8PLm6GRkU" who="i-FTpmQFfwbC9Ed9f3wcMTTb">
              Henrik Vinge (SD)
            </item>
            <item xml:id="i-gy2cVMA16cjcnmrbucp3j" who="i-7p7goD9VC5HZh4VdEN1AFo">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
