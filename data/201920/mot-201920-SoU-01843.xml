<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-01843">
  <teiHeader>
    <fileDesc>
      <titleStmt>
        <title>Trygg och jämlik äldreomsorg</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1843 av Jonas Sjöstedt m.fl. (V)</title>
          <idno type="rdwebb">H7021843</idno>
          <rs type="number">1843</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7021843/text</ref>
          <ref type="dokument_url_html">http://data.riksdagen.se/dokument/H7021843</ref>
          <ref type="dokumentstatus_url_xml">http://data.riksdagen.se/dokumentstatus/H7021843</ref>
          <ref type="docx">http://data.riksdagen.se/fil/C0D2C924-960D-4751-9237-A196C994D604</ref>
          <ref type="pdf">http://data.riksdagen.se/fil/4A71047E-72DE-4D10-B3A3-7CF01E8B4040</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-H3Kdm4NgkssWDC6r65HxwG" type="signed"/>
        <correspContext corresp="i-H3Kdm4NgkssWDC6r65HxwG">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-wCmZoUNdCU1X3BD1hFCts" type="submitted">
          <date when="2019-10-02"/>
          <time when="15:45:21"/>
        </correspAction>
        <correspAction xml:id="i-NLWRobtxHGX4bJgkDXa9QX" type="reviewed">
          <date when="2019-10-02"/>
          <time when="16:38:22"/>
        </correspAction>
        <correspAction xml:id="i-U1mVZzk3tRoHvsECW9RcK7" type="referred">
          <date when="2019-10-11"/>
        </correspAction>
        <correspAction xml:id="i-FmhHx8AFWSv4CfqBFX2sSF" type="assigned">
          <date when="2020-05-04"/>
          <time when="13:10:30"/>
        </correspAction>
        <correspContext corresp="i-FmhHx8AFWSv4CfqBFX2sSF">
          <ref type="assignedTo">Socialutskottet</ref>
        </correspContext>
        <correspAction xml:id="i-JYCHHvDpqvXxQgce7VcKyW" type="behandlas_i"/>
        <correspContext corresp="i-JYCHHvDpqvXxQgce7VcKyW">
          <ref type="uppgift">2019/20:SoU4</ref>
          <ref type="ref_dok_id">H701SoU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU4</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RK262FcrG5cE9xxdFuFa3C" type="behandlas_i"/>
        <correspContext corresp="i-RK262FcrG5cE9xxdFuFa3C">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VPBKYNq6iqgzRJZtCstXY7" type="behandlas_i"/>
        <correspContext corresp="i-VPBKYNq6iqgzRJZtCstXY7">
          <ref type="uppgift">2019/20:UbU14</ref>
          <ref type="ref_dok_id">H701UbU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU14</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1843 av Jonas Sjöstedt m.fl. (V)
          Trygg och jämlik äldreomsorg
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-77hK6ZqNnZjA8SkLVFAVeD">
            Förslag till riksdagsbeslut
          </head>
          <list style="ol">
            <item xml:id="i-Px3GZgC2nSFtx1YbjD66ws">
              Riksdagen ställer sig bakom det som anförs i motionen om att
              regeringen bör ges i uppdrag att bättre tillgodose äldres rätt
              till särskilt boende och tillkännager detta för regeringen.
            </item>
            <item xml:id="i-YJhihNkxSC4pxUnKmfmEts">
              Riksdagen ställer sig bakom det som anförs i motionen om att
              regeringen bör ges i uppdrag att ta fram nationell statistik för
              kommunernas antal boenden, beviljande av boenden och avslag och
              tillkännager detta för regeringen.
            </item>
            <item xml:id="i-8f9Ww9DSd8it5BPs8AAp6e">
              Riksdagen ställer sig bakom det som anförs i motionen om att
              regeringen bör utreda en kvalitetssäkring av äldreomsorgen med
              inriktning på personal och tillkännager detta för regeringen.
            </item>
            <item xml:id="i-SyzeteQsempNNfrTPMUKCU">
              Riksdagen ställer sig bakom det som anförs i motionen om att
              regeringen bör ges i uppdrag att utreda privata företag som erbjuder
              dyra boenden och skattesubventionerade tilläggstjänster och hur
              detta påverkar kommunernas lagstadgade skyldighet att erbjuda
              bra kommunala boenden och tillkännager detta för regeringen.
            </item>
            <item xml:id="i-QSVnDo1vFRtEtC7hMovbXV">
              Riksdagen ställer sig bakom det som anförs i motionen om att
              ge lämplig myndighet i uppdrag att se över förutsättningarna för
              att minska ensamheten bland äldre och tillkännager detta för regeringen.
            </item>
            <item xml:id="i-XxEawbcXGzNvEFdgkvgUuA">
              Riksdagen ställer sig bakom det som anförs i motionen om att
              lämplig myndighet bör ges i uppdrag att ta fram informationsmaterial
              om äldre och alkohol och tillkännager detta för regeringen.
            </item>
            <item xml:id="i-bTj7NFreBTyjr9rfnmJeH">
              Riksdagen ställer sig bakom det som anförs i motionen om att
              samtliga specialistutbildningar för undersköterskor på yrkeshögskolenivå
              ska utvecklas, vara nationellt sammanhållna och erbjudas fler
              områden såsom hälso- och sjukvård samt äldreomsorg och tillkännager
              detta för regeringen.
            </item>
            <item xml:id="i-Pw2pMNphEPKCG3cQRNWyiy">
              Riksdagen ställer sig bakom det som anförs i motionen om att
              en kompetensplan bör utformas för äldreomsorgen som kan öka antalet
              undersköterskor och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NMm2BK7mMACuUy4yZdn9Tf" type="h1">
            Rätt till särskilt boende
          </head>
          <p xml:id="i-WigEsXQYYqwbdcfqQEmZuH">
            När man blir äldre ska man mötas med trygghet, omsorg och värdighet.
            Ett land som säger sig ha råd med skatteavdrag för städning i
            hemmet för friska personer i arbetsför ålder måste även ta sig
            råd med en värdig äldrevård som rymmer både promenader i solen
            och personal som har tid att ta hand om våra äldre. Utbredningen
            av RUT-tjänster har förstärkt ojämlikheten bland äldre. Vänsterpartiet
            vill utveckla framtidens äldre­omsorg och satsa på ökad personaltäthet
            och fortbildning inom äldreomsorgen, men också på att utveckla
            moderna och välfungerande boenden, omsorg och vård, bra mat och
            avgiftsfria trygghetslarm. Den som levt ett långt liv ska i äldreomsorgen
            finna både omsorg, vård och fritidssysselsättning, och det ska
            finnas gott om aktiviteter att ägna sig åt. En bra äldreomsorg
            är inte bara en välfärdsfråga, det är också en viktig jämställd­hetsfråga.
          </p>
          <p xml:id="i-W2LEHYfu8Tef8ETtQCwDdf">
            Det är framför allt kvinnor med låga inkomster som avstår hemtjänst
            när de blir äldre och tar hjälp av sina döttrar i stället. Kvinnor
            är klart överrepresenterade både bland personal och bland de anhöriga
            som tar ett stort ansvar för äldre familjemed­lemmar. En utbyggd
            och välfungerande äldreomsorg är en förutsättning för att kvinnor
            ska kunna delta fullt ut på arbetsmarknaden. För att få en jämlik
            äldreomsorg behöver kommunerna tillföras tillräckliga resurser
            och arbetsvillkoren för äldreomsorgens personal förbättras. Personalen
            är grunden för en bra, värdig och trygg äldreomsorg. Det är personalen
            som bygger äldreomsorgen. Bra bemanning är en förutsättning för
            att personalen ska få tid att samtala med de äldre och göra ett
            bra jobb. Det är också viktigt att stärka personalens villkor
            och arbetsmiljö. Delade turer och många korta pass är mycket vanligt
            förekommande inom äldreomsorgen och medför stress och dålig åter­hämtning.
            Sedan början av 2000-talet har en omfördelning skett från särskilt
            boende till insatser i det egna hemmet, och antalet personer som
            bor i särskilt boende har minskat drastiskt. Samtidigt har antalet
            äldre ökat i befolkningen. Enligt Statistiska central­byråns (SCB)
            beräkningar kommer personer på 80 år och äldre vara 255 000 fler
            än idag år 2028 – en ökning med 50 procent. Det innebär ett ökat
            behov av platser på särskilt boende. Under 2000-talet har fler
            personer beviljats hemtjänst. Antalet äldre­boendeplatser har
            minskat och kommunerna har i stället satsat på att fler ska bo
            hemma med hemtjänst. Fler och fler får avslag på sina ansökningar
            om särskilt boende. Det är ett sätt för kommunerna att hålla nere
            kostnadsökningarna när antalet äldre ökar. Mellan 2010 och 2018
            minskade andelen personer över 65 som hade ett särskilt boende
            från 5,2 procent till 4,0 procent. Sammanlagt 116 kommuner bedömde
            2018 att de hade ett under­skott på särskilda boendeformer för
            äldre. Det gör både att personer nekas boende och att väntetiden
            kan vara lång. Vänsterpartiet anser att den här utvecklingen är
            negativ för kvaliteten inom äldreomsorgen och att den går ut över
            de äldres behov samt begränsar äldres möjligheter till inflytande
            och valfrihet. Äldre ska kunna bo hemma så länge de själva vill,
            men när behovet av stöd ökar och de vill flytta måste det finnas
            möjlighet till det.
          </p>
          <p xml:id="i-VA3NVFKaR3jP2upHNxeSVa">
            Förutom bättre ekonomiskt stöd till kommunerna behöver de äldre
            med särskilda behov bättre tillgång till särskilt boende i alla
            kommuner.
          </p>
          <p xml:id="i-3yU4z4htvD26vj7NnD1tag">
            Regeringen bör ges i uppdrag att bättre tillgodose äldres rätt
            till särskilt boende. Detta bör riksdagen ställa sig bakom och
            ge regeringen till känna.
          </p>
          <head xml:id="i-BMQcHHDyGCTbuKyPu2JMEh" type="h1">
            Ökad kunskap behövs
          </head>
          <p xml:id="i-DtweQ8hXShg1LpxB66AXBg">
            Det finns mycket som tyder på att riktlinjer och handläggning
            vad gäller särskilt boende varierar kraftigt över landet. Antal
            bifall och avslag bör jämföras mellan kommunerna och även vilka
            motiv som anges i besluten vid avslag på ansökningar om särskilt
            boende. Det bör också jämföras i vilken omfattning avslag överklagas
            och om det finns socioekonomiska skillnader. I Stockholms stad
            fanns det år 2017 beslut i 3 453 ärenden om vård- och omsorgsboenden.
            613 av dessa avslogs. Det behöver tillskapas en trans­parent bild
            över hela landet och i alla kommuner samlat för att komma tillrätta
            med osakliga skillnader vad gäller handläggningen avseende särskilt
            boende och för att utifrån detta ta fram åtgärder för att öka
            likvärdigheten och tillgången till särskilda boenden över landet.
          </p>
          <p xml:id="i-EFYc6xsG1MZJ9z8mibuvPL">
            Regeringen bör ges i uppdrag att ta fram nationell statistik
            för kommunernas antal boenden, beviljande av boenden och avslag.
            Detta bör riksdagen ställa sig bakom och ge regeringen till känna.
          </p>
          <head xml:id="i-DtCGDNFepgneXKKn2nUVfL" type="h1">
            Kvalitetssäkra äldreomsorgen
          </head>
          <p xml:id="i-RKgU9GqRypWQNfMjEKwLRj">
            Personalen är grunden för en bra, värdig och trygg äldreomsorg.
            Det är personalen som bygger äldreomsorgen. Bra bemanning är en
            förutsättning för att personalen ska få tid med umgänge med de
            äldre och göra ett bra jobb. För Vänsterpartiet är en god omsorg
            om äldre en mycket viktig fråga.
          </p>
          <p xml:id="i-Gt77HEqZwCHBYUMgK6Bu1c">
            Utredningen ”Stärkt kompetens i vård och omsorg”, SOU 2019:20,
            har lagt fram flera förslag. Utredningens övergripande uppdrag
            har varit att föreslå hur yrket undersköterska kan regleras så
            att kvalitet och säkerhet ökas i hälso- och sjukvården samt omsorgen.
            Utredningens betänkande ska nu remissbehandlas. Utredningen går
            igenom de kvalitetsregister som finns samt Socialstyrelsens ledningssystem
            för systematiskt kvalitetsarbete.
          </p>
          <p xml:id="i-JxEN9hLd5dLFj52gLu2sYh">
            Även biståndshandläggare, som bedömer de äldres behov av omsorg,
            har en viktig roll i omsorgen av äldre. De har kontakt med enskilda
            äldre personer och deras anhöriga och fattar beslut i ärenden
            rörande bistånd enligt socialtjänstlagen. I dag har de ofta en
            socionomutbildning. Det är en allmän utbildning som inte fokuserar
            på äldres behov, vilket kan bli ett problem.
          </p>
          <p xml:id="i-NSaY9rHR57hH7MisvvqRxp">
            När det gäller enhetschefer är det också ett problem att de ofta
            har många med­arbetare. En jämförelse mellan teknisk verksamhet,
            socialtjänstens individ- och familje­omsorg och äldreomsorgen
            2012 visade stora skillnader. Inom äldreomsorgen hade 72 procent
            av enhetscheferna 30 eller fler medarbetare, medan motsvarande
            andel inom teknik respektive individ- och familjeomsorg var 17
            procent och 24 procent.
          </p>
          <p xml:id="i-r9X4ag4cu8rNyndu4nVqg">
            Enhetscheferna inom vården och omsorgen om äldre personer är
            ofta nära verksam­heten och har ett omfattande och kvalificerat
            ansvar för att leda verksamheten så att den får god kvalitet.
            Därför bör möjligheten att reglera att enhetschefen har lämplig
            ut­bildning i särskilda boendeformer, hemtjänst och dagverksamheter
            för äldre utredas. Kvalitetssäkring av äldreomsorg är en fråga
            som hamnat alltmer i fokus i takt med att andelen privata utförare
            ökat. Det har medfört att kommuner och regioner ökar sin uppföljning
            av verksamhet oavsett om den drivs i egen regi eller av annan.
          </p>
          <p xml:id="i-391frvnjhJ3XeUyosmE9Xx">
            För att uppföljningsresultaten ska leda till förbättring på både
            verksamhets- och systemnivå behöver de kommuniceras till brukare,
            förtroendevalda, utförare och medborgare.
          </p>
          <p xml:id="i-EE2jRsJL4M7My6qpJuFWQk">
            Det bör finnas ett system för systematiskt kvalitetsarbete med
            fokus enbart på äldreomsorgen med personalens kompetens som en
            viktig del. Äldre ska ha rätt att möta utbildad personal. Därför
            presenteras i Vänsterpartiets budgetmotion ett förslag om ut­bildningssatsning
            för säkrad personalförsörjning som kombinerar betalt arbete i
            väl­färden med utbildning. Satsningen finansieras helt med statliga
            medel, omfattar en tioårsperiod och uppgår till en total kostnad
            om 50 miljarder kronor. Satsningen räcker t.ex. till att utbilda
            minst 15 000 undersköterskor och innebär en viktig personalför­sörjningssatsning
            riktad mot äldreomsorgen. Därutöver lägger vi förslag om riktade
            förstärkningar till personal inom äldreomsorgen för kommande år.
          </p>
          <p xml:id="i-FuqzkHEtfJFooZxwo8nijf">
            För att kvaliteten inom äldreomsorgen ska säkras krävs omfattande
            satsningar på personal samt på deras arbetsvillkor, utbildning
            och arbetsmiljö.
          </p>
          <p xml:id="i-GJ3AULoRV2wb4YUzA2Wq9L">
            Regeringen bör utreda en kvalitetssäkring av äldreomsorgen med
            inriktning på personal i enlighet med vad som är beskrivet ovan.
            Detta bör riksdagen ställa sig bakom och ge regeringen till känna.
          </p>
          <head xml:id="i-5q4CN3ugbqYkyj5DCk5Wg4" type="h1">
            Ta bort oskäliga subventioner till bättre bemedlade
          </head>
          <p xml:id="i-WbMQLMcASvUc37w1gux3in">
            I och med införandet av LOV (lagen om valfrihetssystem) 2009
            finns ett stort antal privata utförare av äldreboenden inom den
            svenska äldreomsorgen. Privata utförare av hemtjänst och äldreboenden
            får erbjuda tilläggstjänster utöver de biståndsbedömda insatserna,
            tjänster som berättigar till RUT-avdrag. På större orter med fler
            invånare med höga inkomster växer det fram privata äldreboenden
            där utförarna uttryckligen vänder sig till äldre som förväntas
            efterfråga hög standard. Sådana boenden erbjuder högre boendestandard
            (med motsvarande högre hyra).
          </p>
          <p xml:id="i-C1LBftibrsDtFLphfNiH6V">
            Eftersom privata men inte kommunala utförare får erbjuda skattesubventionerade
            tilläggstjänster med RUT-avdrag, kan den som har råd köpa till
            extra tjänster utöver den skäliga levnadsnivå som äldreomsorgen
            enligt socialtjänstlagen ska erbjuda. Vänster­partiet ställer
            sig frågande till om det är alla skattebetalares uppgift att bidra
            med finansiering till denna utveckling.
          </p>
          <p xml:id="i-JYZZ87ox5AmsyYcCotfNzG">
            Samtidigt som dessa subventioner finns är kostnader för att bo
            på högstandard­boenden tillräckligt höga för att utestänga de
            med lägre inkomster. Bidrag via RUT-avdrag kräver medfinansiering
            som också utestänger stora grupper av pensionärer. Det är en träffsäker
            modell för att subventionera bättre bemedlades liv och boende.
            Den enda beröringspunkten för övriga blir att bidra med finansieringen
            av detta system. Denna affärsmodell kostar pengar för staten och
            kommunerna. Kommunerna är enligt lag skyldiga att ge alla äldre
            ett tryggt boende och omsorg. När det finns ett system med dessa
            affärsmodeller som finns parallellt med kommunernas lagstadgade
            skyldighet kring äldreomsorgen så kommer det att beröra kommunernas
            möjlighet att genomföra sitt uppdrag. Det påverkar då naturligtvis
            alla äldre som av ekonomiska trösklar blir utanför högstandardboenden.
          </p>
          <p xml:id="i-N4yCvPR13xLW51EEMu9n5u">
            Regeringen bör ges i uppdrag att utreda privata företag som erbjuder
            dyra boenden och skattesubventionerade tilläggstjänster och hur
            detta påverkar kommunernas lagstadgade skyldighet att erbjuda
            bra kommunala boenden. Detta bör riksdagen ställa sig bakom och
            ge regeringen till känna.
          </p>
          <head xml:id="i-P4jdUXsj77X4yty7H3Gu92" type="h1">
            Ensamhet
          </head>
          <p xml:id="i-EE33bpH1P1QNyGusGR6vSL">
            Ensamhet bland äldre är för de flesta tungt att bära. Ensamheten
            innebär även en stor hälsorisk. Risken för en för tidig död ökar
            med 26 procent enligt en undersökning från Storbritannien.
          </p>
          <p xml:id="i-PvgJ3BwuNyg6NYTnFXB7Tk">
            I Sverige har det under lång tid blivit svårare för äldre att
            erbjudas någon form av gemensamhetsboende. Många kommuner har
            istället för att satsa på boenden valt att upphandla hemtjänst
            till lägre kostnader. Detta bidrar till att skapa ofrivillig ensamhet.
            Antalet personer över 80 år kommer snabbt att öka de kommande
            åren, en ökning med ca 50 procent till 2028 enligt SCB.
          </p>
          <p xml:id="i-HM5z9cgaKz34sCCVKBdT6Q">
            Det är viktigt att öka möjligheten till gemensamhetsboenden och
            då inte enbart särskilt boende. Även kollektivhus med olika mycket
            gemensamhetsaktiviteter bör stimuleras. Sociala aktiviteter som
            inte är kopplade till boendet bör också uppmuntras; här kan också
            civilsamhället spela en viktig roll. Att minska ensamheten för
            äldre är en allt viktigare uppgift.
          </p>
          <p xml:id="i-K6okoNLWhccniVF8BPQfG8">
            Lämplig myndighet bör ges i uppdrag att se över förutsättningarna
            för att minska ensamheten bland äldre. Detta bör riksdagen ställa
            sig bakom och ge regeringen till känna.
          </p>
          <head xml:id="i-4ScAXhErKcVig6ZGL1wjah" type="h1">
            Alkohol
          </head>
          <p xml:id="i-EUEevdCGB7Ci6xeVpQRKKS">
            Äldre är generellt mer känsliga för alkohol. Dagens äldre dricker
            mer än tidigare generationer, särskilt kvinnor. Ohälsan relaterad
            till alkohol ökar hos denna åldersgrupp liksom antalet alkoholrelaterade
            dödsfall. Äldre har ju normalt även större ohälsa i övrigt och
            tar mer mediciner. Risken för andra problem ökar också såsom fallskador,
            trafikolyckor och bristande egenvård. Suicidrisken ökar också
            kraftigt för äldre personer med alkoholproblem. Det är viktigt
            att kunna tala om dessa problem för att stöd och hjälp ska kunna
            sättas in. Problem kan även upptäckas i samband med annan ohälsa.
            Information om den kunskap som finns om äldre och alkoholproblem
            behöver spridas på olika sätt i samhället, till äldre, civilsamhället
            samt vård- och omsorgsinstitutioner.
          </p>
          <p xml:id="i-2G6JDcFqMG8hzu2YpjyWGa">
            Lämplig myndighet bör ges i uppdrag att ta fram informationsmaterial
            om äldre och alkohol. Detta bör riksdagen ställa sig bakom och
            ge regeringen till känna.
          </p>
          <head xml:id="i-Lw4fr2gPmxq5ybj3sHj9DN" type="h1">
            Undersköterskors utbildning
          </head>
          <p xml:id="i-B4QEcrhe8aTjQi6tA2G6D4">
            Nio av tio av dem som arbetar i vården är undersköterskor. Det
            är väldigt otydligt vilka kvalifikationer en undersköterska i
            dag behöver, då det är arbetsgivaren som bedömer detta vid anställning.
            Det är viktigt att stärka undersköterskornas roll och att stärka
            en nödvändig professionalisering. Det finns inga enkla jobb i
            vård och omsorg om äldre personer. I dag ser utbildningarna olika
            ut över landet och behöver stadgas upp för att tydliggöra rollen.
            Det är viktigt att veta vilken utbildning och därmed kompetens
            en undersköterska har för att höja kvalitet och status på yrket.
          </p>
          <p xml:id="i-8vyb7zNk4egaTSmA4mLnmL">
            Det kan också behövas specialiseringar eftersom rollen är så
            pass olika beroende på arbetsplats. Det finns i dag möjlighet
            att specialisera sig genom yrkeshögskolan inom t.ex. demens eller
            palliativ vård, men det finns inga nationella riktlinjer kring
            utbild­ningen.
          </p>
          <p xml:id="i-3kR71XqTmx1aooxT9m1bc2">
            Samtliga specialistutbildningar för undersköterskor på yrkeshögskolenivå
            ska ut­vecklas, vara nationellt sammanhållna och erbjudas inom
            fler områden såsom hälso- och sjukvård samt äldreomsorg. Detta
            bör riksdagen ställa sig bakom och ge regeringen till känna.
          </p>
          <head xml:id="i-PTQVMKRrFSy8hhSGjMfQAC" type="h1">
            Strategisk kompetensplanering
          </head>
          <p xml:id="i-SFRKwHop9NitEM9P6pzKV9">
            Det finns idag alldeles för få undersköterskor. Flera prognoser
            betonar vikten av agerande. Antalet personer som årligen slutför
            undersköterskestudier behöver öka från dagens cirka 4 000 till
            16 000 enligt en ny statlig utredning om förslag till kvalitetsplan
            för äldreomsorgen (SOU 2017:21). I Sveriges Kommuner och Landstings
            (SKL) rekryte­ringsprognos finns olika statistiska uppgifter.
            Fram till 2026 behövs 94 000 underskö­terskor inom välfärdssektorn.
            Antalet anställda inom sektorn äldre/funktionsnedsatta behöver
            öka med 146 000 personer fram till år 2026. Enligt kommunal behöver
            150 000 personer rekryteras till år 2030.
          </p>
          <p xml:id="i-QY4fKmwPTbvJoJ4UdiW9Dv">
            Det finns olika möjligheter att förbättra antalet arbetade timmar
            med underskö­terskor – det är bättre arbetsmiljöer och ökad personaltäthet,
            att erbjuda heltidstjänster. Sju av tio undersköterskor i äldreomsorgen
            upplever att bemanningen är otillräcklig varje vecka.
          </p>
          <p xml:id="i-LcGeWXkq3VnzCwMfwaBwBR">
            Antalet födda i Sverige som kommer att vara i arbetsför ålder
            minskar. Ökat arbetskraftsdeltagande är viktigt att arbeta med
            samt satsningar på utbildning och kompetensutveckling. I Vänsterpartiets
            budgetmotion finns förslag till omfattande satsningar på personalförsörjning
            de kommande tio åren.
          </p>
          <p xml:id="i-H5SwGPfjkF3uPidvfGKnok">
            En kompetensplan bör utformas för äldreomsorgen som kan öka antalet
            under­sköterskor. Detta bör riksdagen ställa sig bakom och ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-3yxLc5LM2RMjnKUJUrdy3Q" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-JJVbx4jFbpDGQ2BPzCE9Kp" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-FsvUftLnSwqDjA2DK88JGU" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-GMiQLEKqwAJvsh7P7zayRT" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-STgis9orZdEKUw3DnY5VpZ" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-N1pxGfQPCjLKpN7vrascSg" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-SrqHXF3DQdq7S8qjXy3H8W" who="i-9XTMNkDLu5u66FsWiwysh1">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
