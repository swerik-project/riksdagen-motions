<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-lu-00801">
  <teiHeader>
    <fileDesc>
      <titleStmt>
        <title>Översyn av reglerna om sakrättsligt skydd mot 1986/87</title>
        <author corresp="i-GvBe798bQfFYpnaboy7YCF">Anders Björck (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av reglerna om sakrättsligt skydd mot 1986/87</title>
          <idno type="rdwebb">GA02l801</idno>
          <rs type="number">l801</rs>
          <orgName type="comitteeAbbreviation">lu</orgName>
          <ref type="dokument_url_text">http://data.riksdagen.se/dokument/GA02l801/text</ref>
          <ref type="dokument_url_html">http://data.riksdagen.se/dokument/GA02l801</ref>
          <ref type="dokumentstatus_url_xml">http://data.riksdagen.se/dokumentstatus/GA02l801</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GvBe798bQfFYpnaboy7YCF</idno>
            <name>Anders Björck</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-tgA1vMxLvVkyjjkR6JyJo" type="signed"/>
        <correspContext corresp="i-tgA1vMxLvVkyjjkR6JyJo">
          <note type="signatory" corresp="i-GvBe798bQfFYpnaboy7YCF"/>
        </correspContext>
        <correspAction xml:id="i-4GwcutmRACecbhWbGadZGH" type="assigned">
          <date when="2014-11-19"/>
          <time when="14:22:24"/>
        </correspAction>
        <correspContext corresp="i-4GwcutmRACecbhWbGadZGH">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_l_801/mot_198687_l_801-001-001.pdf"/>
      <div xml:id="i-8j1vQiKEq1RHRwcM7rYS3w" type="motHeader">
        <div xml:id="i-Vmr3rtMAfQZHAdtvagtEVU" type="motTitle"/>
        <div xml:id="i-JLZuU43WzGunmyrWkTQBkM" type="motSubmissionInfo"/>
      </div>
      <div xml:id="i-HpKBtmQiiUGZkhgnLB1osx" type="motBody">
        <div xml:id="i-B9q9xTVc57nSGAXF4BJx2J">
          <p xml:id="i-UoUxfMegHiWMUhu8Bbh3Vu">
            Id
          </p>
          <p xml:id="i-DyyAc21WoqWh5sZBrvQTd1">
            2
          </p>
          <pb facs="riksdagen-motions-pdf/data/198687/mot_198687_l_801/mot_198687_l_801-001.pdf"/>
          <p xml:id="i-YRHtN7ykM63GP2FspHXTYm">
            Motion till riksdagen
          </p>
          <p xml:id="i-DULVGZHzWNYKsR8YJ2zGop">
            1986/87:L801
          </p>
          <p xml:id="i-7B9aN2WJTagynEPJ8rxZQH">
            Anders Björck (m)
          </p>
          <p xml:id="i-FFb9J4YAUGVFPAbyQeuwUw">
            Översyn av reglerna om sakrättsligt skydd mot säljarens borgenärer
          </p>
          <p xml:id="i-3KcZASM47b8z9cPPMXRAjy">
            ÅR
          </p>
          <p xml:id="i-W116TuwtaFZxEYobHfCGGg">
            Mot. 1986/87 L801—803
          </p>
          <p xml:id="i-EHWyzREhrssa4oqS9yfaNc">
            Sakrättsliga regler bestämmer bl. a. lösningen av rättsliga konflikter
            mellan en avtalspart på ena sidan och utanför avtalet stående
            intressenter på den andra. Nyligen har riksdagen stiftat lag i
            en sådan sakrättslig fråga, nämligen lösningen av konflikten mellan
            den som i god tro förvärvat en sak och sakens ursprunglige ägare
            (prop. 1985/86:123, LU 1986/87:4). Ett annat sakrättsligt spörsmål,
            som hittills i stort har utvecklats genom domstolspraxis, rör
            förhållandet mellan en köpare och säljarens borgenärer. Här råder
            i svensk rätt det s. k. traditionskravet. Detta innebär, att köparen
            gör bäst i att ta med sig varan från säljaren, så att den kommer
            ur dennes faktiska besittning. Lämnas saken kvar, kan köparen
            riskera att det förvärvade tas i anspråk av säljarens fordringsägare,
            om konkurs eller utmätning inträffar. Som exempel kan nämnas följande
            situation, En villaägare går till en elfirma för att köpa ett
            nytt kylskåp. Han väljer ut en passande modell och betalar priset.
            Köparen tänker samtidigt göra vissa upprustningsarbeten i sitt
            kök och ber därför säljaren att kylskåpet skall levereras först
            om tio dagar. Säljaren har inget att invända mot det och lovar
            att skicka över kylskåpet på överenskommen dag. I mellantiden
            går säljaren i konkurs. Konkursförvalta- ren gör då alldeles rätt,
            när han vägrar köparen att få ut kylskåpet. Köparens enda tröst
            är att han i konkursen kan bevaka en fordran, som motsvarar hans
            förskottsbetalning. Eftersom en sådan fordran inte är förenad
            med förmåns- rätt, får köparen högst en mycket låg procentuell
            utdelning; i normalfallet får han troligen inte ut något alls.
            På likartat sätt går det, om säljaren blir föremål för utmätning
            innan köparen hämtar egendomen. Exemplet kan mångfaldigas. Det
            finns åtskilliga situationer, då det framstår som helt naturligt
            att en köpare betalar varan utan att omedelbart ta den med sig:
            En familj beställer nya möbler inför en förestående flyttning.
            Någon vill skaffa sig en päls på sommaren, då realisationer ofta
            förekommer, och låter säljaren kylförvara den till vintern. Den
            som ropar in ett större föremål på en auktion har inte alltid
            möjlighet att ordna transport omedel- bart. Vintertid kan en båtköpare
            inte sjösätta sin nyförvärvade båt, varför den blir kvar på säljarens
            varv till våren. I industriella och andra kommersiella sammanhang
            är förskottsbetalningar mycket vanliga. Särskilt gäller det, om
            säljaren skall specialtillverka det beställda. Det är då ofta
            nödvändigt att finansieringen av produktionen åtminstone delvis
            ordnas genom periodvisa betalningar. Alternativet är att
          </p>
          <p xml:id="i-VBcd5GmoKRNWWj6GXZHZS5">
            I Riksdagen 1986/87.3 saml. Nr L801-803
          </p>
          <pb facs="riksdagen-motions-pdf/data/198687/mot_198687_l_801/mot_198687_l_801-002.pdf"/>
          <p xml:id="i-HpMFrxeDYtZkaNy5kPMjw3">
            säljaren lånevägen skaffar medel, vilket av lätt insedda skäl
            fördyrar framställningen. En köpare som lämnar kvar det förvärvade
            är alltså inte skyddad mot säljarens fordringsägare ens om han
            helt betalt det köpta. Denna reglering tycks oss strida mot det
            allmänna rättsmedvetandet. För en lekman framstår det som om den
            förvärvade äganderätten går förlorad till förmån för andra, som
            inte träffat något avtal med säljaren om just denna sak. I praktiken
            tillfaller värdet förmånsberättigade borgenärer, i första hand
            den som har företagshypotek i säljarens näringsverksamhet och
            därefter staten med dess allmänna förmånsrätt för skatter och
            avgifter. Det är inte lätt att förklara en sådan rättsregel för
            den enskilde, som gått miste om ett stundom avsevärt sparkapital,
            eller för den näringsidkare, som kanske själv kommer på obestånd
            genom att hans betalning blir värdelös. Som nämnts inledningsvis
            har frågan om en köpares sakrättsliga skydd mot säljarens borgenärer
            fått sin lösning genom att domstolspraxis utvecklats i nu skisserad
            riktning. Det finns emellertid viss lagstiftning i frågan. Den
            viktigaste författningsbestämmelsen på området är den s. k. lösöreköpslagen
            (1845:50 s. 1), som i sammanhanget skall tolkas motsatsvis. Den
            innebär nämligen, att den som vill freda inköpt men kvarlämnat
            gods från säljarens fordringsägare måste låta registrera förvärvet
            vid domstol. Detta omständliga förfarande saknar i dag praktisk
            betydelse. Inte ens hos jurister verkar lagen ihågkommen, eftersom
            det endast förekommer något tiotal sådana lösöreköpsregistreringar
            årligen. Lagens tillkomsthistoria och tidiga tillämpning visar,
            att den inte var avsedd för de rena omsättningsköp, som avses
            med denna motion. I stället utgjorde den ett förbud mot dolda
            pantsättningar, s. k. säkerhetsöverlåtelser, som hade blivit vanliga
            under det tidiga 1800-talets ekonomiska orostider. Det är först
            genom ett antal avgöranden av högsta domstolen i mitten på 1920-talet,
            som man med säkerhet kan konstatera, att även köp i verkligt omsättningssyfte
            krävde en faktisk besittningsförändring. Beträffande löpande skuldebrev
            lagfästes ett sådant traditionskrav genom 22 $ lagen (1936:81)
            om skuldebrev. På lösöresidan framlade lagberedning (SOU 1974:55)
            ett förslag om författ- ningsreglering av gällande praxis. Detta
            remissbehandlades men har inte lett till lagstiftning (avskrivet
            genom regeringsbeslut den 15 januari 1981). Högsta domstolen har
            på senare tid stadfäst traditionskravet i ett fall om en kvarlämnad
            husvagn (Nytt Juridiskt Arkiv 1975 s. 635, ej enhälligt). Samtidigt
            kan konstateras, att domstolen inte varit helt fftämmande för
            en modifiering av den stränga regleringen. Genom ett avgörande
            1985 (Nytt Juridiskt Arkiv 1985 s. 159) har fastslagits, att köp
            vid exekutiv försäljning inte kräver besittningsövergång för att
            bli sakrättsligt skyddat. En blick på utländska rättsordningar
            ger vid handen, att ingen väster- ländsk stat tillämpar ett så
            oryggligt krav på fysisk förflyttning av köpgods som Sverige.
            Redan detta förhållande är ägnat att inge betänkligheter om det
            rimliga i den svenska rättens lösning. Det har i den juridiska
            litteraturen och i några domsmotiveringar sagts, att den svenska
            regleringen är en förutsätt- ning för att illojala gäldenärer
            inte drar undan egendom från sina fordrings- ägare genom lögnaktiga
            påståenden om skedda försäljningar. Det skulle vidare vara en
            stor fördel med ett uniformt traditionskrav, genom att man
          </p>
          <p xml:id="i-38a5LpnPBCHUp6nk1doC2b">
            Mot. 1986/87 L801
          </p>
          <pb facs="riksdagen-motions-pdf/data/198687/mot_198687_l_801/mot_198687_l_801-003.pdf"/>
          <p xml:id="i-pEQCxh1Fzihd2aqBxTGAF">
            inte behöver göra någon skillnad mellan förutsättningarna för
            sakrättsligt skydd vid köp, säkerhetsöverlåtelse och handpantsättning.
            Dessa argument förekommer knappast alls utomlands. I en 1985 framlagd
            doktorsavhandling, ”Traditionsprincipen”, har docen- ten Ulf Göranson
            vid juridiska fakulteten i Uppsala ingående behandlat traditionskravet
            vid omsättningsköp. Han har även belyst dess historiska framväxt
            i Sverige och gjort jämförelser med en rad utländska rättssystem.
            Han ställer sig, som det synes oss, på goda grunder kritisk till
            den svenska lösningen. Kravet på att en köpare alltid måste ta
            saken till sig för att inte behöva konkurrera med andra fordringsägare
            till säljaren tycks oss i dag både otidsenligt och orättvist.
            Inte minst när det gäller konsumenter, som i så många andra sammanhang
            skyddats av tvingande lagstiftning, kan de nuvarande reglerna
            leda till stora och oväntade rättsförluster. Frågan borde därför
            underkastas en allsidig utredning.
          </p>
          <p xml:id="i-LNVJqeb9mZi2uBkdkt4zwH">
            Hemställan
          </p>
          <p xml:id="i-YQcksaaUgrp4paECxyhgrn">
            Med anledning av det anförda hemställs att riksdagen som sin
            mening ger regeringen till känna vad som i motionen anförts om
            behovet av en snar översyn av de sakrättsliga reglerna om köparens
            skydd mot säljarens borgenärer.
          </p>
          <p xml:id="i-R7xQSQH17Sir2SgadChVR9" type="date">
            Stockholm den 14 januari 1987
          </p>
          <p xml:id="i-7HEHHZ4U3AY6raJc6Cn2ZX" type="signatureBlock">
            Anders Björck (m)
          </p>
          <p xml:id="i-Pm5FDUUZfKeoo5DLBb2bvA">
            Mot. 1986/87 L801
          </p>
        </div>
      </div>
    </body>
  </text>
</TEI>
