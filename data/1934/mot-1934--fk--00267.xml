<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__fk__267/mot_1934__fk__267-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 267. 9
          </p>
          <p>
            Nr 267.
          </p>
          <p>
            Av herr Nilsson, Petrus, m. fl., om anslag till täckande av upp-
            kommen brist i Skorpetorp— Skrika dikningsföretag av år 1929.
          </p>
          <p>
            Den 10 juni 1929 avslutades laga syneförrättning angående ett
            företag benämnt »Skorpetorp—Skrika dikningsföretag av år 1929»
            och avseende torrläggning av mark till vissa hemman i Döderhults
            och Fliseryds socknar av Kalmar län. BSyneförrättningen leddes
            av statens lantbruksingenjör Thor- sten Johnzon, numera avliden.
            Enligt den av honom uppgjorda kostnadsfördelningslängd skulle
            förbätt- ringens värde utgöra 82,048 kronor 30 öre samt kostnaden
            för företaget 77,240 kronor. Största delägare i företaget var
            staten såsom ägare av ett mantal Skorpetorp i Döderhults socken.
            Staten hade påförts delaktighet i företaget med 58,953 procent
            samt i överensstämmelse därmed tillgodoräk- nats ett förbättiringsvärde
            av 48,370 kronor 25 öre samt påförts delaktighet i kostnaden med
            45,535 kronor 30 öre. Över förrättningen anförde kronan besvär
            under framhållande, att båtnaden beräknats för högt och att, därest
            den riktigt beräknades, kostnaderna komma att överstiga värdet
            av båtnaden. Därför yrkade kronan att företaget icke måtte komma
            till stånd och i andra hand nedsättning i fråga om kronans delaktighet.
            Sörbygdens vattendomstol meddelade utslag den 30 juni 1930. Kronans
            första yrkande lämnades utan bifall. De beräknade förbättringsvärdena
            där- emot nedsattes för alla delägare med 20 procent. I anledning
            härav upprättades av statens lantbruksingenjör Erik Lindqvist
            den 6 februari 1932 en ny kostnadsfördelningslängd. Sammanlagda
            för- bättringsvärdet enligt denna blev 65,356 kronor 40 öre. Kostnaden
            upp- togs med det en gång beräknade till i runt tal 77,000 kronor.
            Kronans förbättringsvärde blev 38,696 kronor 20 öre och dess andel
            i företaget 45,590 kronor 16 öre eller 59,280 procent av hela
            företaget. Den 28 november 1932 beviljades till företaget dels
            lån från statens av- dikningslånefond med 31,770 kronor och dels
            statsbidrag från statens avdik- ningsanslag med 32,670 kronor.
            Emellertid visade det sig, att lantbruksingenjör Johnzons kostnadsberäk-
            ningar voro oriktiga. Bergmassor i kanalen, som ej voro upptagna
            i kost- nadsförslaget, föranledde ökade kostnader. Entreprenören
            begärde därför gottgörelse av arbetsstyrelsen för sänkningsföretaget.
            Frågan hänsköts av
          </p>
          <pb facs="riksdagen-motions-pdf/data/1934/mot_1934__fk__267/mot_1934__fk__267-002.pdf"/>
          <p>
            10 Motioner 1 Första kammaren, Nr 267.
          </p>
          <p>
            parterna till skiljedom, och skiljenämnden beslöt den 14 september
            1933 tillerkänna entreprenören 14,630 kronor. Denna skiljedom
            har vunnit laga kraft. Denna pålaga kommer att drabba de delägare,
            som antecknats såsom sök- ande till företaget. Dessa äro åtta
            till antalet, med delaktighet i företaget till följande procenttal:
            1,017 — 0,537 — 0,298 — 0,147 — 3,511 — 0,471 — 6,733 — 14,555.
            Representanten för den sistnämnda högsta delaktigheten har hos
            arbetsstyrelsen och skiljenämnden anmält gensaga emot, att denne
            delägare i företaget ansetts såsom sökande, vilket skulle skett
            mot dennes protest och utan vederbörligt uppdrag. Det är sålunda
            i varje fall företrädesvis småfolk utan större ekonomiska resurser,
            som genom att på uppfordran underteckna ett instämmande i den
            ursprunglige sökanden Erik Larssons i Skrika ansökan komma att
            drabbas av denna oförmodade ytterligare kostnad. Undersökningar
            ha verkställts, i vad mån genom statsverkets och dess särskilda
            organs mellankomst denna för flera av de enskilda personer, som
            härav beröras, ruinerande extra kostnad skulle kunna avlyftas.
            Det är näm- ligen genom statens lagstiftning och rättsväsende,
            som företaget auktorise- rats. Samtliga deltagare ha därigenom
            blivit tvångsanslutna. Kostnadsbe- räkningen har verkställts och
            garanterats av statens vederbörande lantbruks- ingenjör. Denne
            senare lärer visserligen uppdragit beräkningen åt ett bi- träde
            men står utåt personligen för densamma. På fråga från intressent-
            håll, om man kunde vara viss på kostnadsberäkningen, har förrättnings-
            mannen svarat, att han alltid beräknade i överkant och att någon
            farhåga således vore utesluten. Staten har således ytterst det
            moraliska ansvaret i varje fall för missödet i kostnadsberäkningen
            för detta företag, för vilket statens lagstiftning, vattendomstol
            och förrättningsmän givit anledning till att ifrågavarande menighet
            inlåtit sig på detsamma. De s. k. sökandena ha i god tro utan
            någon egen förmåga att bedöma kostnadsberäkningen litat på statens
            och dess organs vishet och rättvisa. Det må ock bemärkas, att
            staten förmodligen ej kan komma i åtnjutande av den på staten
            belö- pande andelen i förbättringen, utan att de ytterligare erforderliga
            arbetena utföras. De sökande skola således ensamma få vidkännas
            de extra utgif- terna, utan vilka staten över huvud taget ej skulle
            få någon valuta för sina utgifter. Stor arbetslöshet råder för
            övrigt i Döderhults socken, varför det synes fördelaktigare få
            ett arbete till stånd, som lämnar något värde, än utföran- det
            av värdelösa arbeten och utbetalandet av kontantunderstöd. En
            utväg är nu, att domänstyrelsen inträder som sökande, vilket ju
            varit staten värdigt, såsom delägare i företaget till mer än hälften
            av detsamma. Styrelsens chef har emellertid vid förfrågan sagt,
            att detta företag från bör- jan av honom ansetts ovederhäftigt
            och bekymmersamt samt särskilt båt- naden alldeles för högt beräknad.
            Styrelsen hade därför hos vattendom- stolen yrkat förbud för företaget.
            Under sådana förhållanden vore det omöj-
          </p>
          <pb facs="riksdagen-motions-pdf/data/1934/mot_1934__fk__267/mot_1934__fk__267-003.pdf"/>
          <p>
            Motioner i Första kammaren, Nr 267. 11
          </p>
          <p>
            ligt för styrelsen att nu efteråt anmäla kronan som sökande.
            Denna utväg för att åtminstone minska avsevärt den uppkomna förlusten
            för sökandena har sålunda visat sig utesluten. Inom jordbruksdepartementet
            var man av dess instruktioner förhindrad att ekonomiskt stödja
            företaget i vidare mån än som redan skett. Av samma mening var
            man inom lantbruksstyrelsen. Arbetslöshetskommissionen kunde intet
            hjälpa och hade också redan avslagit en ansökan i förevarande
            syften från företaget. Inom socialdepartementet trodde man, att
            möjligen anslag skulle kunna erhållas direkt från regeringen utan
            hänvändelse till riksdagen, om det nya arbetet kunde läggas som
            kommunalt beredskapsarbete. Villkoret vore emel- lertid, att kommunen
            gick in för saken genom att göra den till sin egen. Detta har
            visat sig i detta fall liksom merendels vara utsiktslöst. Det
            må antecknas, att det stora skandinaviska juristmötet sommaren
            1932 i Stockholm utan yppad meningsskiljaktighet uttalat sig för
            att även stats- makten bör skäligen påtaga sig ansvar för sina
            organs förbiseenden och åt- gärder, varigenom enskilda oförskyllt
            drabbats av förluster. Fullständiga handlingar komma att tillställas
            vederbörande utskott. På grund av vad sålunda anförts hemställes,
            att riksdagen ville bevilja ett anslag av 14,630 kronor för täckande
            av den uppkomna bristen i Skorpetorp—Skrika dikningsföretag av
            år 1929 inom Kalmar län.
          </p>
          <p>
            Stockholm den 23 januari 1934.
          </p>
          <p>
            Petrus Nilsson. Ruben Wagnsson. Uno Wikström.
          </p>
          <pb facs="riksdagen-motions-pdf/data/1934/mot_1934__fk__267/mot_1934__fk__267-004.pdf"/>
        </div>
      </div>
    </body>
  </text>
</TEI>
