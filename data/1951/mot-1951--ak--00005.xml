<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__5/mot_1951__ak__5-001.pdf"/>
      <div type="motHeader" xml:id="i-7zbWDycvpouSeAk5PLGzBP">
        <div type="motTitle" xml:id="i-WrHk8VpvtyaY61GYZLne7W"/>
        <div type="motSubmissionInfo" xml:id="i-XT3ZW79uc7r4kms64JnsX6"/>
      </div>
      <div type="motBody" xml:id="i-WZPz9QD6rc28aW4GYrsbQR">
        <div xml:id="i-8P1PhqKZKMehsqf2eoRoNV">
          <p xml:id="i-RzPxnEhpkTnRvjsFhDW25g">
            Motioner i Andra kammaren, nr 5. 9
          </p>
          <p xml:id="i-Uc8puXCKdBxGmYBfSYWCqN">
            Nr 5.
          </p>
          <p xml:id="i-KdNQwdcNMjhW8VVdyddwNp">
            Av herr Hagberg i Luleå m fl., angående sådan ändring av all-
            männa strafflagen, att krigspropaganda blir straffbelagd.
          </p>
          <p xml:id="i-NWUyud2c8RLLbPTiCv5pvQ">
            Ett överväldigande flertal av alla invånare i vårt land lika
            väl som i andra länder betraktar kriget såsom en katastrof och
            uppgiften att förhindra det hotande tredje världskriget som den
            ojämförligt angelägnaste. Fredsviljan har i århundraden varit
            fast förankrad i de arbetande folkmassorna, vilka av dyrköpt erfarenhet
            lärt att för dem kriget endast medför fasor och elände — däremot
            aldrig höjt välstånd. Till detta kommer i våra dagar, att hela
            befolkningen, oavsett kön, ålder eller boningsort, genom bombfäll-
            ning och beskjutning blir utsatt för direkta krigshandlingar.
            Såsom bland andra den engelske nobelpristagaren professor Blackett
            framhållit, har i synnerhet den amerikanska militärledningen gjort
            bombfällning emot civil- befolkningen till en hörnpelare i krigföringen.
            Detta har ju också bekräf- tats av de amerikanska truppernas systematiska
            ödeläggande av koreanska städer oavsett dessas karaktär eller
            betydelse för fronten. Det är sålunda med allt skäl som den arbetande
            befolkningen med långt större ovilja än någonsin tänker sig indragen
            i ett krig. Likaså kan fastslås, att de kretsar som för personlig
            vinning eller i politisk spekulation söka frambesvärja ännu ett
            krig förbereda värre förbrytelser emot folket än vad tidigare
            krigsanstiftare varit i stånd till att begå. Förekommer då verkligen
            en aktivitet, som syftar till att framkalla krig? Det kan inte
            råda något tvivel om att en sådan aktivitet förekommer. De krafter,
            som inspirerade och organiserade interventionskrigen emot den
            nybildade sovjetstaten efter det första världskriget, och de krafter,
            som genom öppet eller förtäckt stöd åt de nazistiska krigsanstiftarna
            möjlig- gjorde för dessa att begå de gigantiska förbrytelserna
            emot en rad folk, samma krafter äro även nu verksamma. Kampen
            mot kriget måste i dag vara en huvudfråga för alla människor av
            god vilja, oberoende av politiska eller andra meningsskiljaktigheter.
            Ett viktigt led i kampen mot kriget är att förbjuda propaganda
            som syf- tar till krig eller som framställer kriget såsom något
            nödvändigt. Lika väl som det är påvisbart, att krigets krafter
            äro verksamma på andra områden, lika väl är det påvisbart, att
            de söka bearbeta folkopinionen för att fram- ställa ett krig såsom
            gynnsamt eller i varje fall ofrånkomligt. Och om också de individer,
            vilka hoppas något av ett krig, äro få till antalet, så ha
          </p>
          <pb facs="riksdagen-motions-pdf/data/1951/mot_1951__ak__5/mot_1951__ak__5-002.pdf"/>
          <p xml:id="i-GAPa7o71hPLPJV15MBUFcR">
            10 Motioner i Andra kammaren, nr 5.
          </p>
          <p xml:id="i-2PeLGudJWyMi9LTo7w9g1p">
            de dock till sitt förfogande stora resurser, inte minst av opinionsbildande
            art. Det är därför ett allmänt intresse, att krigspropaganda förhindras.
            Det kan med visst fog sägas, att det är svårt att avgöra vad som
            är krigspropaganda. Ett pessimistiskt uttalande om krigets oundviklighet
            kan sålunda vara till gagn för krigets krafter, utan att det därför
            kan stämplas som krigspropaganda. Det förekommer emellertid, exempelvis
            i vissa tid- ningar, en kvalificerad krigspropaganda, som inte
            upphör att vara krigs- propaganda genom att någon mening om att
            givetvis alla hoppas på fred pressas in mot slutet. Då en stor
            dagstidning exempelvis med kraftig rubrik och utan citationstecken
            förkunnar: Tredje världskriget har börjat, så är detta i lika
            hög grad skadegörelse mot allt fredsarbete som det är en grov
            förfalskning av den verkliga situationen. Då en ledande militärperson
            offentligen betecknar vårt lands deltagande i ett anfallskrig
            som ett gynn- samt krigsfall, så är detta likaså skadegörelse
            mot fredens krafter och ett led i försöken att utrusta de krigsaktivistiska
            elementen med argument. Principiellt skulle en kriminalisering
            av krigspropaganda vara en avse- värd framgång för alla fredens
            krafter, oberoende av varifrån de olika människorna eller organisationerna
            anse att krigsfaran hotar. Det förtjä- nar också framhållas, att
            den stora världsfredskongressen i Warszawa i november 1950, vilken
            representerade skilda politiska och religiösa rikt- ningar inom
            praktiskt taget jordens alla länder, reste krav på att krigs-
            propaganda skall förbjudas i lag. Ett antal stater har också redan
            genom- fört en lagstiftning, som tillmötesgår detta krav. Med
            hänvisning till vad ovan sagts föreslås, att riksdagen måtte besluta
            att i skrivelse till Kungl. Maj:t hemställa om förslag till sådan
            ändring av allmänna strafflagen, att krigspropaganda blir straffbelagd.
          </p>
          <p xml:id="i-5VKKwiBEDhqbnLnPsatEYZ">
            Stockholm i januari 1951. H. Hagberg.
          </p>
          <p xml:id="i-9JuTDj65sQYNCbKBXyL78u">
            Gustav Johansson. Erik Karlsson. Helmer Holmberg.
          </p>
        </div>
      </div>
    </body>
  </text>
</TEI>
