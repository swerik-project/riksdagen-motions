<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00259">
  <teiHeader>
    <fileDesc>
      <titleStmt>
        <title>Utländska doktorander i Sverige</title>
        <author corresp="i-SS4MgL3HhkwCjKYAxgBPkd">av Karin Granbom Ellison (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utländska doktorander i Sverige</title>
          <idno type="rdwebb">GZ02Sf259</idno>
          <rs type="number">Sf259</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf259/text</ref>
          <ref type="dokument_url_html">http://data.riksdagen.se/dokument/GZ02Sf259</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf259</ref>
          <ref type="doc">http://data.riksdagen.se/fil/45C3F9B1-4340-4941-9FD9-642E846D1B28</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5w5L7hJQ6M2qSBm7QpSJxR" type="signed"/>
        <correspContext corresp="i-5w5L7hJQ6M2qSBm7QpSJxR">
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction type="numbering" xml:id="i-JwjmXGFmVDzCg5wtutGjrM">
          <date when="2011-10-06"/>
        </correspAction>
        <correspAction type="submission" xml:id="i-YJ8dMNwRok8ekmNsWAqsqy">
          <date when="2011-10-04"/>
        </correspAction>
        <correspAction type="transfer" xml:id="i-JfzFXRBeeHqp8SUPw2JCV8">
          <date when="2011-10-04"/>
        </correspAction>
        <correspAction type="assigned" xml:id="i-GFqpQWiTgKpM5LBCoFoyVT"/>
        <correspContext corresp="i-GFqpQWiTgKpM5LBCoFoyVT">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HdBoG91Mv6NANU5s65eDTw">
            Förslag till riksdagsbeslut
          </head>
          <list style="ol">
            <item xml:id="i-8LjsH2RBCCd31cNqiJk7jG">
              Riksdagen tillkännager för regeringen som sin mening vad som
              anförs i motionen om behovet av att göra det lättare för utländska
              doktorander att få stanna i Sverige efter examen.
            </item>
            <item xml:id="i-NG8iWaWhRnyyAxJx8BQoqi">
              Riksdagen tillkännager för regeringen som sin mening vad som
              anförs i motionen om behovet av att göra det lättare för medföljande
              till utländska doktorander att få arbeta i Sverige under doktorandtiden.
            </item>
          </list>
        </div>
        <div type="motContent">
          <head type="h1" xml:id="i-Th8Ub5RJDRzvsonnFbbbKD">
            Motivering
          </head>
          <p xml:id="i-DGmuGdEZSa3711yGZPU13d">
            Den välutbildade arbetskraften är starkt efterfrågad på många
            håll i den globaliserade världen. Reglerna i Sverige behöver bli
            smartare för att kunna konkurrera om de bästa som kan tänka sig
            att arbeta utomlands. Idag är det onödigt svårt för doktorander
            som kommer utanför EU/EES-området att stanna kvar i Sverige efter
            sin forskarutbildning. Detta är ett stort slöseri med såväl kompetens
            som med alla de miljontals svenska skattekronor som investeras
            i forskarutbildningen.
          </p>
          <p xml:id="i-5Uat37BL2bnRFC7RJedk2T">
            Genom att slå fast att doktorander efter fyra år i Sverige får
            permanent uppehållstillstånd skapas drivkrafter för att de redan
            från början av sin forskarutbildning blir intresserade av att
            integrera sig i det svenska samhället, lära sig svenska språket
            och söka potentiella arbetsgivare i Sverige.
          </p>
          <p xml:id="i-3ZdpzNX2Cs1dpaNNjiViUq">
            I mars 2011 kom Kommittén för cirkulär migration och utveckling
            med ett förslag om att införa en ny form av uppehållstillstånd
            för doktorander: uppehållstillstånd för utbildning på forskarnivå
            som skulle innebära samma rättigheter som uppehållstillstånd för
            arbete. Detta bör införas.
          </p>
          <p xml:id="i-VRn385BezadXjW2n56zvd9">
            En doktorand är en person som antagits till utbildning på forskarnivå
            som ska leda till en doktorsexamen. Parallellt med studierna är
            många doktorander anställda av högskolan, får lön och betalar
            skatt. Trots detta ges internationella doktorander uppehållstillstånd
            som studenter. Detta innebär nackdelar i jämförelse med om de
            fått uppehållstillstånd för arbete.
          </p>
          <p xml:id="i-NnaR776Rhn2cD3ts1udvbh">
            Den som haft uppehållstillstånd för arbete får efter fyra år
            permanent uppehållstillstånd. Det får inte den med uppehållstillstånd
            för studier. Efter sin examen måste de disputerade alltså arbeta
            ytterligare fyra år innan ett permanent uppehållstillstånd kan
            komma ifråga. Många nyblivna doktorer, oavsett nationalitet, beger
            sig ofta utomlands för att forska ett par år. Risken är stor att
            den som inte har rätt att stanna i Sverige aldrig återvänder.
          </p>
          <p xml:id="i-ZALjaUhxoxZTESVoSigQE">
            En annan skillnad är att en medföljande till den som har uppehållstillstånd
            för studier inte har rätt till arbetstillstånd, vilket är fallet
            för medföljande till en person med uppehållstillstånd för arbete.
            För att doktorera krävs först många år av grundutbildning på högskolan.
            Därefter tar forskarstudierna ofta minst fyra år. Det är vanligt
            att personer vid den åldern lever i ett förhållande där make/maka/sambo
            är mitt uppe i sin karriär. En medföljande till en doktorand bör
            självklart också kunna tillåtas arbeta i Sverige.
          </p>
          <p xml:id="i-N1dXPadwv3REbTS6o5vWYT">
            Doktorander och disputerade är en grupp människor med spetskompetens.
            Deras kunnande är viktigt för att bevara Sveriges konkurrenskraft
            i en globaliserad värld. Vi behöver underlätta för dessa högkvalificerade,
            ofta unga, människor att kunna stanna eller återkomma till Sverige
            efter examen. Sverige har inte råd att mista värdefull arbetskraft
            i framtiden.
          </p>
        </div>
        <div type="motSignatures">
          <list>
            <item xml:id="i-6TpPBCdeLY6LkgREmEd4eC">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
