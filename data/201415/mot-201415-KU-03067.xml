<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-03067">
  <teiHeader>
    <fileDesc>
      <titleStmt>
        <title>med anledning av prop. 2014/15:88 Statens stöd till dagspressen</title>
        <author corresp="i-R9MuNkxgtjYredKHhh6ujV">av Per Bill m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3067 av Per Bill m.fl. (M, C, FP, KD)</title>
          <idno type="rdwebb">H2023067</idno>
          <rs type="number">3067</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2023067/text</ref>
          <ref type="dokument_url_html">http://data.riksdagen.se/dokument/H2023067</ref>
          <ref type="dokumentstatus_url_xml">http://data.riksdagen.se/dokumentstatus/H2023067</ref>
          <ref type="docx">http://data.riksdagen.se/fil/2A0F587D-DC8D-49F2-B4F4-C671EB5D689B</ref>
          <ref type="pdf">http://data.riksdagen.se/fil/92B4F1F1-ED49-4618-ACED-23B2BA9FBB12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XT2C8jJ3fTfB5pxWtegi2o" type="basedOn"/>
        <correspContext corresp="i-XT2C8jJ3fTfB5pxWtegi2o">
          <ref>Proposition 2014/15:88</ref>
        </correspContext>
        <correspAction xml:id="i-KwpqXd1yGvt6ow5DrXXpsY" type="signed"/>
        <correspContext corresp="i-KwpqXd1yGvt6ow5DrXXpsY">
          <note type="signatory" corresp="i-R9MuNkxgtjYredKHhh6ujV"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-CTpHkeTmNM2JUL5kBNN5Ah" type="submitted">
          <date when="2015-04-07"/>
          <time when="15:56:14"/>
        </correspAction>
        <correspAction xml:id="i-NABsRrpxUXVayKbr2cEwCy" type="dismissed">
          <date when="2015-04-09"/>
        </correspAction>
        <correspAction xml:id="i-CHb3TqfRAssY183ZqiG34w" type="referred">
          <date when="2015-04-10"/>
        </correspAction>
        <correspAction xml:id="i-8sj3fK3RmD9wqFUcgKKnRF" type="assigned">
          <date when="2016-05-04"/>
          <time when="15:38:56"/>
        </correspAction>
        <correspContext corresp="i-8sj3fK3RmD9wqFUcgKKnRF">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-8vZMDfxGHTzUjCfYnNtWVx" type="behandlas_i"/>
        <correspContext corresp="i-8vZMDfxGHTzUjCfYnNtWVx">
          <ref type="uppgift">2014/15:KU12</ref>
          <ref type="ref_dok_id">H201KU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU12</ref>
          <ref type="ref_dok_titel">Statens stöd till dagspressen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RejbCYpqmyT1e9v5duVhWM" type="motHeader">
        <div xml:id="i-QsBWabe8EyRPy49zBP2yhW" type="motTitle">
          Motion till riksdagen 2014/15:3067 av Per Bill m.fl. (M, C, FP,
          KD) med anledning av prop. 2014/15:88 Statens stöd till dagspressen
        </div>
      </div>
      <div xml:id="i-AeqzuoCTjrG6zW2UHU2txo" type="motBody">
        <div xml:id="i-dcG4PfKW2NgtUes6C6WJW" type="motProposal" subtype="förslag">
          <head xml:id="i-SCe15nmhEP1AVRqTCaqJW2">
            Förslag till riksdagsbeslut
          </head>
          <list xml:id="i-9snNp6kLCEWiTrQ78M4Fn1" style="ol">
            <item xml:id="i-LqqCPA7GwfMuSh7KRN7CXm">
              Riksdagen tillkännager för regeringen som sin mening vad som
              anförs i motionen om att den utredning som kommer att göra en
              allmän översyn av postlagstiftningen bör få i uppdrag att utarbeta
              förslag till nödvändig lagstiftning för att införa samdistribution
              av post och tidningar.
            </item>
            <item xml:id="i-LoGbN1usm1qmZSmvFhXWZU">
              Riksdagen tillkännager för regeringen som sin mening vad som
              anförs i motionen om en ny försöksverksamhet med samdistribution
              av post och tidningar med möjlighet för fler aktörer än Posten
              att delta.
            </item>
            <item xml:id="i-fhoHR4vwxqqJE1ifeH8Am">
              Riksdagen tillkännager för regeringen som sin mening vad som
              anförs i motionen om möjligheten att stegvis, till en början riktat
              mot dagspressen, påbörja processen med att avskaffa reklamskatten
              inom ramen för det reformutrymme som finns tillgängligt inom anslaget
              för presstödssystemet och som inte tagits i anspråk för befintligt
              presstöd eller för att genomföra föreslagna förbättringar, utan
              att det leder till att någon presstödsberättigad tidning påverkas
              negativt.
            </item>
            <item xml:id="i-Ta4faphmJLYuQbhA14U8PU">
              Riksdagen tillkännager för regeringen som sin mening vad som
              anförs i motionen om presstödsförordningens giltighetstid.
            </item>
            <item xml:id="i-XFFq1zVD32YnM7nP7Pypro">
              Riksdagen tillkännager för regeringen som sin mening vad som
              anförs i motionen om att genomföra Presstödskommitténs förslag
              om att justera stödtrappan för lågfrekventa tidningar.
            </item>
            <item xml:id="i-NxnYHy9kPHUUQmuEPtW5Av">
              Riksdagen tillkännager för regeringen som sin mening vad som
              anförs i motionen om att regeringen ska behandla Presstödskommitténs
              fyra huvudförslag – samdistribution av post och tidningar, avskaffande
              av reklamskatten, ny stödtrappa för hög- och medelfrekventa tidningar
              och en ”digital knuff” – som en helhet och, när regeringen väljer
              att gå vidare med dem och deras budgetkonsekvenser har klarlagts,
              hantera dem i en särskild, gemensam proposition.
            </item>
            <item xml:id="i-AwFVECMVPUrvyKjRfSre63">
              Riksdagen tillkännager för regeringen som sin mening vad som
              anförs i motionen om Presstödskommitténs övriga förslag samt att
              dessa förslag bör hanteras i samma proposition som de förslag
              som nämns i yrkande 6.
            </item>
          </list>
        </div>
        <div xml:id="i-3fQfeJKv6hQThGMmPNmcsf" type="motContent">
          <head xml:id="i-6nfvTr1XuwNh5dB2ADex97" type="h1">
            Motivering
          </head>
          <p xml:id="i-3ZJLhQDyzsaReDERXwStoZ">
            Presstödskommittén presenterade sitt slutbetänkande i september
            2013. Betänkandet var resultatet av ett gediget utredningsarbete
            i vilket sju partier som i många avseenden skiljer sig åt hade
            enats om en gemensam lösning för presstödets framtid. Inget av
            de sju representerade partierna reserverade sig och för första
            gången på årtionden rådde samsyn i presstödsfrågan.
          </p>
          <p xml:id="i-6osKBACPCJF3cG24fti3MQ">
            Betänkandet innehöll förslag på flera förbättringar av de generella
            villkoren för dagspressen och ett modernare driftstöd. Syftet
            med presstödsutredningen var att ge trygghet för dagspressen avseende
            de långsiktiga villkoren för stödet oavsett regering. I en medievärld
            som förändras i en takt som få kan överblicka konsekvenserna av
            blir kontinuitet viktigt. Styrkan i Presstödskommitténs förslag
            var att partierna förmått att kompromissa sig fram till en helhet.
            Detta var naturligtvis långt ifrån en enkel process men omsorgen
            om medierna och det fria ordets betydelse för vår demokrati gjorde
            uppgörelsen möjlig, svårigheterna till trots.
          </p>
          <p xml:id="i-iTnxegYvey2bdvBC53siv">
            Några av förslagen vägde extra tungt och utgjorde stommen i betänkandet.
            Dessa förslag beskrevs i en debattartikel på SvD Brännpunkt den
            11 september 2013, i samband med att betänkandet överlämnades
            till den dåvarande kulturministern. Till dessa förslag hörde avskaffandet
            av reklamskatten samt införandet av samdistribution av post och
            tidningar. Samdistributionen skulle införas samtidigt som distributionsstödet
            skulle avskaffas. Vidare föreslogs en ny stödtrappa för hög- och
            medelfrekventa tidningar förenat med att extrastödet för storstadstidningar
            avskaffas. Därtill föreslogs en ”digital knuff” i form av ett
            stöd till tidningar för att de ska komma vidare i digitaliseringsarbetet.
          </p>
          <p xml:id="i-A6S4A94QcaviuPs5y4UGks">
            Kommittén föreslog också att presstödsförordningens giltighet
            skulle förlängas till och med den 31 december 2021, det vill säga
            i ytterligare fem år efter nuvarande giltighetsperiod.
          </p>
          <p xml:id="i-QtDf48Nhog8B279rgsGH2H">
            Utöver själva stommen i betänkandet föreslogs en rad andra åtgärder
            som på olika sätt skulle förenkla och förbättra stödet till dagspressen.
            Förslagen gick bland annat ut på att alla läsarintäkter skulle
            behandlas likvärdigt när stödbelopp bestäms, att driftsstöd till
            elektroniskt distribuerade dagstidningar inte längre skulle jämkas
            och att regeln om begränsat driftsstöd i vissa geografiska orter
            skulle omformuleras. Driftsstöd till lågfrekventa dagstidningar
            med en abonnerad upplaga på mellan 1 500 och 2 000 exemplar skulle
            begränsas till tre år. Stegen i stödtrappan för driftsstöd till
            lågfrekventa dagstidningar skulle göras jämnare och stödbeloppen
            räknas upp med 10 procent för endagstidningar och 20 procent för
            tvådagarstidningar. Den geografiska avgränsningen till vissa utgivningsorter
            för dagstidningar som delvis är skrivna på finska språket som
            villkor för begränsat driftsstöd skulle ändras till förvaltningsområdet
            för finska.
          </p>
          <p xml:id="i-UMaMWrVo5hWpdYgbDKm3p1">
            Vidare föreslog kommittén att uppenbarhetskravet i regeln som
            ger möjlighet att inte bevilja stöd till två publikationer som
            får anses vara en och samma publikation, trots att de uppfyller
            kravet på minst 55 procents eget redaktionellt innehåll, tas bort.
            Även villkoret att en tidning vars redaktionella innehåll inte
            i huvudsak är skrivet på svenska till minst 90 procent ska vara
            spridd i Sverige föreslås tas bort. Stöd ska dock ges endast för
            upplaga såld i Sverige. Slutligen har konstitutionsutskottet tagit
            ställning för att en sammanslagning av Presstödsnämnden med Myndigheten
            för radio och tv bör ske, en möjlighet som kommittén diskuterade
            men då inte var övertygad om borde genomföras.
          </p>
          <p xml:id="i-C39dEzdWBwCr2f8SnoTX17">
            Regeringen lägger i proposition 2014/15:88 Statens stöd till
            dagspressen fram ett antal förslag till förändringar i presstödsförordningen
            för riksdagens godkännande. Vi står bakom dessa förslag, som huvudsakligen
            motsvarar ett antal av Presstödskommitténs förslag. Däremot har
            regeringen avvikit från Presstödskommitténs förslag vad gäller
            presstödsförordningens giltighetstid. Regeringen anför att den
            ska gälla till och med den 31 december 2018. Denna förkortning
            av giltighetstiden stödjer vi inte.
          </p>
          <p xml:id="i-SjzEWgBMuEGtQS3YchcgwN">
            Härutöver har regeringen aviserat att ytterligare förslag till
            förändringar i enlighet med kommitténs slutsatser är att vänta
            under hösten. Bland de frågor som regeringen har meddelat att
            den avser att återkomma till finns frågan om förändrade stödnivåer
            för hög- och medelfrekventa tidningar och avskaffandet av extrastödet
            för storstadstidningar. Frågan om samdistribution av post och
            tidningar kommer, enligt regeringen, att ingå i den aviserade
            allmänna översynen av postlagstiftningen.
          </p>
          <p xml:id="i-8J9xKVXssUENhwVdU8jJU5">
            Det är en viktig förutsättning för våra fyra partiers stöd för
            propositionen att regeringen följer det sju partier kom överens
            om i Presstödskommittén, eftersom förslagen i Presstödskommitténs
            slutbetänkande utgör en helhet. Vi förväntar oss därför att regeringen
            inte enbart går vidare med den nya stödtrappan för hög- och medelfrekventa
            tidningar, utan också (1) fullföljer arbetet med att utarbeta
            underlag för att samdistribution av post och tidningar ska kunna
            införas och tar initiativ till ny försöksverksamhet med sådan
            samdistribution med möjlighet för fler aktörer än Posten att delta,
            (2) inleder den slutliga avvecklingen av reklamskatten, (3) är
            beredd att, genom regeringspartiernas företrädare i riksdagen,
            kompromissa om presstödsförordningens giltighetstid samt (4) ånyo
            prövar flera av de förslag från kommittén som regeringen valt
            att inte inkludera i nu aktuell proposition, särskilt vad gäller
            stödtrappa och stödnivåer för lågfrekventa tidningar. Vi utvecklar
            vår syn på dessa fyra områden i det följande.
          </p>
          <p xml:id="i-R6FpUmz52rDDu6agieDrmD">
            Vi anser vidare att Presstödskommitténs fyra huvudförslag – samdistribution
            av post och tidningar, avskaffande av reklamskatten, ny stödtrappa
            för hög- och medelfrekventa tidningar och en ”digital knuff” –
            ska ses som en helhet och att regeringen, när regeringen väljer
            att gå vidare med dem och deras budgetkonsekvenser har klarlagts,
            ska hantera dem i en gemensam proposition, så att regeringen inte
            går vidare separat med bara något av förslagen. Regeringen har
            som sagt aviserat att regeringen i höst tänker lägga fram förslag
            om en ny stödtrappa för hög- och medelfrekventa tidningar. Vår
            uppfattning är att detta i så fall bör göras i en proposition,
            där även de andra tre frågorna adresseras. Även om det inte är
            möjligt att i höst fatta beslut om fullskaligt genomförande av
            samdistribution av post och tidningar anser vi, vilket utvecklas
            nedan, att ny försöksverksamhet bör genomföras, där även andra
            aktörer än Posten får möjlighet att delta, vilket kan vara ett
            sätt att adressera frågan redan i höst. Även om det inte är möjligt
            att i höst fatta beslut om att avskaffa hela reklamskatten anser
            vi, vilket utvecklas nedan, att steg kan tas för att sänka den
            reklamskatt dagstidningarna betalar, vilket kan vara ett sätt
            att adressera frågan redan i höst.
          </p>
          <p xml:id="i-GkpEoEuQuHNCYzTpPDuZQw">
            Vad gäller Presstödskommitténs övriga förslag, som behandlas
            i det sista avsnittet i den här motionen, anser vi att även de
            bör hanteras i den gemensamma proposition som nämns i föregående
            stycke. Vi vill särskilt lyfta fram stödtrappa och stödnivåer
            som gäller lågfrekventa tidningar.
          </p>
          <head xml:id="i-2toyd1TNfk4swaBbnMSpvm" type="h1">
            Samdistribution av post och tidningar
          </head>
          <p xml:id="i-C1toKdNR4P8tEG8afsjWXb">
            Regeringen skriver i propositionen att frågan om samdistribution
            av post och tidningar kommer att utredas vidare inom ramen för
            den aviserade allmänna översynen av postlagstiftningen. Detta
            är positivt och det är av stor vikt att ett fungerande system
            för samdistribution av post och tidningar kommer på plats, särskilt
            i landsbygdsområden. En samdistribution av post och tidningar
            medför såväl stora ekonomiska fördelar som påtagliga miljövinster.
            Vi anser dock att propositionen borde ha varit tydligare i ett
            par avseenden – att lagförslag bör utarbetas och att ytterligare
            försöksverksamhet bör genomföras – och föreslår därför två tillkännagivanden
            till regeringen.
          </p>
          <p xml:id="i-RHfHtofbXPkQrXuKyrRc5z">
            Vi ser det som angeläget att den utredning som ska göra en översyn
            av postlagstiftningen inte bara får i uppdrag att utreda möjligheter
            och förutsättningar för samdistribution av post och tidningar,
            utan även får uppdraget att utarbeta förslag till nödvändig lagstiftning
            för införandet av samdistribution. I annat fall måste, om slutsatsen
            blir att samdistribution bör införas, en ny utredning tillsättas
            med uppgiften att utarbeta sådana lagförslag, vilket skulle fördröja
            processen ytterligare. Om lagstiftningen ska införas eller inte
            är självfallet en fråga för regering och riksdag att avgöra, men
            lagförslagen behöver utarbetas så att möjligheten finns att införa
            samdistribution utan att ytterligare utredningsarbete krävs.
          </p>
          <p xml:id="i-XK4mD8VHv5oT22Wq78woLg">
            Det är vidare centralt att inriktningen av arbetet beträffande
            samdistribution inte enbart blir att Posten ska överta utdelningen
            av morgontidningar. Förslaget till ny lagstiftning bör därför
            innebära möjlighet att i vissa geografiska områden uppdra åt tidningsdistributionsföretag
            att dela ut post. I vilken utsträckning andra tjänster, som idag
            utförs av lantbrevbärare, kan överlåtas till personal hos tidningsdistributionsföretag
            behöver bli föremål för närmare analys. Det handlar till exempel
            om grundläggande betaltjänster som lantbrevbärare idag utför på
            uppdrag av statligt upphandlade företag, en ordning som infördes
            2008 och som då berörde cirka 1 700 hushåll. Skulle det visa sig
            omöjligt eller olämpligt att överlåta utförandet av dessa tjänster
            till personal hos tidningsdistributionsföretag bör utredningen
            även lämna förslag på hur dessa tjänster ska kunna utföras i områden
            där tidningsdistributionsföretag svarar för utdelningen av både
            post och tidningar.
          </p>
          <p xml:id="i-BKA9zDgTxpt1GeQwK1mjKK">
            Regeringen bör vidare ta initiativ till ytterligare försöksverksamhet
            med samordnad distribution av morgontidningar och post. Det bör
            då bli fråga om såväl försök där Posten genomför den samordnade
            distributionen som försök där tidningsdistributionsföretag får
            distributionsansvaret. Försöksverksamheten bör genomföras i nära
            samråd med dagstidningarna i försöksområdena och vara så omfattande
            att det blir möjligt att dra tydliga slutsatser om möjligheter
            och utmaningar med samdistribution av post och morgontidningar.
            Vid behov kan staten använda sin roll som ägare i PostNord AB
            till att verka för att denna försöksverksamhet ska komma till
            stånd.
          </p>
          <p xml:id="i-9fkahJav2dvPMq3MEM2jDf">
            Presstödskommittén förordade att det nuvarande presstödet till
            distribution av dagstidningar ska avvecklas. Det kan dock inte
            uteslutas att det befintliga distributionssystemet i landet på
            kort sikt påverkas negativt vid en avveckling av det statliga
            stödet. Kommittén konstaterade därför att det är fördelaktigt
            om en sådan åtgärd kan samordnas tidsmässigt med en permanent
            och långsiktig lösning med samdistribution av post och tidningar.
            Vi förutsätter att regeringen går vidare med Presstödskommitténs
            förslag i båda dessa avseenden, det vill säga lägger fram förslag
            om avskaffande av distributionsstödet, när samdistribution av
            post och tidningar har kunnat införas.
          </p>
          <head xml:id="i-VUGtZ4QmabFceTz7N8TB9z" type="h1">
            Reklamskatten avskaffas
          </head>
          <p xml:id="i-H4Nh14Ja3Thbo6xSYqikxz">
            Dagstidningsbranschen betalar i storleksordningen 100 miljoner
            kronor per år i reklamskatt. (I Presstödskommitténs betänkande
            redovisas i detalj vad berörda tidningar betalar i reklamskatt.)
            Totalt inbringade reklamskatten under 2012 cirka 290 miljoner
            kronor och under 2013 cirka 249 miljoner kronor. Presstödskommittén
            bedömde att reklamskatten borde avskaffas i enlighet med riksdagens
            tillkännagivande 2002. Det främsta skälet för detta var att skatten
            är mediepolitiskt kontraproduktiv. I stället för att ekonomiskt
            underlätta en från allmän synpunkt angelägen verksamhet fördyras
            den. Skatten slår dessutom godtyckligt mot olika typer av medieverksamhet.
            Kommittén anför att reklamskattefrågan är en av de viktigaste
            frågorna där åtgärder redan på kort sikt kan vidtas för att förbättra
            nyhetsförmedlingens ekonomiska situation. Om det av statsfinansiella
            eller andra skäl inte är möjligt att avskaffa den återstående
            reklamskatten vid ett tillfälle, borde det enligt kommittén vara
            ett alternativ att skatten avskaffas stegvis. Ett första steg
            bör då, enligt kommitténs mening, vara att skatten avskaffas för
            samtliga periodiska publikationer, även gratisutdelade, som inte
            är annonsblad, katalog eller program. Ett annat alternativ är,
            anför kommittén, att det grundavdrag som reklamskattelagen medger
            höjs så att färre behöver betala reklamskatt.
          </p>
          <p xml:id="i-THsaxnaaGLdTvdFA8V84nH">
            Vi delar kommitténs bedömning av reklamskattens negativa verkningar.
            Vi anser att regeringen i samband med kommande budgetarbete i
            höst bör pröva möjligheterna att inleda ett avskaffande av reklamskatten
            och först med inriktning på den skatt som dagspressen betalar.
            Medel inom presstödsanslaget, som av olika skäl inte tas i anspråk,
            bör kunna användas för att finansiera inledande steg av en avveckling
            av reklamskatten för dagspressen. Därigenom skulle medel inom
            presstödsanslaget, som inte tagits i anspråk för befintligt presstöd
            eller genomförande av föreslagna förbättringar, kunna användas
            på ett sätt som innebär allmänt förbättrade förutsättningar för
            tidningsverksamhet, utan att det leder till att någon presstödsberättigad
            tidning påverkas negativt. Även om ett första steg endast skulle
            handla om till exempel en femtedel av skatten för dagstidningar
            skulle det trots allt innebära en skattelättnad för branschen
            om cirka 20 miljoner kronor per år, vilket inte är ett försumbart
            belopp. Det motsvarar kostnaden för att anställa ett fyrtiotal
            journalister på heltid under ett år. Det skulle också ha betydande
            symbolisk betydelse att avvecklingen av reklamskatten faktiskt
            kom igång igen. Den senaste gången reklamskatten sänktes var 2008.
          </p>
          <p xml:id="i-REXnZgqY7RMTVhhGugHyET">
            Riksdagen beslutade som bekant redan 2002 i enighet om ett tillkännagivande
            till regeringen med innebörden att reklamskatten bör avskaffas.
            Vi står självfallet fortsatt bakom det tillkännagivandet och anser
            att regeringen i samband med varje års budgetprocess även fortsättningsvis
            bör pröva förutsättningarna för att fullständigt avskaffa reklamskatten.
            Med ovanstående resonemang vill vi – utan att för den sakens skull
            reducera betydelsen av slutmålet, reklamskattens avskaffande –
            peka på en möjlighet att finansiera de första stegen av den slutliga
            avvecklingen av reklamskatten, en möjlighet som inte lämpligen
            kunnat aktualiseras förrän i samband med behandlingen av Presstödskommitténs
            betänkande, då en samlad bedömning kan göras av presstödets utformning
            och tillgängligt reformutrymme inom ramen för presstödsanslaget.
          </p>
          <head xml:id="i-RBUjmt6RT7tx4gT5hXMvG9" type="h1">
            Presstödsförordningens giltighetstid
          </head>
          <p xml:id="i-QUTa4WMW1kaXRiYTb2ccEj">
            Presstödskommittén föreslog att presstödsförordningens giltighetstid
            skulle förlängas till och med den 31 december 2021 under förutsättning
            att förlängningen godkänns av Europeiska kommissionen. Kommittén
            förordade en giltighetstid t.o.m. utgången av 2021 för att ge
            tidningarna möjlighet att planera och veta vad som ska gälla framåt.
            I propositionen förordar regeringen att giltighetstiden istället
            ska förlängas till utgången av 2018, vilket skulle ge en avsevärt
            sämre planeringshorisont. Vår utgångspunkt är, som tidigare anförts,
            att det sju partier enats om i Presstödskommittén också är det
            som ska genomföras och det gäller även giltighetstiden.
          </p>
          <p xml:id="i-UyDHLFNuJPf5HFPjbYK2bx">
            En kompromiss som har övervägts mellan kommitténs förslag (2021)
            och regeringens förslag (2018) skulle kunna vara att låta presstödsförordningen
            gälla tills vidare. Vi anser således att presstödsförordningen
            ska gälla tills vidare. Om detta av formella skäl, såsom EU:s
            statsstödsregler, inte skulle vara möjligt anser vi, i enlighet
            med Presstödskommitténs förslag, att förordningens giltighetstid
            ska förlängas till och med den 31 december 2021.
          </p>
          <head xml:id="i-CmXgfiFiBJABUxvNwYd5zC" type="h1">
            Presstödskommitténs övriga förslag
          </head>
          <p xml:id="i-QnA16FnMu3dj6vtehvFRGa">
            I propositionen pekar regeringen ut några av Presstödskommitténs
            förslag som regeringen anser inte bör genomföras. Med beaktande
            av att Presstödskommitténs förslag utgjorde en helhet som stöddes
            av sju partier får tröskeln anses hög för att avstå från att genomföra
            enskilda delar av förslaget. Vår utgångspunkt är, som sagt, att
            kommitténs förslag utgör en helhet. Finns det formella skäl som
            kommittén inte beaktade kan det vara ett godtagbart argument för
            att inte genomföra ett förslag, liksom om verkligheten förändrats
            på ett sådant sätt att kommitténs förslag inte längre är relevant,
            men vi anser inte att regeringen, utifrån en rent politisk värdering
            av förslagen, bör frångå det sju partier en gång enats om.
          </p>
          <p xml:id="i-BTk3MG4Yq6CpdeEZ6yegTy">
            Vad gäller förslaget om att ta bort möjligheten att jämka stödet
            till elektroniskt distribuerade tidningar konstaterar vi att Presstödsnämnden
            sedan kommitténs slutbetänkande presenterades har ändrat sin praxis
            avseende att generellt jämka stödet. Förutsättningarna har därför
            påtagligt förändrats sedan kommittén lade fram sina förslag. Regeringens
            bevekelsegrund för att inte gå vidare med kommitténs förslag är
            därför i detta fall fullt rimlig och vi delar regeringens bedömning.
          </p>
          <p xml:id="i-VDxNoXeRt3zJMySxeHJSc8">
            Regeringen vill inte heller, med hänvisning till bland annat
            EU-rättsliga skäl, gå vidare med förslaget om att ta bort villkoret
            att en tidning vars redaktionella innehåll inte i huvudsak är
            skrivet på svenska till minst 90 procent ska vara spridd i Sverige.
            Regeringen anför att det bör finnas en gräns för hur omfattande
            spridningen utanför Sverige får vara i förhållande till tidningens
            totala upplaga. Vi anser dock alltjämt, i likhet med Presstödskommittén,
            att den nuvarande bestämmelsen är onödigt sträng och anser därför
            att regeringen, i samband med beredningen av stödtrappan för hög-
            och medelfrekventa tidningar, i vart fall bör pröva möjligheten
            att justera spridningsvillkoret. Om villkoret justeras så att
            minst 75 procent av den abonnerade upplagan måste vara spridd
            i Sverige uppnås delvis den av kommittén åsyftade lättnaden, samtidigt
            som den eventuella påverkan på konkurrensen och handeln mellan
            EU:s medlemsstater inte kan antas förändras annat än marginellt.
            Presstödet skulle fortfarande vara förbehållet tidningar som publiceras
            för en i allt väsentligt inhemsk publik.
          </p>
          <p xml:id="i-QYLJMKYcL9EECX2VTADQNx">
            Slutligen bedömer regeringen att förslagen om en justerad stödtrappa
            och förändrade stödnivåer för lågfrekventa dagstidningar (en ökning
            med tio procent för endagarstidningar och en ökning med 20 procent
            för tvådagarstidningar) och tidsbegränsat driftsstöd till dagstidningar
            i det lägsta upplageskiktet (1 500–1 999 exemplar) inte bör genomföras.
            Vi menar att de skäl som kommittén anför för dessa förändringar
            fortfarande äger giltighet. Vi anser därför att regeringen i samband
            med beredningen av den nya stödtrappan för hög- och medelfrekventa
            dagstidningar och avskaffandet av storstadsstödet även bör pröva
            om det finns ekonomiskt utrymme inom ramen för presstödsanslaget
            för att genomföra de av kommittén föreslagna förändringarna vad
            avser stödtrappan och stödbeloppen för lågfrekventa tidningar.
            Vi vill särskilt lyfta fram vikten av kommitténs förslag när det
            gäller att göra stödtrappan jämnare, en förändring som i sig endast
            har begränsade budgetkonsekvenser, men som skulle öka tidningarnas
            drivkrafter att – i enlighet med presstödets syfte – få fler abonnenter
            och andra läsare.
          </p>
          <p xml:id="i-6XPVkMFRqSm4RQQujioe3g">
            Kommitténs förslag att öka skillnaden i stöd mellan en- och tvådagarstidningar
            är också välmotiverat. Tvådagarstidningar presterar dubbelt så
            stor årsvolym (antal utgåvor x antal läsare) som endagarstidningar,
            men skillnaden i stöd är relativt sett inte särskilt stor.
          </p>
          <p xml:id="i-8Y91x86nsp9oPNHus7UCtP">
            Vi anser vidare, av samma skäl som kommittén, att det är rimligt
            att stödet för tidningar med upplagor mellan 1 500 och 1 999 abonnerade
            exemplar endast bör kunna ges under tre år. För att ge berörda
            tidningar rimlig framförhållning bör dock treårsfristen för de
            tidningar som idag erhåller stöd för upplagor inom detta skikt
            räknas från och med det datum då denna bestämmelse träder i kraft.
          </p>
          <p xml:id="i-Q5uwXuG6Kmm7g2nxc4X3BX">
            Vad gäller den nya stödtrappan för medel- och högfrekventa tidningar
            noterar vi att Presstödskommittén i sitt betänkande inte närmare
            analyserar vilka ekonomiska konsekvenser det får för en tidning
            att ha sjudagarsutgivning i relation till sexdagarsutgivning eller
            vilka ekonomiska drivkrafter det finns för en tidning att utöka
            sin utgivning från sex till sju dagar per vecka. Sjudagarsutgivning
            ökar en tidnings veckoupplaga och ger därmed ökat stöd (så länge
            tidningen inte uppnått maximal stödnivå), men om tidningens veckoupplaga
            för sex dagar innebär att tidningen befinner sig på steg 3 eller
            4 i den nya stödtrappa som Presstödskommittén föreslår (gäller
            tidningar med mer än 70 000 i veckoupplaga) blir det extrastöd
            som tidningen erhåller för den sjunde utgivningsdagen relativt
            begränsat. Mot bakgrund av att en tidnings kostnader i allt väsentligt
            är proportionella i förhållande till antalet utgivningsdagar är
            kostnaderna för en sjudagarstidning cirka 15 procent högre än
            för en sexdagarstidning. Dessa faktorer medför sammantaget att
            drivkrafterna för att behålla eller införa sjudagarsutgivning
            i många situationer blir svaga. Vi anser därför att förutsättningarna
            för sjudagarsutgivning bör analyseras, t.ex. i samband med beredningen
            av nya stödtrappor för hög- och medelfrekventa tidningar.
          </p>
        </div>
        <div xml:id="i-J6mqPWAHqzR6ADcmxHqE2Y" type="signatureBlock">
          <list xml:id="i-6Skto98qKBT54Q6SLKvofm">
            <item xml:id="i-U5oumWDgoAbAZRnCcJ78Sq" who="i-R9MuNkxgtjYredKHhh6ujV" type="signature">
              Per Bill (M)
            </item>
            <item xml:id="i-HG26wefkGSHi9mQqnYM6Ju" who="i-YVn7bHWq33ziBuqm8fKFGq" type="signature">
              Per-Ingvar Johnsson (C)
            </item>
            <item xml:id="i-BBpXgXxWUBczagqsWHaSos" who="i-XNhzoo8e4qc1cM8U6t4ep8" type="signature">
              Mathias Sundin (FP)
            </item>
            <item xml:id="i-9zh2gBJhzMfF3c5FQjzdVw" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
