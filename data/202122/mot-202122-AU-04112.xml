<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-AU-04112">
  <teiHeader>
    <fileDesc>
      <titleStmt>
        <title>Vuxenmobbning i arbetslivet</title>
        <author corresp="i-XSnuDBHTtWXrXVybtzD9Qx i-XNt7eWTuNMW1Ce4R4bYMT">av Nicklas Attefjord och Leila Ali-Elmi (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4112 av Nicklas Attefjord och Leila Ali-Elmi (båda MP)</title>
          <idno type="rdwebb">H9024112</idno>
          <rs type="number">4112</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H9024112/text</ref>
          <ref type="dokument_url_html">http://data.riksdagen.se/dokument/H9024112</ref>
          <ref type="dokumentstatus_url_xml">http://data.riksdagen.se/dokumentstatus/H9024112</ref>
          <ref type="docx">http://data.riksdagen.se/fil/63ED937B-26F6-42E5-87DB-8086F09AC6E6</ref>
          <ref type="pdf">http://data.riksdagen.se/fil/F8D0777A-6BE5-4ECB-9CD6-522F2C189F0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XSnuDBHTtWXrXVybtzD9Qx</idno>
            <name>Nicklas Attefjord</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-96FUthQxrLLzncec7nVcP" type="signed"/>
        <correspContext corresp="i-96FUthQxrLLzncec7nVcP">
          <note type="signatory" corresp="i-XSnuDBHTtWXrXVybtzD9Qx"/>
          <note type="signatory" corresp="i-XNt7eWTuNMW1Ce4R4bYMT"/>
        </correspContext>
        <correspAction type="submitted" xml:id="i-3dHaSFxcawmzWYc5AHyW81">
          <date when="2021-10-05"/>
          <time when="16:41:47"/>
        </correspAction>
        <correspAction type="reviewed" xml:id="i-B5y2frWXypPn1y3so6aMyq">
          <date when="2021-10-06"/>
          <time when="11:21:35"/>
        </correspAction>
        <correspAction type="referred" xml:id="i-KVZoT6a4v5cfTyLkfkU9fP">
          <date when="2021-10-14"/>
        </correspAction>
        <correspAction type="assigned" xml:id="i-4pYBzBeyFXuaMgW8dnLEVM">
          <date when="2022-02-23"/>
          <time when="17:24:18"/>
        </correspAction>
        <correspContext corresp="i-4pYBzBeyFXuaMgW8dnLEVM">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-35WMEJ8ZhuKgkWxUmCDvoJ"/>
        <correspContext corresp="i-35WMEJ8ZhuKgkWxUmCDvoJ">
          <ref type="uppgift">2021/22:AU7</ref>
          <ref type="ref_dok_id">H901AU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4112 av Nicklas Attefjord och Leila Ali-Elmi (båda MP) Vuxenmobbning i arbetslivet</div>
      </div>
      <div type="motBody">
        <div type="motProposal" subtype="förslag">
          <head xml:id="i-JBeNtQW8sJDokLq1xEuNeJ">
            Förslag till riksdagsbeslut
          </head>
          <list style="ol">
            <item xml:id="i-Ly6EPnb5cRJipNCTLmjyST">
              Riksdagen ställer sig bakom det som anförs i motionen om att
              en lag bör införas som ger anställda som är utsatta för kränkande
              särbehandling möjlighet till upprättelse genom juridisk prövning
              och tillkännager detta för regeringen.
            </item>
            <item xml:id="i-JaPMEYPov9NKW95243bqcS">
              Riksdagen ställer sig bakom det som anförs i motionen om att
              utreda behovet av en ombudsman mot kränkande särbehandling och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2n2Mdd4zmaivvWyvDjccUn">
            Motivering
          </head>
          <p xml:id="i-DUQjQasakngC2Ap8kkNMVx">
            I Sverige är det olagligt med mobbning av barn. I skolan arbetar
            de anställda aktivt med eleverna om värdegrunden och, i många
            fall, med de olika antimobbningsprogram som finns. När mobbning
            ändå sker kan barnombudsmannen hjälpa till med stöd och ledning,
            och berätta vart barnen kan vända sig när de har det svårt. Även
            Skolinspektionen och Barn-och elevombudet kan kopplas in. Flera
            kommuner har blivit fällda och fått betala ersättning till barn
            som kommit i kläm.
          </p>
          <p xml:id="i-7m1t1H3rJur3XHtiy8RBo1">
            I Sverige är det även olagligt med diskriminering och trakasserier.
            Om man blir diskriminerad eller trakasserad på sin arbetsplats
            för sin religion, hudfärg, sexuella läggning, ålder, funktionsnedsättning,
            kön eller könsöverskridande identitet kan man vända sig till Diskrimineringsombudsmannen
            (DO) och göra en anmälan. I flera fall har personer tilldömts
            skadestånd både inom diskrimineringsområdet och inom jämställdhetsområdet.
          </p>
          <p xml:id="i-YUyCtoRyuf1BQHe6HqRnMq">
            Det finns en Konsumentombudsman (KO) som tar vara på konsumenternas
            intressen och en Justitieombudsman (JO) som ansvarar för juridiska
            spörsmål exempelvis förtal inom området tryckfrihet. Vid dessa
            olika brott kan, naturligtvis, också Polismyndigheten kopplas
            in.
          </p>
          <p xml:id="i-T39HifPGT6AR1DREmQc5YL">
            Det är allmänt känt att det förekommer vuxenmobbning på våra
            arbetsplatser. Det är också allmänt känt att anställda som blir
            mobbade på sina arbetsplatser kan få både psykiska och fysiska
            skador. Det är dessvärre inte allmänt känt att när mobbning sker
            utanför de ovan nämnda områdena (diskriminering och trakasserier)
            står den vuxne mobbade personen helt utan någon juridisk möjlighet
            att få upprättelse och kompensation för den skada personen lidit.
          </p>
          <p xml:id="i-QqczWbcP8WBXfiKj1aRcyC">
            Försäkringskassan ger endast livränta om man går mellan två olika
            arbeten och får en nedsatt inkomst. Tiden för sjukskrivningen
            ersätts bara med den procentsats i inkomstbortfallet som regelverket
            medger. Den utsatte kan rent juridiskt inte söka kompensation
            för övrigt inkomstbortfall, såsom lägre pensionsgrundande inkomst
            på grund av sjukskrivning, inte heller någon kompensation för
            eventuella rehabiliteringskostnader över tid. Ett högt antal mobbade
            anställda begår självmord varje år. Det förekommer också skilsmässor,
            sjukskrivningar, arbetslöshet och att den egna ekonomin havererar.
            Arbetsmiljölagen medger ett förebyggande arbete, inte ett bestraffande
            inom detta område. Om den mobbade polisanmäler mobbaren för ofredande
            blir resultatet ofta att brott inte kan styrkas.
          </p>
          <p xml:id="i-SMSdqRrzfdtqychkViFhL3">
            Den som utsätts för mobbning på arbetsplatsen har i bästa fall
            arbetsplatsens egna personalpolicy att luta sig emot. Dessa policys
            innebär ofta en strävar efter att de anställda, oavsett position
            i organisationen, ska bemöta varandra på ett korrekt sätt. Flera
            arbetsplatser har också en handlingsplan mot kränkande särbehandling.
            Den som blir kränkt kan då vända sig till sitt fackförbund, sina
            chefer, sitt personalstöd eller personalhälsovården på sin arbetsplats.
            Om den kränkande råkar vara chefen, eller den fackligt ansvarige
            så är dock möjligheterna att få hjälp mycket små. Den som är kränkt
            har ingen extern instans eller ombudsman att vända sig till på
            nationell nivå. Kränkande särbehandling är, än så länge, en ”ostraffbar
            vuxenmobbning” om arbetsplatsen själv inte agerar på problemet.
          </p>
          <p xml:id="i-9hts7AR4umLks6mzH6ktYa">
            Om mobbningen inte kan klassas som diskriminering eller trakasserier,
            kan arbetsplatserna inte anmäla anställda som mobbar andra anställda
            eftersom det inte finns någon juridik för detta. Är det samma
            kön, lika lön, samma etnicitet, samma religion, samma fysiska
            status kan inte diskriminering eller trakasserier hävdas. Den
            som blir utsatt får ofta stå ensam, trots att facket, personalhälsan
            och andra inblandade gör så gott de kan för att hjälpa den mobbade.
            Oftast får den mobbade byta arbetsplats, den som mobbar får stanna
            kvar. Det finns inget juridiskt utrymme för prövning eller straff
            inom kränkande särbehandling. Ingen ombudsman ställer sig heller
            på den kränktes sida.
          </p>
          <p xml:id="i-AnoDUCRy61wijLB8YNGGBc">
            För att kunna hjälpa anställda som blir utsatta för ostraffbar
            vuxenmobbning genom kränkande särbehandling så måste vi genom
            politiskt arbete agera för att detta blir straffbart. Det behöver
            vi göra både genom lagstiftning och genom bättre stöd till de
            som drabbas, exempelvis genom att inrätta en ombudsman med uppdrag
            att samla in information på nationell nivå samt ge stöd och information
            till anställda som blivit utsatta för mobbning på sin arbetsplats.
            Med bättre kunskaper kan vi undersöka och arbeta fram förslag
            på ytterligare åtgärder kring de problem som mobbningen ger och
            som åsamkar stora kostnader för både individ och det svenska samhället.
            Åtgärderna måste naturligtvis vara rättssäkra för alla parter.
          </p>
        </div>
        <div type="motSignatures">
          <list>
            <item xml:id="i-HfFent78vV8WGXrfYVKqyv">
              Nicklas Attefjord (MP)
            </item>
            <item xml:id="i-Lp3eRRKgVt7MgtDrbGuwru">
              Leila Ali-Elmi (MP)
            </item>
          </list>
        </div>
      </div>
    </body>
  </text>
</TEI>
