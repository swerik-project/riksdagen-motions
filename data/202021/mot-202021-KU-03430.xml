<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03430">
  <teiHeader>
    <fileDesc>
      <titleStmt>
        <title>Liberal politik för färre och enklare regler</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3430 av Tina Acketoft m.fl. (L)</title>
          <idno type="rdwebb">H8023430</idno>
          <rs type="number">3430</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023430/text</ref>
          <ref type="dokument_url_html">http://data.riksdagen.se/dokument/H8023430</ref>
          <ref type="dokumentstatus_url_xml">http://data.riksdagen.se/dokumentstatus/H8023430</ref>
          <ref type="docx">http://data.riksdagen.se/fil/8865780A-67D1-4954-B22C-70C5AB931BE2</ref>
          <ref type="pdf">http://data.riksdagen.se/fil/FC6E00ED-1D3A-4EAE-874A-67F59596D739</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8uuF4Sg9RWRDC4pDihDSYU" type="signed"/>
        <correspContext corresp="i-8uuF4Sg9RWRDC4pDihDSYU">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UnndbLk6GXZcFynD83SqCk"/>
        </correspContext>
        <correspAction xml:id="i-7jKUKt5xSt8qZYmY1eBopV" type="submitted">
          <date when="2020-10-06"/>
          <time when="15:01:08"/>
        </correspAction>
        <correspAction xml:id="i-HTjUtXXMFNJa6tDCr1tg6W" type="reviewed">
          <date when="2020-10-06"/>
          <time when="18:39:20"/>
        </correspAction>
        <correspAction xml:id="i-XHGCGiQz76Jdcd9wEBQu5Q" type="referred">
          <date when="2020-10-14"/>
        </correspAction>
        <correspAction xml:id="i-87bXAWdQ2nJvd3GzqEsz3C" type="assigned">
          <date when="2021-10-12"/>
          <time when="11:03:58"/>
        </correspAction>
        <correspContext corresp="i-87bXAWdQ2nJvd3GzqEsz3C">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-K4Ui335AdHzmBvbfquAzBh" type="behandlas_i"/>
        <correspContext corresp="i-K4Ui335AdHzmBvbfquAzBh">
          <ref type="uppgift">2020/21:NU16</ref>
          <ref type="ref_dok_id">H801NU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU16</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lc8QTQdkJhFi4y4Q5TKxes" type="behandlas_i"/>
        <correspContext corresp="i-Lc8QTQdkJhFi4y4Q5TKxes">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KHaY3goCNU3YJNzFB9a1H2" type="behandlas_i"/>
        <correspContext corresp="i-KHaY3goCNU3YJNzFB9a1H2">
          <ref type="uppgift">2020/21:NU17</ref>
          <ref type="ref_dok_id">H801NU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU17</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LWBnYyijS9YccM5bnMvJDg" type="behandlas_i"/>
        <correspContext corresp="i-LWBnYyijS9YccM5bnMvJDg">
          <ref type="uppgift">2020/21:KU26</ref>
          <ref type="ref_dok_id">H801KU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU26</ref>
          <ref type="ref_dok_titel">Kommittéberättelse - kommittéernas verksamhet under 2020, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RmKWhv7B5AGKRTYEPMwfzV" type="motHeader">
        <div xml:id="i-6T1EQnAQ7hcQagEnfkjNvD" type="motTitle">
          Motion till riksdagen 2020/21:3430 av Tina Acketoft m.fl. (L)
          Liberal politik för färre och enklare regler
        </div>
      </div>
      <div xml:id="i-TM7kNjhUNrwnYGpkyygawh" type="motBody">
        <div xml:id="i-DMshbWtdhqRXhmKMMpHdqm" type="motProposal" subtype="förslag">
          <head xml:id="i-Tt8Jkh7SuVA2VdkauTJyid">
            Förslag till riksdagsbeslut
          </head>
          <list xml:id="i-FiaCPTTnTcW1C6oUU6DVmo" style="ol">
            <item xml:id="i-VZpLBXHgsGuSRqJhQ2B8LK">
              Riksdagen ställer sig bakom det som anförs i motionen om att
              nödvändiga regler ska följas upp så enkelt och automatiserat som
              möjligt och tillkännager detta för regeringen.
            </item>
            <item xml:id="i-EJfvnpbwNmHcVftVSsi6R7">
              Riksdagen ställer sig bakom det som anförs i motionen om en uppföljning
              av myndigheternas genomförande av förordningen (2018:1264) om
              digitalt inhämtande av uppgifter från företag och tillkännager
              detta för regeringen.
            </item>
            <item xml:id="i-6RY7V7psaBVDCjgr4tLo5n">
              Riksdagen ställer sig bakom det som anförs i motionen om att
              medarbetare i myndigheter och förvaltningar ska ges möjligheter
              att utmana onödiga regler och tillkännager detta för regeringen.
            </item>
            <item xml:id="i-C5XnmPFw4r9GrpXGvb2dJT">
              Riksdagen ställer sig bakom det som anförs i motionen om att
              statliga utredningar genom kommittéförordningen ska ges ett tydligt
              regelförenklingsuppdrag och tillkännager detta för regeringen.
            </item>
          </list>
        </div>
        <div xml:id="i-4KowVzk7V3WBXV8tBZFCzk" type="motContent">
          <head xml:id="i-Wun9MqMm6BuFyktRQYZPah" type="h1">
            Motivering
          </head>
          <p xml:id="i-XEjxASZ2qW8aop98xDbFaR">
            I en tid då samhällsstrukturer förändras, näringslivet omvandlas
            och ny teknik introdu­ceras uppstår det ett byråkratiskt tryck
            på att införa nya och fler regler. Naturligtvis finns det många
            situationer när offentlig reglering är önskvärd eller rentav nödvändig.
            Den enskildes säkerhet, skyddet för miljön eller upprätthållandet
            av en fri konkurrens är några av de intressen som kan motivera
            reglering. Men alltför ofta utformas regelverken utan hänsyn till
            följderna för privatpersoner eller företag, och alltför ofta lever
            föråld­rade regler kvar långt efter att de upphört att fylla något
            syfte.
          </p>
          <p xml:id="i-7QrFDv7i3CgW3Vcp5MKFzi">
            Regler behöver vara välmotiverade och få. Om reglerna inte är
            välmotiverade, undergräver det samhällsmoralen och människors
            vilja att följa reglerna.
          </p>
          <p xml:id="i-LZrMaHMUmevD6pUtsu23LE">
            Den långsiktiga trenden går åt fel håll. Tillväxtverket har ett
            pågående regerings­uppdrag att årligen följa hur företagens administrativa
            kostnader till följd av regler utvecklas. Även om det under 2019
            kunde noteras en viss minskning av de samlade regelkostnaderna
            har dessa kostnader totalt sett sedan 2013, som är det första
            året för mätningarna, ökat med i snitt nästan en miljard kronor
            per år. Det är pengar som hade kunnat läggas på att utveckla verksamhet
            och affärsidéer, till nytta för ägare, kunder och samhället. I
            många fall stjäl onödiga regler även tid – tid som hade kunnat
            läggas på mer produktiv verksamhet.
          </p>
          <p xml:id="i-AKsS6z4y2v7QBgfW3bfuV6">
            Sverige kan komma mycket längre på vägen mot ett samhälle utan
            onödigt regel­krångel – vare sig för privatpersoner eller för
            företag.
          </p>
          <p xml:id="i-8PFfFecnz7mB6hnSg2wo33">
            Myndigheterna behöver aktivt arbeta för att hitta regler som
            är fel utformade eller direkt onödiga, och medarbetare och allmänhet
            ska välkomnas att delta i det arbetet. Förutom genom att gallra
            bort omotiverade regler kan myndigheter också lätta på regelbördan
            genom att dra nytta av digitaliseringens möjligheter. Det behövs
            enhetliga och nationella it-lösningar som är användarvänliga för
            privatpersoner och företag och som underlättar informationsutbyte
            mellan myndigheter.
          </p>
          <p xml:id="i-VskcueDkURJSzaEo1BagGX">
            Många myndigheter kräver inrapportering av samma uppgifter därför
            att varje myndighet har sin egen datahantering, något som skapar
            ökad administration särskilt för företag. Ökade möjligheter till
            samordnad informationsinhämtning mellan myndigheter minskar den
            administrativa kostnaden för företagen och minskar dessutom risken
            för felrapportering.
          </p>
          <p xml:id="i-BvFcVHe1MKGw5wPkeZswTL">
            För att komma till rätta med detta problem infördes år förordningen
            (2018:1264) om digitalt inlämnande av uppgifter för företag. Förordningen
            omfattar 67 myndigheter och syftar till att underlätta företagens
            kontakter med och uppgiftslämnande till myndig­heter. Av förordningen
            framgår att myndigheter ska eftersträva att utveckla system för
            digitalt uppgiftslämnande och att en myndighet så långt det är
            möjligt ska använda sådana uppgifter om företag som finns tillgängliga
            inom statsförvaltningen så att företag inte behöver lämna samma
            uppgifter flera gånger. Under föregående riksdagsår nödgades dock
            regeringen själv konstatera i skrivelse 2019/20:42 att förordningen
            ännu inte har fått fullt genomslag, bl.a. för att myndigheter
            kan göra varierande bedömningar av hur långt det är möjligt att
            återanvända sådan information som redan finns tillgänglig inom
            statsförvaltningen. Det är därför angeläget att regeringen följer
            upp genomslaget av den nya förordningen och genom sin myndighetsstyrning
            säkerställer att myndig­heterna fullt ut utnyttjar de möjligheter
            som finns att minska företagens regelkostnader.
          </p>
          <head xml:id="i-ErR6w7gxrd7ZLPgx3tKhky" type="h2">
            En regel in, en regel ut
          </head>
          <p xml:id="i-XLy1MYmmTz5RPYfMBSJWBY">
            För att förhindra ökad regelbörda och ökade administrativa kostnader
            för företagen har flera länder infört en ”en in, en ut”-princip
            (”one in, one out”) för ny betungande lag-stiftning som riktas
            mot företagen. För varje ny betungande administrativ börda som
            införs måste en motsvarande börda tas bort. Lagstiftningsprincipen
            är i dag införd i bland annat Kanada, Tyskland och Storbritannien,
            och vi anser att Sverige bör införa en motsvarande princip. Vi
            vill dessutom att den i så stor utsträckning som möjligt ska tillämpas
            på inte bara företag utan också privatpersoner.
          </p>
          <p xml:id="i-MSZRJf583ncx6VKz8e5e1P">
            Det är självklart att nya regler då och då måste införas i ett
            samhälle som ständigt förändras. Ny teknik eller nya affärsmodeller
            kan behöva ett regelverk, höjda miljö- och klimatambitioner behöver
            få genomslag och så vidare. Men principen ”en regel in, en regel
            ut” syftar till att garantera att i vart fall den samlade regelbördan
            för den som berörs av en ny regel inte ökar. Vårt formella yrkande
            om detta återfinns i Liberalernas motion om företagande, varför
            det inte upprepas här.
          </p>
          <p xml:id="i-KM16TqStdKDtvhWdANNtFF">
            Att fullständigt matcha regelbörda mot regelförenkling i varje
            enskilt lagstift­ningsfall är svårt. Ofta införs en lagstiftningsåtgärd
            inom ett nytt område som kanske varit oreglerat tidigare. För
            att i sådana fall tillämpa principen kan andra förhållningssätt
            användas, till exempel som i Kanada där den totala administrativa
            kostnaden bedöms. Detta borde kunna vara en förebild för en motsvarande
            svensk ordning.
          </p>
          <p xml:id="i-EeZHseXVAsLSaVtGLaHpH9">
            Utöver detta bör även onödiga regler fasas ut snabbare. I dagsläget
            är svenska myndigheter skickliga på att implementera regler, men
            det behövs också ett implemen­teringsstöd som syftar till att
            fasa ut overksamma regler som i och med det nya regelverket har
            spelat ut sin roll. Så kallade solnedgångsparagrafer, som upphör
            att gälla efter viss tid om de inte aktivt förnyas, är ett sätt.
            Vi ser därför positivt på att riksdagen i maj 2020 gjorde ett
            tillkännagivande med denna innebörd (bet. 2019/20:NU16). Eftersom
            riksdagen har fattat detta beslut så pass nyligen väljer vi i
            år att inte lägga något formellt yrkande, men vi kommer att noggrant
            följa regeringens åtgärder för att följa upp riksdagens beslut.
          </p>
          <head xml:id="i-UR6Dr2kGTeVH34Hza85siG" type="h2">
            Låt reglerna utmanas av den som måste tillämpa dem
          </head>
          <p xml:id="i-FiuFuG3P1LisLXyoJykzvz">
            Det är i vardagen som det avslöjas om en regel är meningslös.
            Den personal som arbetar i myndigheter och förvaltningar har stor
            kunskap om vilka bestämmelser som skapar onödigt krångel. Den
            kunskapen ska frigöras.
          </p>
          <p xml:id="i-BnS6cSwG429MzmpDCVqBn8">
            I Danmark har socialförvaltningen i Köpenhamns kommun infört
            Meningssamlingen som ett verktyg för att komma åt vad man kallar
            ”regeltyranniet”. Meningssamlingen består av valda representanter
            för beslutsfattare, chefer och andra anställda. När anställ­da
            hittar en regel de tycker är dålig eller meningslös anmäler de
            den till Menings­samlingen. De som skapat regeln eller har ansvaret
            för regeln får då motivera varför de tycker den är meningsfull.
            Om inte Meningssamlingen övertygas, avskaffas regeln.
          </p>
          <p xml:id="i-Bb62rfNRsDUocmQuLRgVi4">
            Vi anser att svenska myndigheter bör inrätta ett system liknande
            Meningssamlingen, så att medarbetare får ett redskap för att uppmärksamma
            regler som bör avskaffas. Landsting och kommuner kan med fördel
            arbeta efter samma princip.
          </p>
          <p xml:id="i-EeMF6wrHrmwwaHwmy3atuK">
            Den danska Meningssamlingen belyser hur viktigt det är att yrkesgrupper
            som tillämpar reglerna också aktivt inbjuds att delta i regelförenklingen.
            Alltför ofta upprätt-hålls föråldrade eller byråkratiska bestämmelser
            på grund av att det inte finns en öppen process för att ifrågasätta
            dem.
          </p>
          <head xml:id="i-ENSXpPDvmBwFaTfrMS3f8K" type="h2">
            Statliga utredningar ska leta regelförenklingar – inte bara fler
            regler
          </head>
          <p xml:id="i-N63w43XU7PQCkrmkpbHg3t">
            Sedan många år gäller som generellt krav på statens offentliga
            utredningar att de i sina betänkanden ska redovisa de samhällsekonomiska
            effekterna av sina förslag. Under senare år har detta kompletterats
            med krav på att lämna förslag till finansiering och att bedöma
            vilka konsekvenser förslagen får för jämställdhet, brottslighet
            och offentlig service m.m. De krav som uppställs på utredningarna
            och deras betänkanden framgår av kommittéförordningen (1998:147).
          </p>
          <p xml:id="i-WiLYsF5416vrsNNvFyMLJC">
            Lagar behövs i varje fungerande samhälle. I icke ringa utsträckning
            byggs helt enkelt land med lag. Samtidigt ger en ohämmad regleringsiver
            svåra skadeverkningar på samhället. Den allt genomsyrande politiska
            omsorg som får utlopp i form av nya regleringar kan verka negativt
            på människors individuella förmåga till engagemang, framsynthet
            och personliga ansvarstagande. Att samhället på område efter område
            skjuter fram sina formella normer sker på bekostnad av de normer
            som uppställs informellt av och mellan enskilda. Att redan Olaus
            Petri ansåg det viktigt att betona att lagen inte förbjuder allt
            den ogillar får tas till intäkt för att problematiken sedan länge
            är väl känd.
          </p>
          <p xml:id="i-3xiXqjwnKe4ynRDZzQeGsS">
            När staten låter utreda ny lagstiftning måste arbetet genomsyras
            av insikten om att regleringar är kostnadsdrivande. Dessvärre
            missköter många utredningar de krav på genomlysning av kostnadseffekter
            som har uppställts i kommittéförordningen. Antingen är fantasin
            för dålig eller engagemanget för dessa problemställningar för
            svagt. Ytterst är det alltid Sveriges konsumenter och skattebetalare
            som får betala priset.
          </p>
          <p xml:id="i-F1KugdF8AsuaMAAtFjup7y">
            En alltför långtgående reglering drabbar även rättssäkerheten.
            Det blir allt svårare för enskilda medborgare och företag att
            överblicka och förutse följderna både av sina handlingar och av
            underlåtenhet att handla. Dessutom fylls ju systemet hela tiden
            på. Varje vecka föreslås nya regleringar av det statliga utredningsväsendet.
          </p>
          <p xml:id="i-PDtEzpzUhWJdbRY95hewFy">
            För att åstadkomma varaktiga och märkbara förbättringar måste
            därför också tillflödet åtgärdas. Kommittéförordningen bör därför
            kompletteras så att samtliga offentliga utredningar åläggs att
            i sina betänkanden ange vilka avregleringar som är möjliga på
            det aktuella området. Principen ”en regel in, en regel ut” måste
            vara huvudregel också här.
          </p>
          <head xml:id="i-2sydNtp1ioLzegvz2jfUY8" type="h2">
            Fler myndigheter ska leta onödiga regler
          </head>
          <p xml:id="i-JyXTeq5YFWMzHDLxuQKbZx">
            Försäkringskassan fick 2011 i uppdrag att se över möjligheterna
            till regeländringar som kunde göra socialförsäkringen enklare
            och mer effektiv, både för Försäkringskassan och för de medborgare
            som kom i kontakt med myndigheten. Försäkringskassan följde upp
            detta med ett antal förslag, och har därefter fortsatt med årliga
            så kallade antikrångel-kataloger med konkreta förslag.
          </p>
          <p xml:id="i-Cgo1UaBVS4wnJEPT6pxBAL">
            Liknande uppdrag har också getts till andra myndigheter, till
            exempel 2013 då femton myndigheter fick i uppdrag att årligen
            rapportera till Tillväxtverket hur de arbetar med att samråda
            med företag om förenklingsfrågor. Vidare permanentades Regelrådet
            den 1 januari 2015 som ett särskilt organ inom Tillväxtverket
            med uppgift att granska konsekvensutredningar till förslag om
            nya eller ändrade regler på företags­området.
          </p>
          <p xml:id="i-BKvNF8K1Xrqvpd5rrvF9Kv">
            Vi anser att fler myndigheter ska ha ett uttryckligt uppdrag
            att arbeta med regelförenklingar. I första hand gäller detta de
            myndigheter som har att tillämpa omfattande lagstiftning eller
            utöva tillsyn eller som har långtgående befogenheter att utfärda
            föreskrifter. Det kan också ges specifika uppdrag till enskilda
            myndigheter.
          </p>
          <p xml:id="i-8cLJWvwCJtam9WkVSRKwnv">
            Arbetet ska ges samma vikt oavsett om den onödiga byråkratin
            drabbar företag eller privatpersoner. Den enskildes tid är lika
            värdefull som företagarens, även om tidsförlusten inte lika lätt
            kan mätas i pengar.
          </p>
          <p xml:id="i-3d1YVHWvbxvvpoPtnoXvhN">
            I maj 2020 gjorde riksdagen ett tillkännagivande till regeringen
            om att överväga att ge fler statliga myndigheter ett s.k. förenklingsuppdrag
            för att på så sätt underlätta företagandet i Sverige (bet. 2019/20:NU16).
            Eftersom riksdagen har fattat detta beslut så pass nyligen väljer
            vi i år att inte lägga något formellt yrkande, men vi kommer att
            noggrant följa regeringens åtgärder för att följa upp riksdagens
            beslut.
          </p>
          <head xml:id="i-4h2kJFmVDN4ac51RNGa2Yr" type="h2">
            Regelsnål implementering av EU-direktiv
          </head>
          <p xml:id="i-N8zJspayMbs4E96hHF86DR">
            Lagstiftning på EU-nivå beslutas antingen i form av förordningar,
            som omedelbart får verkan som lag i medlemsländerna, eller genom
            direktiv vars innehåll genomförs i form av att medlemsländerna
            anpassar sin nationella lagstiftning.
          </p>
          <p xml:id="i-SwECB9akHAEZZ2DtGaJ4vX">
            Direktiv har fördelen att medlemsländerna kan anpassa EU-reglerna
            på ett mer flexibelt sätt när de infogar bestämmelserna i sina
            egna lagar. De allra flesta direktiv bygger på minimiregler som
            ger medlemsländerna möjlighet att ha mer långtgående regler.
          </p>
          <p xml:id="i-3H2KGoJbn2Sxg5qedBhPKG">
            Begreppet ”gold-plating” – förgyllning – används ofta för att
            beskriva att ett EU-land vid genomförandet av ett direktiv går
            mycket längre än vad som är nödvändigt. Ibland är det rätt att
            göra det. Till exempel ska Sverige vara ett föregångsland på miljöområdet,
            och då ska vi inte nöja oss med den absoluta miniminivån på regelverket.
            Ibland har Sverige däremot utan tillräckliga skäl genomfört mer
            omfattande reglering än andra EU-länder. Då handlar det om ren
            överimplementering som enbart spär på regelbördan i Sverige.
          </p>
          <p xml:id="i-2yUm5qiNm9mPjt4HZfMTTX">
            EU-kommissionen har kommit fram till att så mycket som 32 procent
            av företagens administrativa kostnader för att följa regler som
            härrör från EU är orsakade av ineffek­tivt genomförande av medlemsstaterna
            eller så kallad gold-plating. Eftersom nästan hälften av alla
            nya eller ändrade regler i Sverige enligt regeringens bedömning
            härstammar från EU handlar detta om betydande belopp och stora
            potentiella välfärdsförluster.
          </p>
          <p xml:id="i-5Lq9du8rTSHqsvvVL9tKxh">
            Givetvis ska Sverige uppfylla sina åtaganden som medlemsland
            i EU och i svensk rätt genomföra de direktiv som i demokratisk
            ordning har beslutats. Denna implemen­tering ska vara regelsnål,
            det vill säga att den ska genomföras med det minimum av regeländringar
            som behövs. Exempelvis Tyskland har antagit som lagstiftningsprincip
            att EU-lagstiftning inte bör genomföras i nationell rätt på ett
            sätt som missgynnar företagens konkurrenskraft. En sådan princip
            bör gälla även i Sverige.
          </p>
          <p xml:id="i-RmPo4YwAYVapqmH3fYgEZx">
            För att komma till rätta med onödig överimplementering av EU-direktiv
            behöver det finnas en vägledande princip. Liberalerna anser att
            utgångspunkten bör vara minimi­nivån, det vill säga att Sverige
            uppfyller grundkraven enligt direktivet. Om det finns skäl att
            överskrida denna nivå ska dessa tydligt redovisas och effekterna
            för företag och allmänhet bedömas. I många situationer finns det
            som sagt goda skäl för Sverige att överskrida grundkraven, men
            det behövs då en analys som visar att fördelarna med mer ambitiösa
            nationella regelverk (till exempel för miljön, folkhälsan eller
            arbetarskyddet) överväger den nackdel som ligger i en ökad regelbörda.
          </p>
          <p xml:id="i-DvbqzJYQX4AbDxGbYRRTvN">
            Med bifall till ett motionsyrkande från Liberalerna gjorde riksdagen
            våren 2019 ett tillkännagivande med denna innebörd (bet. 2018/19:NU7).
            Regeringen anger i skr. 2019/20:75 att detta tillkännagivande
            inte är slutbehandlat, utan att regeringens åtgärder hänger ihop
            med EU-kommissionens aviserade ambition att samarbeta med medlems­staterna
            för att motverka nationell överimplementering. Liberalerna följer
            frågan noggrant och avser att återkomma om regeringen inte gör
            tillräckligt för att verkställa riksdagens beslut.
          </p>
        </div>
        <div xml:id="i-EAT1csJT6EZ1ypvmFbWY6U" type="signatureBlock">
          <list xml:id="i-665QuSfXSrWcZMfnmk5kux">
            <item xml:id="i-2PdARZdmCks1S4KWPPuTrb" type="signature">
              Tina Acketoft (L)
            </item>
            <item xml:id="i-Tu4aSjjFmiUvgU7hBi6muW" type="signature">
              Johan Pehrson (L)
            </item>
            <item xml:id="i-3CgDxmG622SaanFNE2NGHm" type="signature">
              Maria Nilsson (L)
            </item>
            <item xml:id="i-SYoi5wDZFz5WvhYsYWQSbt" type="signature">
              Lina Nordquist (L)
            </item>
            <item xml:id="i-6qnWbNg4JuKnmuriAYjScM" type="signature">
              Gulan Avci (L)
            </item>
            <item xml:id="i-AbiENeHQjGZeeokD8cckS6" type="signature">
              Christer Nylander (L)
            </item>
            <item xml:id="i-UMAnTgdaQ9K3UDpJRX91Kk" type="signature">
              Mats Persson (L)
            </item>
            <item xml:id="i-AYNXvfBh3oquS9kZTnJhDh" type="signature">
              Allan Widman (L)
            </item>
            <item xml:id="i-VFtjYV2263TFKqyUqMHZGQ" type="signature">
              Arman Teimouri (L)
            </item>
          </list>
        </div>
      </div>
    </body>
  </text>
</TEI>
