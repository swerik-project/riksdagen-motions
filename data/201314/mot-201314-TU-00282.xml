<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00282">
  <teiHeader>
    <fileDesc>
      <titleStmt>
        <title>Infrastrukturen i sydöstra Sverige</title>
        <author corresp="i-GLB7Cj6SNDZcpFKqsN1zRL">av Anders Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturen i sydöstra Sverige</title>
          <idno type="rdwebb">H102T282</idno>
          <rs type="number">T282</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T282/text</ref>
          <ref type="dokument_url_html">http://data.riksdagen.se/dokument/H102T282</ref>
          <ref type="dokumentstatus_url_xml">http://data.riksdagen.se/dokumentstatus/H102T282</ref>
          <ref type="doc">http://data.riksdagen.se/fil/777377A5-E5AF-4769-B394-F7CB8357CA08</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GLB7Cj6SNDZcpFKqsN1zRL</idno>
            <name>Anders Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KVjAW27RgNvcxCybU7rGQU" type="signed"/>
        <correspContext corresp="i-KVjAW27RgNvcxCybU7rGQU">
          <note type="signatory" corresp="i-GLB7Cj6SNDZcpFKqsN1zRL"/>
        </correspContext>
        <correspAction xml:id="i-SWTDP4KY38vEPYVeCWkeSW" type="numbering">
          <date when="2013-10-03"/>
        </correspAction>
        <correspAction xml:id="i-SEgQZRbV5JwXnXezuJadQb" type="submission">
          <date when="2013-10-02"/>
        </correspAction>
        <correspAction xml:id="i-3TZSNbBpDGgFC4EERoC1PV" type="transfer">
          <date when="2013-10-02"/>
        </correspAction>
        <correspAction xml:id="i-4yzqrz8B5dsWR6fMWzZVFt" type="assigned"/>
        <correspContext corresp="i-4yzqrz8B5dsWR6fMWzZVFt">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9w8f2bCoMki1vzFb4Yntz2" type="motHeader"/>
      <div xml:id="i-QqNPuBPGsn9BrLADJneGNH" type="motBody">
        <div xml:id="i-93GUMtWtvoy65fMjKmNkgZ" type="motProposal" subtype="förslag">
          <head xml:id="i-Wqc3EnU95X9D1JZDP426pJ">
            Förslag till riksdagsbeslut
          </head>
          <p xml:id="i-CDoXGrXJYkktnYoPgH2oVs">
            Riksdagen tillkännager för regeringen som sin mening vad som
            anförs i motionen om behovet av en fortsatt utbyggnad av infrastrukturen
            i sydöstra Sverige.
          </p>
        </div>
        <div xml:id="i-3Gm8Dwj9tVrJRs1kFUX62k" type="motContent">
          <head xml:id="i-Aq8eE2TKCWTnMYA4XoV44k" type="h1">
            Motivering
          </head>
          <p xml:id="i-BDVzoEphM4tpaZbF3vZqx7">
            En väl utbyggd och fungerande infrastruktur är en förutsättning
            för tillväxt och utveckling. Satsningar inom området infrastruktur
            är avgörande för att skapa och upprätthålla livskraftiga samhällen
            och kommuner över hela landet. Vill vi att människor ska kunna
            leva och bo även i mindre orter krävs möjlighet att snabbt kunna
            förflytta sig mellan arbete, hem och fritidsaktiviteter. En bättre
            fungerande infrastruktur minskar avståndet mellan människor, får
            ekonomin att växa och ger bättre förutsättningar för fler jobb.
          </p>
          <p xml:id="i-TVgAUNAVw2AfSBpPfeTPDG">
            En vanlig uppfattning är ofta att problemen finns i norra Sverige.
            Det är delvis en riktig iakttagelse, men de bekymmer som finns
            i Norrlands inland finns tyvärr också i sydöstra Småland och Kalmar
            län. Här finns stora kommunikationssvårigheter på grund av bristande
            infrastruktur. Enligt Regional systemanalys för transportinfrastrukturen
            i östra Götaland finns södra Sveriges glesbygd i gränsen mellan
            Småland och Östergötland, med endast 10 mil till Sveriges fjärde
            storstadsområde Linköping/Norrköping.
          </p>
          <p xml:id="i-7er3XszcUcoB6HJT3aPSDY">
            Avsaknad av funktionella transportstråk håller tillbaka utvecklingen.
            Rikstrafiken har skapat en datamodell där varje kommuns kommunikationsförutsättningar
            mäts. Där klassas kommunerna i Kalmar län som svårtillgängliga.
            Efter att Alliansen tog makten år 2006 har dock en del förbättringar
            skett. Statens anslag för Kalmar läns infrastruktur har ökat,
            bland annat för åtgärdande av bristerna på E22 vid Rinkabyholm.
            Med hjälp av förskotteringar är flera projekt på gång. Besluten
            om satsningarna på Kust-till-kust-banan, Emmaboda–Karlskrona/Kalmar
            fjärrblockering samt spårupprustning och hastighetsanpassning
            till 160 kilometer i timmen är viktiga steg för en bättre infrastruktur.
            Sydostlänken mellan Älmhult och Karlshamn som ska binda ihop Södra
            stambanan med hamnarna i Blekinge finns nu med i officiella planer
            och vi ser med glädje fram mot genomförande.
          </p>
          <p xml:id="i-7y3d4uoocJESZfmpHL4QRb">
            Såväl det ökade anslaget till infrastruktursatsningar som till
            bredbandsutbyggnad på landsbygden är bra för Småland och Öland.
            Satsningarna är dessutom tydliga exempel på Alliansens ambition
            att hela Sverige ska leva. Det som nu sker är bra, men det är
            inte tillräckligt. Kalmar län, som ligger strategiskt placerat
            vid Östersjökusten, har en viktig roll för integrationen av länderna
            kring Östersjön. Östersjöområdet är ett av Europas starkaste tillväxtområden
            och den utvecklingen kommer att fortsätta. För att Sverige och
            sydöstra Småland ska få ta del av denna utveckling måste det ske
            investeringar i Oskarshamns hamn och övriga småländska hamnar.
            I strävan efter snabbare, kortare och miljövänliga transporter
            kan hamnarna i sydöstra Sverige bli ett gott alternativ för transporter
            över Östersjön och vidare mot exempelvis Asien och Kina.
          </p>
          <p xml:id="i-VcKfaGDfLexUcKwogkLNYd">
            Satsningar måste också ske på vägnätet. Ett bra och tillförlitligt
            vägnät är en förutsättning för en väl fungerande vardag för människor,
            lönsamhet i företagen och för konkurrenskraftiga regioner. Anslagen
            till drift och underhåll av vägnätet har under en rad år varit
            otillräckliga och större investeringar måste göras i väg E22,
            för ökad trafiksäkerhet och förbättrad tillgänglighet. Hela E22
            behöver Europavägsstandard.
          </p>
          <p xml:id="i-4pcN69tTnroFP9nn6qQTVR">
            Kommunikationerna i Kalmar län är också beroende av väl fungerande
            infrastruktur utanför det egna länet. En falskhals är förbifart
            Söderköping, vilken kraftigt försvårar trafiken till Västervik,
            Vimmerby, Kalmar och Öland.
          </p>
          <p xml:id="i-B9nTnhj2WNDFLQtLHjJ3kZ">
            Det är också angelänget att öka förbindelserna mellan kusten
            och det småländska inlandet. Det måste finnas snabbare förbindelser
            mellan Kalmar och Växjö/Alvesta. Det är viktigt med bra kommunikationer
            mellan de två orterna när högskolan i Kalmar och universitetet
            i Växjö gått samman till Linnéuniversitetet. Vi är många som har
            förhoppning om att tågtiderna mellan Kalmar och Växjö ska kunna
            kortas till 45 minuter och resan Kalmar–Alvesta inte ska ta längre
            tid än 1 timme.
          </p>
          <p xml:id="i-SDQ47sM3UqKagMVwZRbLUY">
            Stångådalsbanan och Tjustbanan kommer att rustas upp för att
            skapa en snabbare järnvägsförbindelse från Kalmar via Högsby,
            Hultsfred och Vimmerby till Linköping och från Västervik via Gamleby
            och Överum till Linköping och möjliggöra pendlingstrafik. Denna
            satsning är av stor betydelse för hela länet, men framförallt
            väsentlig för utvecklingen i mellersta och norra Kalmar län. Beskedet
            om Ostlänken som i framtiden kommer att ge kortare restid till
            huvudstaden är också positivt.
          </p>
          <p xml:id="i-Y19cQ3Rj7Sv7qeKE3koG9N">
            Infrastrukturinvesteringar har stor betydelse inte bara för sydöstra
            Sveriges industrier och småföretag, utan även för människors möjlighet
            att arbeta, pendla, bo och utbilda sig på annan ort. Turismen
            skulle också gynnas av bättre förbindelser. Kalmar län är ett
            av Sveriges största turistlän med 2–3 miljoner besökare om året.
          </p>
          <p xml:id="i-BJWX6UerbkvVJjQM4VnJ6C">
            Alltför många, långa och onödiga transporter sker idag på bristfälliga
            vägar på grund av dåligt utbyggd infrastruktur. Det är skadligt
            för miljön och många företagare uppger också att de tvekar att
            satsa i Östersjöregionen på grund av dåliga kommunikationer. Den
            dåliga infrastrukturen förhindrar utveckling och tillväxt i en
            central del av landet. Sveriges tillväxt är summan av den utveckling
            som skapas i landets alla delar. Därför är det nu hög tid att
            förstärka infrastrukturen i sydöstra Sverige. Detta bör ges regeringen
            till känna.
          </p>
        </div>
        <div xml:id="i-LNwJP4CfMQTYbpAe2ED3XN" type="motSignatures">
          <list xml:id="i-JV4kepocj68EeXttnKXfSC">
            <item xml:id="i-95JLMZre7dNxvc7fHJmbMy">
              Anders Andersson (KD)
            </item>
          </list>
        </div>
      </div>
    </body>
  </text>
</TEI>
