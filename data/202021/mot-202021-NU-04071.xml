<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-04071">
  <teiHeader>
    <fileDesc>
      <titleStmt>
        <title>med anledning av prop. 2020/21:188 Moderna tillståndsprocesser för elnät</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4071 av Rickard Nordin (C)</title>
          <idno type="rdwebb">H8024071</idno>
          <rs type="number">4071</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8024071/text</ref>
          <ref type="dokument_url_html">http://data.riksdagen.se/dokument/H8024071</ref>
          <ref type="dokumentstatus_url_xml">http://data.riksdagen.se/dokumentstatus/H8024071</ref>
          <ref type="docx">http://data.riksdagen.se/fil/1058C26D-89C8-4F60-B8AD-7A8EB56C724F</ref>
          <ref type="pdf">http://data.riksdagen.se/fil/24D9038F-33FE-40BE-A2EB-6C2EE2358F30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-V62kTqcES4zFuD8zn2tvXn" type="basedOn"/>
        <correspContext corresp="i-V62kTqcES4zFuD8zn2tvXn">
          <ref>Proposition 2020/21:188</ref>
        </correspContext>
        <correspAction xml:id="i-WmWGo8rnkQ4oB41wVoK4NU" type="signed"/>
        <correspContext corresp="i-WmWGo8rnkQ4oB41wVoK4NU">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-HT2nAC4irMhPh4uWdb6y65" type="submitted">
          <date when="2021-05-12"/>
          <time when="14:48:17"/>
        </correspAction>
        <correspAction xml:id="i-CuKGetHEfAvJJx9H8h5A1o" type="dismissed">
          <date when="2021-05-18"/>
        </correspAction>
        <correspAction xml:id="i-HF69xveQRimuNAay8vQZzN" type="reviewed">
          <date when="2021-05-18"/>
          <time when="14:47:55"/>
        </correspAction>
        <correspAction xml:id="i-JsYnL3JEQ9jLhdXGfSn22U" type="referred">
          <date when="2021-05-19"/>
        </correspAction>
        <correspAction xml:id="i-NLPisPwaeKSKsyku4Ur5o5" type="assigned">
          <date when="2021-09-29"/>
          <time when="15:26:31"/>
        </correspAction>
        <correspContext corresp="i-NLPisPwaeKSKsyku4Ur5o5">
          <ref type="assignedTo">Näringsutskottet</ref>
        </correspContext>
        <correspAction xml:id="i-NYUoND1WVVAE3xnBeu1Rut" type="behandlas_i"/>
        <correspContext corresp="i-NYUoND1WVVAE3xnBeu1Rut">
          <ref type="uppgift">2020/21:NU22</ref>
          <ref type="ref_dok_id">H801NU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU22</ref>
          <ref type="ref_dok_titel">Moderna tillståndsprocesser för elnät</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8JJLZhfdUNMwcTLM3BRSPu" type="motHeader">
        <div xml:id="i-Q4NjpMx6Vt4ReJCUPwtCBf" type="motTitle">
          Motion till riksdagen 2020/21:4071 av Rickard Nordin (C) med
          anledning av prop. 2020/21:188 Moderna tillståndsprocesser för
          elnät
        </div>
      </div>
      <div xml:id="i-Tn7rxZkdR1xGRab237g5zh" type="motBody">
        <div xml:id="i-GdMpZ9jw6J8P49usdCTN7P" type="motProposal" subtype="förslag">
          <head xml:id="i-M7F3q2cC8NJmkA2Vp1S9Rq">
            Förslag till riksdagsbeslut
          </head>
          <list xml:id="i-SUKDdoGJAyYjdVKzzAzE3U" style="ol">
            <item xml:id="i-PyaYiZkkfPGx21eGgNghrr">
              Riksdagen ställer sig bakom det som anförs i motionen om att
              inkludera Nätkoncessionsutredningens förslag (SOU 2019:30) att
              göra det möjligt att dela el inom fastigheter via lågspänningsnät
              och tillkännager detta för regeringen.
            </item>
            <item xml:id="i-Y28aYwzE3paVHKeZqkEiX8">
              Riksdagen ställer sig bakom det som anförs i motionen om att
              vidga Nätkoncessionsutredningens förslag (SOU 2019:30) att göra
              det möjligt att dela el inom fastigheter via lågspänningsnät till
              att även gälla mellan fastigheter inom ett begränsat geografiskt
              område och tillkännager detta för regeringen.
            </item>
            <item xml:id="i-4QeH6J6wy9YfYNcCSSaQJd">
              Riksdagen ställer sig bakom det som anförs i motionen om att
              möjliggöra laddning av elfordon via belysningsnätet och tillkännager
              detta för regeringen.
            </item>
            <item xml:id="i-Rhy9MyXKtja6bZ8JxPd5CW">
              Riksdagen ställer sig bakom det som anförs i motionen om att
              göra det möjligt att frånta nätkoncessionshavaren nätkoncession
              vid missbruk av elnätsverksamheten och tillkännager detta för
              regeringen.
            </item>
            <item xml:id="i-GDH9x4v5thtPWk8i6NpSdZ">
              Riksdagen ställer sig bakom det som anförs i motionen om att
              öka möjligheten till regional planering av statlig infrastruktur
              och tillkännager detta för regeringen.
            </item>
            <item xml:id="i-22T34jrzHvQLAQTzeHqZKB">
              Riksdagen ställer sig bakom det som anförs i motionen om tydligare
              värdering av marksnål teknik och om att ersättningsmodellerna
              vid markintrång ska ses över enligt motionens förslag och tillkännager
              detta för regeringen.
            </item>
            <item xml:id="i-XCyzft8Dwn6UQkq1VRXDoZ">
              Riksdagen avslår förslaget om att regionnät ska kunna byggas
              ut med stöd av områdeskoncession.
            </item>
            <item xml:id="i-GfcZN83N7Lw2MtmWKEMuYX">
              Riksdagen ställer sig bakom det som anförs i motionen om att
              undanta krav på koncession inom redan miljöprövat verksamhetsområde
              och tillkännager detta för regeringen.
            </item>
          </list>
        </div>
        <div xml:id="i-J1k8ddTnCgLLXrQr1XFvVn" type="motContent">
          <head xml:id="i-8iGxkDAMLgZQYq7vFvLhEw" type="h1">
            Motivering
          </head>
          <p xml:id="i-FtdiEyYWHyScp8hao8TLqj">
            Centerpartiet välkomnar att regeringen presenterar förslag som
            syftar till att påskynda utbyggnaden av elnätsinfrastrukturen.
            Med ett ökande elenergibehov som bl.a. följer av en alltmer elintensiv
            industri och en elektrifierad fordonsflotta, är det viktigt att
            elnätsinfrastrukturen inte blir en bromskloss i omställningen.
            Centerpartiet har längre varit drivande för att halvera tiden
            för tillståndsprocesserna.
          </p>
          <p xml:id="i-RzQuifM74Kcmkk4EUg7tPi">
            Vi kan med glädje konstatera att flera steg har tagits i rätt
            riktning. Vi beklagar dock att regeringen missat flertalet förslag
            som i vår bedömning är förutsättningar både för omställningen
            och för uppfyllandet av de energipolitiska målen. Vi ser också
            med oro på ett förslag där vi inte anser att nyttan av förslaget
            står i proportion till den potentiella skadan.
          </p>
          <head xml:id="i-Tu4S9jHkYhaQ8ZH5dhtAw2" type="h2">
            Gör det möjligt att dela el mellan fastigheter via mikronät
          </head>
          <p xml:id="i-bM4XUYn6zyoceyyZE1ft2">
            Vår svenska kraftproduktion utgår i dag från en hög grad av centraliserad
            produktion med fokus på distribution till slutkund via stamnät,
            regionnät och lokalnät. Denna modell håller delvis på att ritas
            om, vilket drivs på av en snabb teknikutveckling inte minst vad
            gäller lokalt producerad energi såsom solceller. En hög andel
            solceller kan däremot skapa andra lokala utmaningar i nätet, som
            kan avhjälpas av att överskottselen delas med grannen via mikronät,
            i stället för att matas ut på det allmänna nätet. Det skapar också
            fantastiska möjligheter, där solceller i högre grad kan byggas
            vid optimala lägen. På så sätt behövs totalt färre solceller,
            vilket är positivt ur ett resursperspektiv. Lokala mikronät möjliggör
            likväl för mikroproducenter att öka lönsamheten för de installerade
            solcellerna, vilket kan uppmuntra fler till att investera i solelsproduktion.
          </p>
          <p xml:id="i-Q8KyxCo5kCuQbhKvTwUWrW">
            Därtill stärker mikronät motståndskraften. Vid lokala strömavbrott
            kan ett mikronät som kan drivas i ö-drift fortsatt ge ström. Med
            ett klimat i förändring är det viktigt att säkra motståndskraften
            i det allmänna nätet, men också genom fler mikronät, där strömförsörjningen
            förblir intakt. Det innebär också att den potentiella samhällsskadan
            som kan orsakas vid en attack mot elnätet från externa aktörer
            minskar.
          </p>
          <p xml:id="i-Jv7tpwkJHRc99UUZ8hHrcL">
            Slutligen ser Centerpartiet att vi behöver fler åtgärder för
            att öka den lokala elproduktionen. Detta medför flera fördelar
            även på systemnivå, då det kan ge en jämnare belastning på det
            koncessionspliktiga elnätet, vilket också stärker leverans­säkerheten.
            En jämnare belastning kan minska behovet av nätförstärkningar,
            eller skjuter upp behovet i tid. Detta kan göra att vi undviker
            eller framskjuter behovet av förhöjning av nätavgiften.
          </p>
          <p xml:id="i-RjEkfqgx4mAKHrcw4axyVB">
            Nätkoncessionsutredningen (SOU 2019:30) föreslår att ett internt
            lågspänningsnät för delning av energi får byggas eller användas
            utan tillstånd inom en egen fastighet och mellan byggnader och
            anläggningar som var och en även har en anslutning till en ledning
            eller ett ledningsnät som används med stöd av nätkoncession. Detta
            för att kunna nyttja den egenproducerade elen bättre. Det förslaget
            bör genomföras och utvidgas till att gälla även en flytt av el
            mellan fastigheter inom ett mindre geografiskt område som är tydligt
            begränsat för att möjliggöra för grannar med olika solläge att
            dela el med varandra. Centerpartiet ser detta som en missad möjlighet,
            och vi vill se att regeringen inkluderar utredningens förslag
            utifrån ovan nämnda argument.
          </p>
          <head xml:id="i-3GJY8D8v5Ja47MiWPPwsQp" type="h2">
            Möjliggör fordonsladdning via belysningsnätet
          </head>
          <p xml:id="i-7vxn85CdwtYDezLY2Hi5Zm">
            Centerpartiet har länge varit drivande för att det ska bli möjligt
            att ladda elfordon via gatubelysningen. Detta har många fördelar,
            framför allt ur ett resursperspektiv. Eftersom elen redan är framdragen
            och eftersom det inte kräver att någon ytterligare yta tas i anspråk,
            är förslaget ett bra komplement till det pågående arbetet med
            att uppföra laddstolpar. Med en fordonsflotta som i allt högre
            grad utgörs av eldrivna fordon kommer infrastrukturlösningar bli
            en alltmer pressande åtgärd. De tekniska förutsätt­ningarna med
            förslaget finns redan, men det är i dag inte tillåtet. Utvecklingen
            går redan mot att belysningsnätet blir multifunktionellt, och
            även om ett sådant nät inte är ett rent belysningsnät är det lämpligt
            med ett undantag som främjar utnyttjande av befintlig infrastruktur.
            Redan 2016 hemställde Energimyndigheten till regeringen om föränd­ringar
            i belysningsförordningen. Även Nätkoncessionsutredningen (SOU
            2019:30) förordade sådana ändringar. Trots det har regeringen
            inte agerat. Vi anser att det är en missad möjlighet att inte
            i denna proposition inkludera möjligheten, eller avisera kommande
            förordningsförändringar, att göra det tillåtet att ladda elfordon
            via gatu­belysningen.
          </p>
          <head xml:id="i-8sfgKv9unwyvjvnYKAmNp4" type="h2">
            Gör det möjligt att dra tillbaka nätkoncession
          </head>
          <p xml:id="i-NnNKhmsM5ofVmGkNg63oMs">
            Enligt gällande reglering är kundkraften svag i förhållande till
            elnätsägaren, och incitamenten för att investera för att avhjälpa
            kapacitetsutmaningar är i dag inte tillräckliga. I syfte att jämna
            ut denna ojämna balans anser Centerpartiet att det ska vara möjligt
            att nätkoncession kan bli fråntagen vid grova brister i elnätsverksamheten.
            Ett sådant beslut bör ligga inom Energimarknadsinspektionens ansvarsområde.
            Vi anser att Energimarknadsinspektionen bör uppföra en kravlista,
            som kan användas för att pröva om nätkoncessionsinnehavaren genomfört
            sitt ansvar. Som exempel borde det tydligare granskas om nätkoncessionsinnehavare
            utfört de investeringar som de är förpliktade att göra, om de
            uträttat ett tillräckligt underhåll för att säkerställa leveranssäkerhet
            och elnätets allmänna tillförlitlighet. Detta förslag borde också
            ligga inom ramen för gällande propositions ändamål.
          </p>
          <head xml:id="i-FtPiNsfQQQX7EJy9uaEttx" type="h2">
            Ökad möjlighet för regional samplanering av nätinfrastruktur
          </head>
          <p xml:id="i-GELctkAnxmLZ8rBFCs5gn2">
            Att bygga ut elnätsinfrastrukturen kan ha stor påverkan på den
            fysiska miljön och kan påverka flertalet aktörer över region-
            och kommungränserna. Centerpartiet vill se en ökad lokal och regional
            samordning i planeringen av elnätsinfrastruktur, så att bebyggelsen
            genomförs på ett sätt som gagnar regionen som helhet, vilket kräver
            god lokal kännedom av området. Stockholms och Skåne län har fått
            i uppdrag att utgöra regionplaneorgan och samordna i de fall då
            den fysiska miljön i två eller flera kom­muner berörs. Vi anser
            att detta uppdrag ska utvärderas och utvidgas för att tillämpas
            i andra län, samt att uppdraget breddas för att inkludera utbyggnad
            av elnätsinfrastruktur.
          </p>
          <head xml:id="i-MW7Vst5bQ3XHikxcAcoCvY" type="h2">
            Uppvärdera kravet på att bygga med marksnål teknik och se över
            ersättningsmodellerna
          </head>
          <p xml:id="i-DYzDgwhpPwT2Kc5jkTun85">
            För Centerpartiet är äganderätten en central och vägledande princip.
            Att det uppstår situationer då mark behöver nyttjas för samhällets
            infrastrukturändamål, såsom vid nätutbyggnad, är ofta ofrånkomligt.
            Däremot anser vi att markintrång ska undvikas i högsta möjliga
            grad. Nätutbyggnad bör därför alltid viktas mot andra åtgärder,
            såsom energieffektivisering eller smarta lösningar som kan avhjälpa
            kapacitetsutmaningar genom att förskjuta elefterfrågan i tid.
            Dessvärre finns det alldeles för få och otillräck­liga incitament
            för dessa typer av alternativa åtgärder, vilket Centerpartiet
            anser att regeringen bör korrigera via en översyn av elnätsregleringen.
          </p>
          <p xml:id="i-DW6izSfyAL7Ukr61XMYUzV">
            Om ett markintrång bedöms som oundvikligt ska det finnas krav
            på att tydligare visa på den samhällsekonomiska nyttan för olika
            alternativ med olika markåtgång. I Danmark sker nu stora projekt
            för att gräva ned luftledningar därför att marksnål teknik bedömts
            mer värdefull för samhället. Minskat markintrång minskar också
            konflikterna lokalt. Vidare bör också ersättningsnivåerna vid
            markintrång ses över. Vår markanvänd­ning kommer bli alltmer central
            när värdet av våra olika samhällsmål ställs emot varandra. Med
            mål om att öka vår nationella livsmedelsförsörjning behöver vi
            värna den odlingsbara marken. Med en växande efterfrågan på biomassa
            och målet om en ökande kolsänka behöver vi också värna och upprätthålla
            ett hållbart skogsbruk. Detta i kom­bination med det trängande
            behovet att bygga ut nätinfrastrukturen för att tillgodose en
            ökad elefterfrågan, står flera samhällsmål i uppenbar strid med
            varandra.
          </p>
          <p xml:id="i-58UNCzipaJwcPsMRGuNDmi">
            Att ersätta markägaren inte bara genom expropriation utan genom
            mer flexibla avtalsformer där brukandet av marken enbart avskrivs
            under tiden marken är tagen i anspråk och med exempelvis årliga
            utbetalningar. Vi anser att en sådan form behövs, inte bara för
            att täcka markägarens reella förluster utan också för att planering
            av samhällsinfrastrukturen då baseras på hela den samhällsekonomiska
            kostnaden när mark tas i anspråk. Den kolsänka som växande skogsmark
            utgör minskas vid exploatering och skogsbruket är en näring med
            högt exportvärde. Dessa exempel har alltså ett värde både för
            markägaren och för samhället i stort, och därför behöver modellen
            för ersättnings­formerna ses över för att reflektera detta.
          </p>
          <head xml:id="i-WjNYhkGWymi8Ab4zk5w6Z8" type="h2">
            Avslå förslaget att utbyggnaden av regionnätet på lägre spänningsnivåer
            ska kunna ske med stöd av områdeskoncession
          </head>
          <p xml:id="i-QzGaDsQuB9Ug6QnvVmBzUG">
            I regeringens förslag (prop. 2020/21:188) föreslås att regionnät
            ska kunna byggas på samma premisser som områdeskoncessionerade
            elledningar, så länge de inte överstiger områdeskoncessionens
            högsta spänningsnivå. Problemet med detta förslag hänger samman
            med ovan nämnda konflikt om att det inte alltid är marksnål teknik
            eller andra smarta lösningar som kan minska behovet av elnätsinfrastruktur
            som förordas, vilket kan få konsekvensen att produktiv mark tas
            i anspråk när andra alternativ finns tillgäng­liga. Eftersom ingen
            koncessionsansökan behöver göras berörs heller inte Energimark­nadsinspektionen.
            Centerpartiet är införstådda med att detta förslag syftar till
            att påskynda utbyggnaden av regionnätet men anser att samhällskostnaden
            kan bli för hög, om inte bästa möjliga teknik används.
          </p>
          <p xml:id="i-AUsyfXtQBicKhgY2ftLKus">
            Med detta förslag kommer elnätsbolaget kunna ansöka om ledningsrätt
            hos Lant­mäteriet, om inte en överenskommelse med markägaren går
            att finna. Lantmäteriet har däremot inte kunskap om prövning av
            teknikval utan kommer endast att pröva den fastighetsrättsliga
            aspekten. Vi anser att det är problematiskt eftersom Energimarknads­inspektionen
            har en viktig roll i att granska den bredare samhällsekonomiska
            aspekten av ett eventuellt intrång, som kan komma att bli särskilt
            viktig vid lägre spännings­nivåer, eftersom marksnåla lösningar
            då i högre grad är kostnadseffektiva och tekniskt gångbara. Vi
            anser därför att Energimarknadsinspektionen fortsatt har en viktig
            roll i att pröva viktiga avvägningar, med god kännedom om ibland
            motstridiga samhällsintressen och bästa möjliga teknik. Energimarknadsinspektionen
            kan bättre säkerställa att nyttan av ett markingrepp står i proportion
            till exempelvis eventuella produktionsförluster. Därför yrkar
            Centerpartiet avslag till detta förslag, eftersom tidsvinsterna
            inte står i proportion till potentiella skador.
          </p>
          <head xml:id="i-2wHUTqgihxWQSdHpFKosry" type="h2">
            Undanta krav på koncession inom redan miljöprövat verksamhetsområde
          </head>
          <p xml:id="i-BEqriAg79zjJmepix1Mpkk">
            Det finns redan undantag från koncessionsplikt för en rad områden,
            och ibland tillämpas även ett undantag från koncessionsplikt för
            vindkraft. Dessa undantag tillämpas dock inte på något systematiskt
            eller förutsägbart sätt. Därför råder en stor osäkerhet som kan
            leda till ökad kostnad och tidsåtgång vid planering av ny vindkraftsproduktion.
            I regel anser Centerpartiet att undantag från krav på koncession
            ska tillämpas oftare. Det är dock viktigt att det finns ett val,
            eftersom projektören står för kostnaden vid icke koncessionspliktigt
            nät. Om projektören vill välja att bekosta en större del av elnäts­byggnaden
            för att vinna tid bör det vara möjligt, förutsatt att en miljöprövning
            för verksamhetsområdet är gjord. Centerpartiet vill därför se
            ett tillägg i förordningen (2007:215) om undantag från kravet
            på nätkoncession enligt ellagen (1997:857), genom att i 22 b §
            införa:
          </p>
          <p xml:id="i-5uas8cjS5ZPmvmExukk6wb">
            Ett internt nät inom redan miljöprövat verksamhetsområde för
            elproducenter för anslutning mot överliggande nät.
          </p>
        </div>
        <div xml:id="i-839fY46mhp2JzakHNK2CC4" type="signatureBlock">
          <list xml:id="i-9KjCNcvHYr4EvyeXxcJmAR">
            <item xml:id="i-HvsZqHFLL4dQjJ5ak4Dkyf" type="signature">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
