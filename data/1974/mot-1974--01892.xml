<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01892">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:132 med förslag om  sänkning av inkomstskatten, m. m.</title>
        <author>av herr Löfgren</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:132 med förslag om  sänkning av inkomstskatten, m. m.</title>
          <idno type="rdwebb">FX021892</idno>
          <rs type="number">1892</rs>
          <ref type="dokument_url_text">http://data.riksdagen.se/dokument/FX021892/text</ref>
          <ref type="dokument_url_html">http://data.riksdagen.se/dokument/FX021892</ref>
          <ref type="dokumentstatus_url_xml">http://data.riksdagen.se/dokumentstatus/FX021892</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MKtRRcpTpEb8T45YVQN8TW</idno>
            <name>SIGFRID LÖFGREN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UFZ8ybEgFe9ibKjgW6APwo" type="signed"/>
        <correspContext corresp="i-UFZ8ybEgFe9ibKjgW6APwo">
          <note type="signatory" corresp="i-MKtRRcpTpEb8T45YVQN8TW"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1892/mot_1974__1892-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:1892 5
          </p>
          <p>
            Nr 1892
          </p>
          <p>
            av herr Löfgren i anledning av Kungl. Maj:ts proposition 1974:132
            med förslag om sänkning av inkomstskatten, m. m.
          </p>
          <p>
            Den skatteomläggning som föreslås i propositionen 1974:132 följer
            i allt väsentligt skatteutredningens förslag i betänkandet 1974:20.
            Med denna re- form förbättras skattesystemet i den riktning som
            folkpartiet intensivt arbetat för. Sänkningen av marginalskatter,
            rimligare avtrappningsregler för pen- sionärernas extrainkomster
            och lättnader för egenföretagarna har varit fram- trädande krav
            i folkpartiets skattepolitik. Den bättre samordning av skat- tepolitiken
            och bostadstilläggen som blir en följd av förslagen på denna punkt
            i propositionen 1974:150 ang. ny bostadspolitik kompletterar bilden.
            Förutom en reallöneförbättring, som skatteomläggningen ger löntagarna,
            är sänkningen av marginaleffekterna ett nödvändigt vapen mot inflationen.
            Med lägre marginalskatter kan en viss reallöneförbättring nås
            med lägre bruttolöneökning. Denna effekt uppkommer genom att den
            enskilde skat- tebetalaren befrias från sjukförsäkringsavgiften
            som i stället läggs på ar- betsgivarna. Den nettoförbättring som
            blir en följd härav har beräknats mot- svara en bruttolöneökning
            med 10 procent. Det har varit ett starkt önskemål från löntagarorganisationernas
            sida att genom denna överflyttning åstad- komma lugnare villkor
            inför avtalsrörelsen 1974/75. Löntagarorganisatio- nerna har i
            gengäld förklarat sig beredda att ta hänsyn till den höjning av
            företagens sociala avgifter som uppkommer. Härigenom kommer om-
            läggningen att bli kostnadsneutral för arbetsgivarna. Att sänkningen
            av den direkta skatten 1975 motsvaras av höjda social- försäkringsavgifter
            innebär inte att konsumenternas samlade köpkraft är opåverkad.
            Enligt beräkningar som redovisas i Industriförbundets höstut-
            talande innebär skatteomläggningen ett inkomstbortfall för staten
            på mellan 2,5 och 3,0 miljarder kr. Om man under 1975 tillämpat
            1974 års skattesystem skulle alltså det totala skattetrycket ha
            ökat med det beloppet. Det beror på effekten av att byta ut en
            direkt prograssiv skatt mot en indirekt pro- portionell skatt.
            Den automatik som ligger i ett progressivt skattesystem tillför
            alltid staten mer än en proportionell del av en viss inkomstökning.
            De höga marginalskatter som varit ett faktum sedan skattereformen
            1970 har medfört att en bruttolöneökning som endast ger kompensation
            för in- träffade prisstegringar blir så hög att den i sin tur
            driver på inflationen. En sänkning av marginalskatterna är därför
            ett viktigt led i inflationsbe- kämpningen. Den skatteomläggning
            som nu genomförs underlättar för ar- betsmarknadens parter att
            träffa nytt avtal.
          </p>
          <pb facs="riksdagen-motions-pdf/data/1974/mot_1974__1892/mot_1974__1892-002.pdf"/>
          <p>
            Mot. 1974:1892 10
          </p>
          <p>
            Förra året flyttades pensionsavgiften över från den enskildes
            skattsedel till arbetsgivarnas. I år sker samma sak med sjukförsäkringsavgiften.
            Även nästa år måste en provisorisk omläggning ske. Dessa ständiga
            provisoriska skattereformer illustrerar nödvändigheten av en genomgripande
            reform av skattesystemet. Det är angeläget att skatteutredningen
            sedan det nu aktuella tilläggsuppdraget slutförts får tillfälle
            att mer ingående ta sig an denna upp- gift. Behovet av ständigt
            återkommande skattereformer har bl. a. sin grund i en allt snabbare
            inflation. Det stryker under folkpartiets mångåriga krav på ett
            inflationsskydd i skattesystemet. Tyvärr har skatteutredningen
            ut- tryckligen förbjudits att förutsättningslöst belysa möjligheterna
            och förde- larna med ett sådant system. Skattesystemet bör vara
            så konstruerat att det reella skattetrycket inte automatiskt skärps
            när penningvärdet försämras och skatternas fördelningseffekt ändras.
            Det är en väsentlig svaghet i det nuvarande skattesystemet att
            förändringar i penningvärdet medför ändrat skattetryck. Det innebär
            att en inkomstök- ning t. o. m. i mellaninkomstlägena ofta huvudsakligen
            går åt till att täcka högre priser och betala de automatiskt stigande
            skatterna. Skattesystemet får därmed i vissa situationer helt
            andra verkningar än vad som avsetts då riksdagen fattat sina beslut.
            Det är enligt min uppfattning angeläget att förebygga en sådan
            utveckling genom någon form av infla- tionsskydd. Om inte det
            sker försvåras en höjning av den ekonomiska lev- nadsstandarden,
            inte minst för låginkomsttagarnas del. Motivet för en värdesäkring
            när det gäller skattesystemet är att neutralisera effekterna av
            inflationen. Det finns givetvis olika tekniska metoder att jus-
            tera skatteuttaget med hänsyn till inflationen. Justeringar bör
            emellertid ske genom någon automatiskt verkande förändring av
            grundavdrag och skatteskalor. Med hänvisning till det anförda
            hemställer jag att riksdagen hos Kungl. Maj:t anhåller om tilläggsdirektiv
            till 1972 års skatteutredning avseende införandet av ett inflationsskydd
            i det direkta skattesystemet.
          </p>
          <p>
            Stockholm den 31 oktober 1974 SIGFRID LÖFGREN (fp)
          </p>
        </div>
      </div>
    </body>
  </text>
</TEI>
