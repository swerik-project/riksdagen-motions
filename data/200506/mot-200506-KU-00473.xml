<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00473">
  <teiHeader>
    <fileDesc>
      <titleStmt>
        <title>Mänskliga rättigheter i Sverige</title>
        <author corresp="i-APELvxGf3JYiSTi4k8E9SN">av Mona Jönsson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter i Sverige</title>
          <idno type="rdwebb">GT02K473</idno>
          <rs type="number">K473</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K473/text</ref>
          <ref type="dokument_url_html">http://data.riksdagen.se/dokument/GT02K473</ref>
          <ref type="dokumentstatus_url_xml">http://data.riksdagen.se/dokumentstatus/GT02K473</ref>
          <ref type="doc">http://data.riksdagen.se/fil/5A836385-22CD-4486-A124-B8FA2B638CEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-APELvxGf3JYiSTi4k8E9SN</idno>
            <name>Mona Jönsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-C44sMEE9ocAndjedeN9fLp</idno>
            <name>Yvonne Ruwaida</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-N4rvx7AGKxwhx5XDdagQzk</idno>
            <name>Helena Hillar Rosenqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-GLV4P4jtfPZVZ95YSNxfBh</idno>
            <name>Åsa Domeij</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UeerxzHSRMECaN8o1R9Kn5" type="signed"/>
        <correspContext corresp="i-UeerxzHSRMECaN8o1R9Kn5">
          <note type="signatory" corresp="i-APELvxGf3JYiSTi4k8E9SN"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-C44sMEE9ocAndjedeN9fLp"/>
          <note type="signatory" corresp="i-N4rvx7AGKxwhx5XDdagQzk"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-GLV4P4jtfPZVZ95YSNxfBh"/>
        </correspContext>
        <correspAction type="referral" xml:id="i-BNbA5GU7Ck4i8vKcyxnsYk">
          <date when="2005-10-13"/>
        </correspAction>
        <correspAction type="dismissal" xml:id="i-JFkviX4NdAqpSXypgBiUyM">
          <date when="2005-10-13"/>
        </correspAction>
        <correspAction type="submission" xml:id="i-GFRnFLxtXeScb17sUZ81Mf">
          <date when="2005-10-05"/>
        </correspAction>
        <correspAction type="assigned" xml:id="i-71NfC66EuAaxfESN6HQuwx"/>
        <correspContext corresp="i-71NfC66EuAaxfESN6HQuwx">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_473/mot_200506_K_473-0001.pdf"/>
      <div type="motHeader" xml:id="i-9wXFPkv5hTGPvKoAhfyEve">
        <div type="motTitle" xml:id="i-XkZEPBMqXiboKAuT7XY8d9"/>
        <div type="motSubmissionInfo" xml:id="i-7MRaSQtCjG6XbbyCHite1X"/>
      </div>
      <div type="motBody" xml:id="i-Ep8U1D1VapETap97fo3iiJ">
        <div xml:id="i-Uw1UMbHtwYjyaqUFZHLiCq">
          <p xml:id="i-FWoM39EMgD8ZLnXLM3xMe5">
            2005/06 mnr: K473 pnr: mp805
          </p>
          <p xml:id="i-AEUvSvDWpMa67QkLYq2szw">
            Motion till riksdagen 2005/06:K473
          </p>
          <p xml:id="i-3fhc8e7xk32G356zowDwa6">
            av Mona Jönsson m.fl. (mp)
          </p>
          <p xml:id="i-UN4yM6GUhKtgakQHRMe7kN">
            Mänskliga rättigheter i Sverige
          </p>
          <p xml:id="i-E6pLP5xBJsfdXUs2ukkNtg">
            Motionen delad mellan flera utskott
          </p>
          <p xml:id="i-FQKcEWw3YUo3D7NfBgiuTN">
            Förslag till riksdagsbeslut
          </p>
          <p xml:id="i-5opCw3aghNkVr7W47th9PA">
            1. Riksdagen tillkännager för regeringen som sin mening vad som
            i motionen anförs om behovet av utökad och förbättrad utbildning
            om mänskliga rättigheter inom utbildningsväsendet.' 2. Riksdagen
            tillkännager för regeringen som sin mening vad som i motionen
            anförs om utbildning om mänskliga rättigheter inom de statliga
            myndigheterna. 3. Riksdagen tillkännager för regeringen som sin
            mening vad som i motionen anförs om att regeringen skall inleda
            en dialog med Sveriges Kommuner och Landsting för att öka kunskapen
            om mänskliga rättigheter inom kommunerna och landstingen. 4. Riksdagen
            tillkännager för regeringen som sin mening vad som i motionen
            anförs om vikten av informationsspridning.
          </p>
          <p xml:id="i-9LwkKpAi3UWpRPxwacFFti">
            5. Riksdagen tillkännager för regeringen som sin mening vad som
            i motionen anförs om vikten av dialog med olika ombudsmän, frivilligorganisationer,
            invandrarföreningar m.fl., för att sprida kunskapen om mänskliga
            rättigheter i Sverige. 6. Riksdagen tillkännager för regeringen
            som sin mening vad som i motionen anförs om behov av information
            om mänskliga rättigheter för alla oavsett funktionshinder eller
            språkkunskaper. 7. Riksdagen tillkännager för regeringen som sin
            mening vad som i motionen anförs om vikten av en översyn av hur
            författningsändringar med anledning av terroristattentat påverkat
            mänskliga rättigheter i Sverige. 8. Riksdagen tillkännager för
            regeringen som sin mening vad som i motionen anförs om behov av
            förbättrat skydd för ekonomiska, sociala och kulturella rättigheter
            i Sverige. 9. Riksdagen tillkännager för regeringen som sin mening
            vad som i motionen anförs om ett tydligare rättighetsfokus och
            behov av förbättrad återkoppling. 10. Riksdagen tillkännager för
            regeringen som sin mening vad i motionen anförs om ratificering
            av ILO:s konvention nr 169.
          </p>
          <pb facs="riksdagen-motions-pdf/data/200506/mot_200506_K_473/mot_200506_K_473-0002.pdf"/>
          <p xml:id="i-GhzyFiFhxZDHFBJobgy7Rp">
            2005/06:K473
          </p>
          <p xml:id="i-YaoYcctTs4aDwMgGaHxqy">
            "Yrkande 1 hänvisat till UbU.
          </p>
          <pb facs="riksdagen-motions-pdf/data/200506/mot_200506_K_473/mot_200506_K_473-0003.pdf"/>
          <p xml:id="i-6xvbScufyaZaTeEnqNVrTj">
            Motivering
          </p>
          <p xml:id="i-24uDEFnVqqK2RyUrBb9wLp">
            Alla människor föds fria, lika och jämställda. I FN:s allmänna
            förklaring om de mänskliga rättigheterna, antagen den 10 december
            1948, står bland annat att den är ”en gemensam riktlinje för alla
            folk och alla nationer, på det att varje individ och varje samhällsorgan
            må med denna förklaring i åtanke ständigt sträva efter att genom
            undervisning och uppfostran befordra respekten för dessa fri-
            och rättigheter samt genom framstegsfrämjande inhemska och internationella
            åtgärder säkerställa deras allmänna och verksamma erkännande och
            tillämpning såväl bland folken i medlemsstaterna som bland folken
            i områden under deras överhöghet.” Klarare kan det inte uttryckas
            — kunskapen om mänskliga rättigheter måste spridas jämt, överallt
            och med kraft. För Miljöpartiet de gröna är hanteringen av mänskliga
            rättigheter i Sverige och den övriga världen av största vikt.
            Vi anser att Sverige skall vara ett föregångsland, där kunskapen
            om mänskliga rättigheter är stor hos alla grupper i samhället,
            där alla har möjlighet att fullt ut få sina mänskliga rättigheter
            tillgodosedda och där övergrepp mot mänskliga rättigheter beivras.
            Enligt vår mening har arbetet med att sprida kunskapen om de mänskliga
            rättigheterna i Sverige tagit allt för lång tid. Framför allt
            saknas kunskap om att de mänskliga rättigheterna även gäller för
            personer som lever här i Sverige. En svensk handlingsplan för
            mänskliga rättigheter i Sverige lades fram inför riksdagen i januari
            2002 (skr. 2001/02:83). Den beskrev regeringens planerade åtgärder
            för åren 2002-2004 för att stärka skyddet för den enskildes mänskliga
            rättigheter i vårt land. En ny handlingsplan håller på att tas
            fram. I denna motion visar Miljöpartiet några av de frågor vi
            vill lyfta upp i arbetet med mänskliga rättigheter i Sverige.
          </p>
          <p xml:id="i-BhgYHnYw2NurJrGhsNZKd3">
            Höjd kunskapsnivå hos alla
          </p>
          <p xml:id="i-EivARCha2YdQb8TakPcS1Y">
            Utbildning om mänskliga rättigheter i Sverige är av största betydelse
            i strävan att åstadkomma verklig förändring. Det gäller såväl
            rättigheternas plats i det ordinarie utbildningssystemet som fortbildning
            och vidareutveckling för personer som i sina yrken kommer i kontakt
            med människor, exempelvis i offentlig sektor. Vi anser därför
            att läroplaner, läromedel, lärar- och rektorsutbildningar skall
            ingå i ett generellt utbildningsuppdrag inom skolområdet. Myndigheten
            för skolutveckling har sedan tidigare fått ett informationsuppdrag
            av regeringen som redovisats våren 2005. Men detta är enligt vår
            mening inte tillräckligt. Kraftigare åtgärder måste vidtas. Rädda
            Barnens analys om rättigheterna i skolsystemet kan tjäna som underlag
            i det fortsatta arbetet. Mer behöver göras för att uppmuntra fortbildningen
            om de mänskliga rättigheterna inom de statliga myndigheterna,
            inte minst på ledningsnivå. Här
          </p>
          <p xml:id="i-3nhZueTti1Zy57dM1RnSXd">
            2005/06:K473
          </p>
          <pb facs="riksdagen-motions-pdf/data/200506/mot_200506_K_473/mot_200506_K_473-0004.pdf"/>
          <p xml:id="i-8GvhptuqWA5npunhHrH5oc">
            2005/06:K473
          </p>
          <p xml:id="i-Q5Yt7zeuQWocQAPmPugqo3">
            behövs stöd till respektive myndighet. Det är viktigt att regeringen
            ger särskild prioritet till detta problem och söker organisatoriska
            former för att göra en sådan stödfunktion effektiv. Särskilt viktigt
            är det att Skatteverket, Försäkringskassan och Arbetsmarknadsverket
            involveras i detta arbete, då dessa myndigheters verksamhetsområden
            berör de flesta människors liv och vardag.
          </p>
          <p xml:id="i-35Cs6dDAjJRpUQbCkeQSxT">
            Kommunernas roll
          </p>
          <p xml:id="i-DQTRfEr5RBGcApkt7dLjog">
            Primärkommunernas och landstingens roll för att skydda och främja
            rättigheterna är viktig — men inte tydligt definierad. Kommunerna
            är skyldiga att respektera de internationella normer som Sverige
            ställt sig bakom. Samtidigt slår vi i Sverige vakt om det kommunala
            självstyret, vilket gör att mer konkreta åtgärder för att främja
            rättigheterna är svårare att följa upp och ändras av staten. Detta
            dilemma kräver nya grepp som uppmuntrar beslutsfattare också på
            kommunal nivå att bidra till den nationella politiken för mänskliga
            rättigheter. Många kommuner ligger långt framme och har antagit
            lokala planer för att skydda vissa rättigheter, medan andra kommuner
            släpar efter. Det är därför viktigt att företrädare för kommunerna,
            exempelvis genom Sveriges Kommuner och Landsting (SKL), involveras
            i statens arbete avseende mänskliga rättigheter i Sverige och
            att dessa parter tillsammans utarbetar förslag om hur enskilda
            kommuner skall kunna få stöd för utbildning av personal om vad
            mänskliga rättigheter konkret kan innebära och hur de skall kunna
            främjas. Detta handlar inte bara om skolan utan även om information
            och utbildning om innebörden av rättigheterna inom övriga kommunala
            verksamheter såsom äldrevård, individ- och familjeomsorg, handikappomsorg
            och inom sjukvård. Ökad kunskap hos personalen leder till att
            de kan tillvarata medborgares, kollegers och egna rättigheter
            på ett bättre sätt. Sverige är statt i ständig förändring. Personer
            har olika förmågor och möjligheter och kunskapsnivån varierar
            kraftigt. Särskilt tydligt är det att kunskapen om mänskliga fri-
            och rättigheter behöver utökas och stärkas hos marginaliserade
            grupper i vårt samhälle. Mänskliga rättigheter handlar inte bara
            om de grundläggande friheter som anges i konventionen om mänskliga
            fri- och rättigheter — de är även sociala, kulturella och ekonomiska.
            Vårt samhälle skulle kunna se annorlunda ut om fler kände till
            rätten till bostad och rätten att slippa sova ute. Om äldre kände
            till rätten att slippa isolering och ensamhet och om funktionshindrade
            fullt ut var medvetna om sina rättigheter till delaktighet på
            lika villkor. Det kan även handla om rättigheter för personer
            som lever under skyddad identitet. Denna problematik har vi belyst
            i en riksdagsmotion om ”Våld i nära relationer”.
          </p>
          <pb facs="riksdagen-motions-pdf/data/200506/mot_200506_K_473/mot_200506_K_473-0005.pdf"/>
          <p xml:id="i-N3pXcjvk2Ngccb4ZMJdMz6">
            Regeringens informationsspridande
          </p>
          <p xml:id="i-WinCaHp2KzyiNZKJ9TXbDm">
            Regeringen bör fullfölja arbetet med informationsstrategin med
            ambitionen att öka medvetenheten om de mänskliga rättigheterna
            och skapa en bred och öppen debatt. Av vikt är spridandet av att
            mänskliga rättigheter gäller även inom Sverige och då speciellt
            de ekonomiska, sociala och kulturella rättigheterna. Många människor
            tror i dag tyvärr att mänskliga rättigheter är något som gäller
            i förhållande till andra länder; då det ofta i nyhetsbevakning
            talas om mänskliga rättigheter när tortyr och övergrepp nämns.
            Mänskliga rättigheter är dock universella och lika för alla, oavsett
            var i världen personen befinner sig. Regeringens hemsida för mänskliga
            rättigheter har blivit ett instrument. Den används inte minst
            för skolbruk. Vi anser att Internet är ett bra verktyg för att
            sprida och öka kunskap om mänskliga rättigheter men erinrar om
            vikten av att information sker även på andra sätt.
          </p>
          <p xml:id="i-DuCCUMpW1YQzKHZW5LQz2A">
            Involvera alla aktörer
          </p>
          <p xml:id="i-MmtPeAa3SmS8cuSfqDdPoj">
            Ombudsmännen är centrala för bevakningen av hur de mänskliga
            rättigheterna respekteras i vårt land. Det gäller både JO-ämbetet,
            BO och de ombud som är inriktade på diskrimineringsfrågorna —
            Jämo, HO, HomO och DO. Det är viktigt att de involveras i arbetet
            med att öka kunskapen om mänskliga rättigheter i Sverige. En annan
            garant för att rättighetsfrågorna står under debatt och att orättvisor
            påtalas är de frivilliga organisationerna — den fackliga rörelsen,
            MR-organisationerna, kvinnoorganisationerna, invandrarföreningarna,
            de humanitära grupperna, m.fl. Regeringen bör fortsätta att samtala
            med dessa grupper — med fortsatt respekt för deras oberoende och
            integritet.
          </p>
          <p xml:id="i-2ndixjy9BaUVsBnumL1jCN">
            Information till alla!
          </p>
          <p xml:id="i-2JQeNTJEPMmhKvoLvqVgpf">
            Att Sverige blivit alltmer mångkulturellt och att många invånare
            har rötter i andra länder ställer särskilda krav på lyhördhet
            om dessa människors rättigheter. Åtskilligt har gjorts — till
            exempel för att översätta väsentliga texter om mänskliga rättigheter
            till invandrar- och minoritetsspråk — men tiden har kommit för
            en bredare studie om i vilken mån de nya svenskarna får del av
            sina rättigheter. Det handlar inte bara om risken för ett allmänt
            utanförskap utan också om mer konkreta hinder, språkliga och andra
            hinder som försvårar möjligheten att kräva sin rätt. Möjligheten
            att få information och kunskap om mänskliga rättigheter får inte
            vara avhängig exempelvis en persons funktionshinder; oavsett om
            personen är synskadad, döv eller har andra problem måste informationen
          </p>
          <p xml:id="i-62bgKK2BxnRDk9bQeHuUgt">
            2005/06:K473
          </p>
          <pb facs="riksdagen-motions-pdf/data/200506/mot_200506_K_473/mot_200506_K_473-0006.pdf"/>
          <p xml:id="i-Bok7jzgBc95kXXk1yDeNDs">
            2005/06:K473
          </p>
          <p xml:id="i-UvwquUePifZTmriGiz1NT8">
            kunna erhållas. Innebörden av och de krav man kan ställa på samhället
            ur ett MR-perspektiv måste nå alla invånare i Sverige.
          </p>
          <p xml:id="i-jUgn67s2v3GVgm31fiXgL">
            Översyn av hur terroristattentat påverkar mänskliga rättigheter
            i Sverige
          </p>
          <p xml:id="i-TxB4urdMerrFSxmgCZ432j">
            De internationella åtgärderna mot terrorism har berört Sverige
            på många olika sätt, och ett flertal lagstiftningsåtgärder har
            vidtagits i bekämpandet av terrorismen. Terrorismen måste visserligen
            motverkas, men det är viktigt att den kampen sker inom ramen för
            normerna om de mänskliga rättigheterna. Regeringen redovisar varje
            år till riksdagen hur de hemliga tvångsmedlen har använts, och
            det finns för närvarande ett arbete inom regeringen med att stärka
            den parlamentariska insynen i användandet av dessa tvångsmedel.
            Detta oaktat anser vi att en översyn av de lärdomar som kan dras
            av de åtgärder som vidtagits efter de olika terroristattentaten,
            inklusive avvisningen av de två egyptierna i december 2001, bör
            ske. Vikten av en korrekt hantering av mänskliga rättigheter i
            förhållande till andra stater och enskilda har särskilt uppmärksammats
            i fallet med de två egyptierna (se konstitutionsutskottets betänkanden
            2005/06:KU2, 2001/02:KU20 avsnitt 2.12 respektive 2002/03: KU30
            avsnitt 2.9). Översynen bör vara allomfattande och bör även inkludera
            rättighetsaspekten av hanteringen av hemlig utländsk underrättelseinformation
            och problemet om hur juridiska ombud skall kunna få möjlighet
            att agera i sina klienters intresse för att t.ex. hindra risken
            för tortyr eller grym, omänsklig eller förnedrande behandling.
          </p>
          <p xml:id="i-HUTNvN3xukhKuM2DNkkLk5">
            Skyddet för ekonomiska, sociala och kulturella rättigheter måste
            förbättras
          </p>
          <p xml:id="i-EjWmR4CcqJiS4JVGMWJaKN">
            Sverige har tillträtt även konventionen om ekonomiska, sociala
            och kulturella rättigheter, men arbetet med dessa rättigheter
            är i Sverige förhållandevis blygsamt. Detta framgår inte minst
            av regeringens första handlingsplan för mänskliga rättigheter.
            En särskild analys behöver därför ske av vilka krav som behöver
            ställas för att den internationella konventionen om de ekonomiska,
            sociala och kulturella rättigheterna och Europarådets sociala
            stadga skall ske. De rättigheter som berörs är bland annat rätten
            till social trygghet, rätten till en tillfredsställande levnadsstandard,
            rätten till utbildning, rätten till hälsa samt rätten till arbete.
            I många fall skulle kanske människor behandlats på ett annat sätt
            vid kontakter med svenska myndigheter och kommunala institutioner
            om såväl myndigheterna som individerna själva visste om de rättigheter
            som finns.
          </p>
          <pb facs="riksdagen-motions-pdf/data/200506/mot_200506_K_473/mot_200506_K_473-0007.pdf"/>
          <p xml:id="i-4UN2EExvFAo8oD7xh5ZAk2">
            Det är i detta sammanhang viktigt att erinra sig att mänskliga
            rättigheter skall gälla lika för alla, oavsett var i världen människor
            befinner sig. Ett sätt att förbättra skyddet för migrantarbetares
            rättsliga ställning är att ratificera FN:s konvention för skydd
            av migrantarbetares och deras familjers rättigheter som antogs
            av FN:s generalförsamling den 18 december 1990. Krav om detta
            återfinns i riksdagsmotionen ”FN:s konvention om migrantarbetare”.
          </p>
          <p xml:id="i-AigMjxUZBZF1WJ3ekg5t3H">
            Ett utökat rättighetsfokus
          </p>
          <p xml:id="i-rhsfyt8V3ruLbkzBorxHh">
            I arbetet med «mänskliga = rättigheter måste ett konsekvent jämställdhetsperspektiv
            finnas och barns, liksom funktionshindrades, rättigheter måste
            lyftas fram. Frågor om de äldres rättigheter liksom även boendesegregation
            måste belysas kraftfullt. Vi anser att regeringen på ett konsekvent
            sätt måste redovisa arbetet med att förbereda ratificeringar av
            internationella normer om de mänskliga rättigheterna och att regeringen
            då också skall ange skäl till förseningar eller beslut att avstå
            från att föreslå ratificering. Rekommendationer från FN:s övervakningskommittéer
            bör granskas systematiskt och beslutade åtgärder redovisas. Det
            bör också säkerställas att myndigheter och andra berörda som arbetar
            med de frågor som övervakningskommittéerna tagit upp blir informerande
            om sådana rekommendationer.
          </p>
          <p xml:id="i-KimyV3Cb8FPay58RCanvsJ">
            Ratificera ILO 169
          </p>
          <p xml:id="i-QrWFJgAsRLrqo69nrSt52f">
            Det har hänt åtskilligt i vårt land om de nationella minoriteternas
            rättigheter, och Miljöpartiet har sedan länge krävt att ILO-konventionen
            nr 169 skall ratificeras. Det beslutet kommer att kräva åtgärder
            för genomförande och för information om vad ratificeringen innebär.
            Vad som krävs för ett genomförande är sedan länge väl utrett.
            Minoritetskonventionen måste därför ratificeras nu!
          </p>
          <p xml:id="i-XN7dZ7fwrmsW7AjAiAanDP">
            Stockholm den 5 oktober 2005
          </p>
          <p xml:id="i-WBRYG2nyAht8szvjNo1HQ5">
            Mona Jönsson (mp)
          </p>
          <p xml:id="i-J7WzrhRpGCFm4T3ydmqmRm">
            Ulf Holm (mp) Yvonne Ruwaida (mp) Helena Hillar Rosenqvist (mp)
            Mikaela Valtersson (mp) Jan Lindholm (mp) Åsa Domeij (mp)
          </p>
          <p xml:id="i-7kkTAeLbX8SWpF9Tens4ZS">
            2005/06:K473
          </p>
        </div>
      </div>
    </body>
  </text>
</TEI>
