<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00358">
  <teiHeader>
    <fileDesc>
      <titleStmt>
        <title>Bekämpandet av barnsexhandeln</title>
        <author corresp="i-BaBRFz7sgjhbuqYiz8u7vt i-9BhJo8qQot8sFJg6YMJxQP">av Désirée Pethrus och Irene Oskarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bekämpandet av barnsexhandeln</title>
          <idno type="rdwebb">H002Ju358</idno>
          <rs type="number">Ju358</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju358/text</ref>
          <ref type="dokument_url_html">http://data.riksdagen.se/dokument/H002Ju358</ref>
          <ref type="dokumentstatus_url_xml">http://data.riksdagen.se/dokumentstatus/H002Ju358</ref>
          <ref type="doc">http://data.riksdagen.se/fil/17FA1684-027C-4603-AB8E-4645C9CE3152</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W6PhMP93ShbLHBCYFyhewo" type="signed"/>
        <correspContext corresp="i-W6PhMP93ShbLHBCYFyhewo">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-61eimvJRtfruuEn7qPhgiL" type="numbering">
          <date when="2012-10-08"/>
        </correspAction>
        <correspAction xml:id="i-V4T74XCTyE4jY7ZiurG99i" type="submission">
          <date when="2012-10-05"/>
        </correspAction>
        <correspAction xml:id="i-VyuC7TPxoGLpD1nFTckmZn" type="transfer">
          <date when="2012-10-05"/>
        </correspAction>
        <correspAction xml:id="i-WiBKYWxerZqSPXhepLXakF" type="assigned"/>
        <correspContext corresp="i-WiBKYWxerZqSPXhepLXakF">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DEhmQFxCgRzqcdBfQm4rZt">
            Förslag till riksdagsbeslut
          </head>
          <list style="ol">
            <item xml:id="i-R4VQXovV7VDEETV3XLmjse">
              Riksdagen tillkännager för regeringen som sin mening vad som
              anförs i motionen om att regeringen bör se över möjligheten att
              inrätta en interdepartemental arbetsgrupp mot barnsexhandel.
            </item>
            <item xml:id="i-CeN1zx6S5vwAqMUud2wneH">
              Riksdagen tillkännager för regeringen som sin mening vad som
              anförs i motionen om att regeringen bör initiera en kartläggning
              av omfattningen av kommersiell sexuell exploatering av barn, inklusive
              förövare och organisatörerna bakom handeln.
            </item>
            <item xml:id="i-Q62znntS8eYYhN6auduDSX">
              Riksdagen tillkännager för regeringen som sin mening vad som
              anförs i motionen om att regeringen bör fortsätta ansträngningarna
              att utöka vårdmöjligheterna för dömda barnsexhandelsförövare.
            </item>
            <item xml:id="i-JNgf4bf3rBacphKVsk5tpt">
              Riksdagen tillkännager för regeringen som sin mening vad som
              anförs i motionen om att regeringen bör undersöka möjligheten
              att skärpa lagstiftningen mot kommersiell sexuell exploatering
              av barn i enlighet med FN:s barnrättskommittés rekommendationer.
            </item>
          </list>
        </div>
        <div type="motContent">
          <head xml:id="i-UQkaq75P9VBNfygimm9k9x" type="h1">
            Motivering
          </head>
          <p xml:id="i-Kxwht4h5niLq3tJnMtpidG">
            Sverige ligger i framkant vad gäller kampen mot barnsexhandel.
            1996 stod Sverige värd för den första världskongressen mot kommersiell
            sexuell exploatering av barn, och har implementerat FN:s barnkonvention
            med dess tilläggsprotokoll om handel med barn i sexuella syften.
            I regeringens handlingsplan mot sexuell exploatering från 2007
            står det fastslaget att inga barn i andra länder ska utsättas
            för sexuell exploatering av personer från Sverige, att de barn
            som drabbas av sexuell exploatering ska få det stöd de behöver,
            samt att Sverige ska bidra till ett effektivt internationellt
            samarbete i frågan.
          </p>
          <p xml:id="i-M48o9VTMhNocqb54Cfzr5p">
            Barnsexhandeln inkluderar handel med barn för sexuella ändamål
            (människohandel) dokumenterade sexuella övergrepp på barn (barnpornografi)
            samt kommersiellt sexuellt utnyttjande av barn i samband med resande
            (barnsexturism).
          </p>
          <p xml:id="i-G1xbMGpfrCqXV7tVqa3HP9">
            Regeringen har genomfört en rad lovvärda insatser på området.
            Lagstiftningen finns på plats men implementeringen brister, och
            brottens alltför låga straffvärde gör att dessa brott inte prioriteras
            så högt som de borde.
          </p>
          <p xml:id="i-SnHJApZiA2PKZs6sNs1QBL">
            Det rapporteras
          </p>
          <list style="ul">
            <item xml:id="i-Vsn9rYe4DuWEJCc9qCQmV1">
              att tiotusentals övergreppsbilder på barn inte granskas på grund
              av bristande resurser, vilket innebär att övergrepp tillåts fortsätta
              på barn som skulle kunna ha identifierats och räddats
            </item>
            <item xml:id="i-SArriqbYrhzVUnmtGJk4Du">
              att förövaren många gånger enbart döms för köp av sexuella tjänster
              från barn och inte för det sexuella övergreppet
            </item>
            <item xml:id="i-YY3Mt1siGX4Mf7iuUfkDqy">
              att det absoluta, rättsliga skyddet för sexuell exploatering
              enbart gäller barn upp till 12 års ålder
            </item>
            <item xml:id="i-Fw8xrh6rnXe3uUHgp7LZEn">
              att professionella som arbetar med barn och/eller med att tillvarata
              barns rättigheter inte alltid har adekvat kunskap om barnsexhandel
            </item>
            <item xml:id="i-MTBiU77SFewk8aowH5Uhyo">
              att hundratals asylsökande barn varje år alltjämt försvinner
              i Sverige med risk att utsättas för barnsexhandel
            </item>
            <item xml:id="i-Cy7H2siVvBMMkm3p8qpKjn">
              att sexualbrottsdömda ibland dessvärre tillåts arbeta med barn
            </item>
            <item xml:id="i-4fC958xPq8KdjxQiyfWyyn">
              att ansvaret för juridiska personer begränsas till böter i dessa
              sammanhang, trots att FN uppskattar handel med människor (vuxna
              som barn) som den tredje mest lönsamma och snabbast växande kriminella
              verksamheten i världen, samt
            </item>
            <item xml:id="i-J8ev376ASwQJ9QKMzNMqnp">
              att endast 10 procent av alla misstänkta sexualbrott i Sverige
              rapporteras till myndigheterna, enligt Statens beredning för medicinsk
              utvärdering (SBU).
            </item>
          </list>
          <head xml:id="i-Mams8sT9io7aio8zURAGuc" type="h2">
            Interdepartemental referensgrupp mot barnsexhandel
          </head>
          <p xml:id="i-S7YeG1YJCcFVnCCjx4puj3">
            Eftersom barnsexhandel spänner över många departements ansvarsområden,
            bör regeringen se över möjligheten att inrätta en interdepartemental
            referensgrupp, motsvarande den referensgrupp som tidigare fanns
            för människohandelsfrågor. Uppdraget bör vara att samordna och
            koordinera såväl det nationella som det internationella förebyggande
            arbetet mot barnsexhandel utifrån en långsiktig strategi med tydligt
            definierade mål och med resultatuppföljning. I referensgruppen
            bör förslagsvis bland annat representanter från Justitie-, Social-,
            Utrikes-, Närings- och Utbildningsdepartementet ingå samt berörda
            myndigheter och ideella organisationer. Genom att inrätta en interdepartemental
            referensgrupp mot barnsexhandel bör det finnas mycket goda förutsättningar
            att uppnå bästa möjliga skydd för såväl svenska som utländska
            barn som faller offer för barnsexhandel.
          </p>
          <head xml:id="i-TVXtzC9Wu8Bi5iZXX4MVDR" type="h2">
            Statlig kartläggning för kunskapsinhämtning
          </head>
          <p xml:id="i-Cd5GvBCpq82vs8FMv77kXu">
            Uppskattningar gör gällande att mellan 3 000 och 5 000 försök
            till sexuella övergrepp på minderåriga årligen genomförs av svenskar
            utomlands. Tidigare statistik från Rikskriminalpolisen indikerar
            att 50 000 försök att komma i kontakt med övergreppsbilder stoppades
            genom blockeringen av barnpornografiska webbsidor varje dygn,
            bara i Sverige. En undersökning som Brottsförebyggande rådet (Brå)
            genomförde 2005, visade att 30 % av ungdomarna i årskurs nio hade
            blivit kontaktade av vuxna för sexuell exploatering. I Ungdomsstyrelsens
            rapport Se mig unga om sex och internet (rapport 2009:9) framkommer
            att en av tio unga kan tänka sig att ha sex mot ersättning.
          </p>
          <p xml:id="i-4vR8MXZtPT7cLHC22mbtM5">
            Detta är några exempel på de rapporter som presenterats de senaste
            åren. Vi vet dock inte hur omfattande den kommersiella sexuella
            exploateringen av barn är i Sverige eller hur många barn som exploateras
            av svenska förövare utomlands. Aktörer såsom Brå och FN:s barnrättskommitté
            har i granskningar framhållit behovet av ytterligare kunskap om
            barnsexhandel i Sverige.
          </p>
          <p xml:id="i-VWPU1eZ6AE8fCY2BXC2pjs">
            Givet den skarpa kritiken mot Sveriges kunskapsunderskott på
            området, samt i syfte att kunna föreslå effektiva förebyggande
            och operativa åtgärder mot kommersiell sexuell exploatering av
            barn i Sverige och utomlands, bör regeringen initiera en kartläggning
            av omfattningen av kommersiell sexuell exploatering av barn, inklusive
            förövare och organisatörer bakom handeln.
          </p>
          <p xml:id="i-5shnBXkiHkBj3RJbVZxMfe">
            Komparativ kunskapsinhämtning bör i detta avseende nyttjas så
            att erfarenheter och resultat av preventivt arbete och lagföring
            i minst ett tiotal länder kan jämföras. Olika faktorer, såsom
            de olika formerna av extraterritoriell lagstiftning, som kan spela
            en roll för en effektiv lagföring bör beaktas. Även borgensförfarandet
            liksom möjligheten till utfärdande av nytt pass bör ses över.
            I syfte att kunna jämföra och utreda skillnader samt vilka faktorer
            som kan ha betydelse i tillämpningen av den extraterritoriella
            lagstiftningen, bör även en jämförelse med annan organiserad och
            gränsöverskridande brottslighet göras. Information om antalet
            anmälningar, åtal samt fällande domar gällande svenskars sexuella
            exploatering av barn utomlands bör också inhämtas.
          </p>
          <p xml:id="i-3fLiG6ckxmxYFvZXRsiX7K">
            I syfte att kunna bidra till preventiva insatser föreligger också
            ett behov av utökad kunskap om organisatörerna bakom barnsexhandeln.
            Karläggningen bör titta närmare på hur stor del av handeln som
            styrs av den organiserade brottsligheten, samt hur dessa grupperingar
            är fördelade geografiskt och huruvida de är, och i sådana fall
            i vilken utsträckning, involverade i annan kriminell verksamhet.
          </p>
          <head xml:id="i-4uKX6oamZN9Uoq9jgWCMPZ" type="h2">
            Utöka vårdmöjligheterna för förövare
          </head>
          <p xml:id="i-8UpWSx1agDnaBT7wdgaEMC">
            En av de absolut viktigaste åtgärderna för att förebygga barnsexhandelns
            existens är att stävja efterfrågan utan efterfrågan ingen handel.
            Att regeringen beslutat om en satsning på behandling av män som
            utövar eller riskerar utöva sexuellt våld är därför mycket välkommet.
            Vad som blir det exakta resultatet av satsningen återstår att
            se, men mycket återstår i arbetet för att förhindra att fler barn
            faller offer för sexuella övergrepp. Socialstyrelsen och SBU presenterade
            i början av 2011 varsin rapport på uppdrag av regeringen. I båda
            rapporterna framgår med all tydlighet att mer kunskap om förövare
            behövs, både manliga, kvinnliga och minderåriga förövare, samt
            hur dessa grupper bäst kan få behandling som minskar risken för
            återfall. I rapporterna framgår också att tillgängligheten till
            behandling skiljer sig mycket över landet.
          </p>
          <p xml:id="i-4dAGtz4vZPnpf3jvyt7rqS">
            Mot denna bakgrund bör regeringen fortsätta ansträngningarna
            att utöka vårdmöjligheterna för dömda barnsexhandelsförövare.
          </p>
          <head xml:id="i-FbLiCmrt8VmiNkftoaKCid" type="h2">
            Skärpt lagstiftning mot kommersiell sexuell exploatering av barn
            i enlighet med FN:s barnrättskommittés rekommendationer
          </head>
          <p xml:id="i-KDdqgjRefzaoqeJ5puiuTY">
            Även om behovet av att utöka vårdmöjligheterna för förövarna
            inte nog kan understrykas, är det i första hand tidigare, nuvarande
            och framtida offer för barnsexhandel som ska erbjudas hjälp och
            skydd. Regeringen kommer inom kort att lägga fram ett förslag
            till en ny sexualbrottslagstiftning, samtidigt som också en översyn
            av lagstiftningen görs utifrån bland annat det nya EU-direktivet
            mot sexuell exploatering av barn samt genom Sveriges annalkande
            ratificering av Europarådskonventionen om sexuell exploatering
            av barn. Dessa internationella instrument syftar till att stärka
            barns rätt mot sexuell exploatering.
          </p>
          <p xml:id="i-K6pH3MwE9vapnCWjfqyvev">
            Dessa positiva skeenden till trots utsattes Sverige så sent som
            hösten 2011 av skarp kritik från FN:s barnrättskommitté för bristande
            implementering av det fakultativa protokollet om handel med barn,
            barnpornografi och barnprostitution . Kommittén påpekade också
            att de svenska straffsatserna för barnsexhandelsbrott inte står
            i proportion till de grova kränkningar som dessa brott utgör,
            och att Sverige därför bör stärka skyddet för barn som utsätts
            för sexuell exploatering.
          </p>
          <p xml:id="i-MtkDX9gnE7Tnw21b4p84wQ">
            På de anförda grunderna ovan bör regeringen undersöka möjligheten
            att skärpa lagstiftningen mot kommersiell sexuell exploatering
            av barn i enlighet med FN:s barnrättskommittés rekommendationer.
          </p>
          <p xml:id="i-WVF2bgBm95uVesAYTgBk4Q">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-DCNt7YyXGAr55KjevHfqad">
              Désirée Pethrus (KD)
            </item>
            <item xml:id="i-eXFzds48udCc3JoBX8z9o">
              Irene Oskarsson (KD)
            </item>
          </list>
        </div>
      </div>
    </body>
  </text>
</TEI>
