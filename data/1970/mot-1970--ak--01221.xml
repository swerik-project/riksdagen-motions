<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1221/mot_1970__ak__1221-001.pdf"/>
      <fw>
        Motion i Andra kammaren, nr 1221 år 1970 9
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1221
          </p>
          <p>
            Av fru Hörnlund m. fl., i anledning av Kungl. Maj:ts proposition
            nr 70, med förslag till lag om ändring i kommunal- skattelagen
            (1928:370), m.m.
          </p>
          <p>
            I prop. 1970:70 framläggs förslag om en skattereform som utgör
            ett steg mot genomförandet av individuell beskattning. Ett mycket
            betydelse- fullt inslag i den föreslagna reformen är att alla
            inkomsttagare beskattas efter en gemensam skatteskala, att alla
            inkomsttagare får ett lika grund- avdrag vid kommunal och statlig
            taxering upp till 30 000 kronors taxerad inkomst och att grundavdraget
            trappas av för att helt försvinna i högre inkomstlägen, vilket
            också betyder att skattelättnader uppkommer i låg- och medelinkomstlägen.
            Att skattereformen kommer att innebära en betydan- de omfördelning
            till förmån för de lågavlönade och ett avsevärt steg mot ökad
            jämlikhet mellan könen kan inte bestridas, och det är med tillfredsställelse
            vi noterar att skattereformen koordinerats med andra re- former,
            t. ex. höjda barnbidrag, höjning och förlängning av bidragsförskot-
            ten m.m. Av alldeles särskild vikt anser vi det vara att det också
            sker en kraftig uppräkning av statsbidragen för driften av barnstugor,
            vilket helt ansluter till barnfamiljernas önskemål om utbyggnad
            av barntillsynen i syf- te att ge båda makarna i familjerna möjligheter
            att förvärvsarbeta. Under årens lopp har det pågått en livlig
            diskussion om möjligheterna att genomföra individuell beskattning.
            Det har då ofta anförts att en stor an- del av familjerna med
            en inkomsttagare återfinns i låginkomstgrupperna, att många och
            framför allt äldre kvinnor saknar utbildning eller arbetsmöj-
            ligheter, att barntillsynen inte är så väl utbyggd att den möjliggör
            för de kvinnor som vill att välja förvärvsarbete o.s. v. Det har
            således ansetts rim- ligt och rättvist att i ett övergångsskede
            skydda vissa familjer för skatte- skärpningar, och det har stått
            klart att det i första hand gällt att skydda barnfamiljer och
            familjer i lägre inkomstlägen från de standardförsäm- ringar ett
            genomförande av individuell beskattning eventuellt skulle kunna
            innebära. Det förslag som nu framlagts tar också hänsyn till dessa
            familjer, och genom omkonstruktion av skalan, införandet av grundavdrag
            och av- drag på slutskatten skyddas i huvudsak familjer med en
            förvärvsarbetan- de från skatteskärpningar upp i relativt höga
            inkomstlägen. Vi har heller ingenting att invända emot införandet
            av ett avdrag om 1 800 kr. på slut- skatten, eftersom det får
            en gynnsam effekt för familjer i låginkomstlä- gen i motsats till
            de dubbla ortsavdragen som ju har en degressiv effekt och
          </p>
          <pb facs="riksdagen-motions-pdf/data/1970/mot_1970__ak__1221/mot_1970__ak__1221-002.pdf"/>
          <fw>
            10 Motion i Andra kammaren, nr 1221 år 1970
          </fw>
          <p>
            således gynnar familjer i höga inkomstlägen. Vi kan dock inte
            bortse från att det extra skatteavdraget på slutskatten kan få
            relativt ogynnsam- ma effekter i familjer med två förvärvsarbetande
            när den ena inkomstta- garen har en mycket låg inkomst; detta
            genom att reduktionsrätten kom- mer att upphöra redan vid en taxerad
            inkomst på 4500 kr. I konsekvens med den snabba reduktionen av
            det extra skatteavdraget vid den andra makens inträde i arbetsmarknaden
            och med hänvisning till de kriterier som anförts för ett bibehållande
            av ett visst »hemmamakestöd&gt; vid beskatt- ningen anser vi det
            orimligt att också familjer med en hemarbetande vuxen i mycket
            höga inkomstlägen skall kunna tillgodogöra sig ett extra av- drag
            på slutskatten. Vi anser därför att det bör ske en reduktion av
            det extra avdraget på slutskatten i familjer i högre inkomstlägen.
            Denna re- duktion bör sätta in när grundavdraget är avtrappat,
            d.v.s. vid en taxerad inkomst på 52 500 kr. och ske enligt samma
            regler som för grundavdraget, d.v.s. med en femtedel av den del
            av inkomsten som överstiger 52500 kr. Denna reduktion innebär
            att det extra avdraget på slutskatten skulle vara helt borta vid
            en taxerad inkomst på 61500 kr. Reduktionsregeln bör också gälla
            för ensamstående med barn i dessa inkomstlägen. Innebörden av
            en sådan reform blir att gifta, ensamstående och ensamstående
            med barn i hög- re inkomstlägen jämställs i skattehänseende. Ett
            starkt skäl för ett ge- nomförande av ett förslag med reducering
            av avdraget på slutskatten är att det i de inkomstlägen som drabbas
            knappast längre är motiverat att samhället träder in med ett stöd
            för att möjliggöra för någon av parterna att stanna i hemmet.
            Det bör vara vars och ens privatsak om så sker.
          </p>
          <p>
            Av det anförda framgår att vi helt accepterar att en övergång
            till indivi- duell beskattning bör ske etappvis och att det skyddsmoment
            som införan- det av ett avdrag på slutskatten utgör är fullt acceptabelt
            i de lägre in- komstskikten och i ett övergångsskede. Det framgår
            dock inte av proposi- tionen om den nu föreslagna skattereformen
            i vad den avser övergång till individuell beskattning avser att
            utgöra en övergångslagstiftning. Där- emot framhöll familjeskatteberedningen
            att det av beredningen förordade alternativet var »avsett som
            ett första steg mot en helt individuell beskatt- ning och att
            de kvarstående momenten av sambeskattning torde på ett för- hållandevis
            enkelt sätt kunna avvecklas genom särskilda beslut av stats- makterna
            då tidpunkten anses lämplig». Vi anser i likhet med familjeskatte-
            beredningen att det i framtiden bör ske en fullständig övergång
            till indi- viduell beskattning. Tidpunkten för en sådan övergång
            blir givetvis avhäng- ig av de reformer som sker i syfte att underlätta
            för allt fler att gå ut i ar- betsmarknaden eller att genom familjepolitiskt
            stöd stanna i hemmet förut- satt att-de har barn. Målsättningen
            bör vara en helt genomförd indivi- duell beskattning och att det
            moment av sambeskattning som avdraget på slutskatten innebär på
            sikt bör avvecklas. I syfte att underlätta en sådan övergång till
            individuell beskattning bör kraftfulla arbetsmarknads-,
          </p>
          <pb facs="riksdagen-motions-pdf/data/1970/mot_1970__ak__1221/mot_1970__ak__1221-003.pdf"/>
          <fw>
            Motion i Andra kammaren, nr 1221 år 1970 1i
          </fw>
          <p>
            lokaliserings- och utbildningspolitiska medel sättas in liksom
            ytterligare utbyggnad av barntillsynen och det familjepolitiska
            stödet. Med hänvisning till det anförda hemställer vi, a) att
            riksdagen måtte besluta om avtrappning av avdrag på slutskatten
            med början vid den inkomstgräns när grund- avdraget är borta och
            i enlighet med de reduktionsregler som i övrigt gäller för grundavdrag.
            b) bevillningsutskottet utarbetar erforderlig lagtext. Stockholm
            den 1 april 1970
          </p>
          <p>
            Gördis Hörnlund (s) Anita Gradin (s) Birgitta Dahl (s) Doris
            Håvik (s) Bernt Ekvall (s) Viola Sandell (s)
          </p>
          <p>
            Oskar Lindkvist (s) Gertrud Sigurdsen (s) Lars-Ingvar Sörenson
            (8)
          </p>
        </div>
      </div>
    </body>
  </text>
</TEI>
