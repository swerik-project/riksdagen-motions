<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_521/mot_200405_MJ_521-0001.pdf"/>
      <pb facs="riksdagen-motions-pdf/data/200405/mot_200405_MJ_521/mot_200405_MJ_521-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ521 pnr: mp727
          </p>
          <p>
            Motion till riksdagen 2004/05:MJ521
          </p>
          <p>
            av Ingegerd Saarinen (mp)
          </p>
          <p>
            Innehållsdeklaration av godis
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anför om att regeringen skall verka för att utrymmesmat ska förses
            med en tydlig innehållsdeklaration.
          </p>
          <p>
            Motivering
          </p>
          <p>
            Övervikt och fetma är ett snabbt ökande hälsoproblem i Sverige.
            Nära 2,5 miljoner människor beräknas vara överviktiga och cirka
            500 000 lider av fetma. Antalet personer med fetma har nästan
            fördubblats under de senaste 20 åren. ågot som är djupt oroande
            är kopplingen mellan övervikt och samhällsklass. Olika undersökningar
            visar att övervikt är starkt kopplad till vilken grupp i samhället
            man tillhör. dag får svensken i snitt minst 25 26 av energin från
            utrymmesmat, det vill säga livsmedel som mest innehåller mycket
            energi och/eller fett och socker men lite av andra näringsämnen.
            Hit räknas livsmedel som godis, glass, kaffebröd, snacks, alkohol
            och söta drycker. Tio till femton procent är maximalt vad som
            kan rymmas i en hälsosam kost om man i övrigt äter bra. Ett medel
            att motverka det ökande hälsoproblemet är minskad konsumtion av
            så kallad utrymmesmat. Fysisk aktivitet är bra, men i praktiken
            måste vi minska vår konsumtion av utrymmesmat för att minska övervikten.
            Samhället har ett ansvar för de individer som inte har förutsättningar
            att klara att göra kloka val av livsmedel.
          </p>
          <pb facs="riksdagen-motions-pdf/data/200405/mot_200405_MJ_521/mot_200405_MJ_521-0002.pdf"/>
          <p>
            2004/05:MJ521
          </p>
          <p>
            Ansvarsfull marknadsföring är ett viktigt område
          </p>
          <p>
            Det är bra om industrin vill ändra sitt utbud, men det går för
            långsamt. Problemet löser sig inte av sig självt. Regeringen måste
            gå in med styrmedel, en väg som också WHO har pekat på. Både industrin
            och handeln måste göra mer, speciellt i fråga om produkter och
            marknadsföring riktade mot barn. Färre ”multipriser” för stora
            förpackningar, och produkthyllor som är utplacerade för att locka
            till impulsköp är en möjlighet. I dag är söta produkter ofta riktade
            speciellt till barn, med roliga gubbar och cd-skivor utanpå. Då
            sträcker sig barnen inte efter de hälsosamma alternativen. Ett
            annat viktigt område är en bra märkning av livsmedel inklusive
            utrymmesmaten. Vi anser att förpackade livsmedel ska förses med
            innehålldeklarationer som tydligt visar innehåll av exempelvis
            socker och fett per 100 g. Livsmedel i lös vikt bör även ha en
            tydlig innehållsdeklaration som i butiken finns lättillgänglig
            för konsumenten.
          </p>
          <p>
            Stockholm den 5 oktober 2004
          </p>
          <p>
            Ingegerd Saarinen (mp)
          </p>
        </div>
      </div>
    </body>
  </text>
</TEI>
