<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00308">
  <teiHeader>
    <fileDesc>
      <titleStmt>
        <title>Översyn av valsystemet</title>
        <author corresp="i-W6BJ44rcZjp5pD28NhHrCf i-Q1WPoNtt1578KMfEZ5TLkK">av Gunnar Axén och Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av valsystemet</title>
          <idno type="rdwebb">GY02K308</idno>
          <rs type="number">K308</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K308/text</ref>
          <ref type="dokument_url_html">http://data.riksdagen.se/dokument/GY02K308</ref>
          <ref type="dokumentstatus_url_xml">http://data.riksdagen.se/dokumentstatus/GY02K308</ref>
          <ref type="doc">http://data.riksdagen.se/fil/01653FD8-3409-44E5-9A19-FFF6D03428CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XWKAh6Qrm13pXEoWyYEURc" type="signed"/>
        <correspContext corresp="i-XWKAh6Qrm13pXEoWyYEURc">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-LNNYumr5MgbYcz7uE1Up3b" type="numbering">
          <date when="2010-10-28"/>
        </correspAction>
        <correspAction xml:id="i-MZuRvF7WXTH6RqbqozM7ax" type="submission">
          <date when="2010-10-26"/>
        </correspAction>
        <correspAction xml:id="i-SHgUF5NrN4jU8bk31TUac6" type="transfer">
          <date when="2010-10-25"/>
        </correspAction>
        <correspAction xml:id="i-PfX2wsdAq1viYWBQqPtnyN" type="assigned"/>
        <correspContext corresp="i-PfX2wsdAq1viYWBQqPtnyN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WQCT2BeYTj91xoS8KiLuJZ">
            Förslag till riksdagsbeslut
          </head>
          <p xml:id="i-49Nn6iuUdVBuPMs9V9h34P">
            Riksdagen tillkännager för regeringen som sin mening vad som
            anförs i motionen om en översyn av det svenska valsystemet.
          </p>
        </div>
        <div type="motContent">
          <head xml:id="i-LfKuurH3j6AL49m8KZ7EPg" type="h1">
            Motivering
          </head>
          <p xml:id="i-GJcNVD3veWuqZtfwELa4hU">
            2010 års riksdagsval var ett i många avseenden historiskt val.
            Utöver det faktum att Sverige fick in ett nytt parti i riksdagen
            särskilde sig valet också från många tidigare val i den efterföljande
            debatten. På såväl ledarsidorna som i kafferummen har diskussionerna
            kring valsystemets proportionalitet och rättvishet gått varma.
          </p>
          <p xml:id="i-JhHbuDiNRnuyActk6j4GFc">
            När Valprövningsnämnden stängde tidsfristen för överklaganden
            av riksdagsvalsresultatet hade hela 120 överklaganden inkommit.
            Vissa av dessa grundade sig i felaktiga hanteringar av valsedlar
            och brott mot vallagen, men en stor del av överklagandena var
            också uttryck för missnöje och misstro mot det svenska valsystemet
            till följd av oklara förhållanden om den valkretsvisa fördelningen
            av riksdagsmandat.
          </p>
          <p xml:id="i-Cc7FmwHxDog3jZmfezGPj6">
            En ofta påtalad brist i det svenska valsystemet är antalet utjämningsmandat.
            När valsystemet utvecklades på 1970-talet hade Sverige fem stabila
            riksdagspartier, varvid 39 utjämningsmandat ansågs vara tillräckligt
            för att överbrygga de orättvisor som kan uppstå när valkretsarnas
            fasta mandat fördelats. Sedan dess har dock mycket vatten runnit
            under broarna och riksdagspartierna har kommit och gått. Med dagens
            åtta riksdagspartier riskerar dessa utjämningsmandat att inte
            räcka till och en situation där den riksdagsgruppering som fått
            flest röster inte är densamma som den som får flest riksdagsmandat
            kan bli till verklighet.
          </p>
          <p xml:id="i-8uK4sz3XxAdochhR8Rdf1v">
            Redan 1988, när ett sjätte parti valdes in i riksdagen, noterades
            denna problematik då följden av bristen på utjämningsmandat ledde
            till en oproportionerlig fördelning av riksdagsmandat. Efter valet
            2010, där riksdagen fick sitt åttonde parti, ser vi på nytt hur
            antalet utjämningsmandat påverkar proportionaliteten. I en handfull
            valkretsar har bristen på dessa gett följden att de partier som
            fått flest röster inte alltid har varit de som fått flest mandat
            och därmed inte heller inflytande i relation till sitt valresultat.
          </p>
          <p xml:id="i-KuW2Pjik26qtAapJ8Rw7Ur">
            Det svenska valsystemet är i mångt och mycket ett bra sådant.
            Vi skulle dock vilja påstå att det till viss del har sprungits
            ifrån av samhällsutvecklingen och den nya partifloran. Ett idogt
            lappande av vallagen samt ett konserverande tänkande kring denna
            har lett till en situation där den inte längre fångar upp och
            reglerar dagens situation.
          </p>
          <p xml:id="i-WJeqQke3M9Z3HZBrgpVRzw">
            Med anledning av ovan nämnda menar vi att en översyn av det svenska
            valsystemet bör göras. Valkretsarnas storlekar, metoden för mandatfördelningen
            och antalet utjämningsmandat är exempel på viktiga faktorer i
            ett valsystem som kan vara intressant att se över närmare. Måhända
            finner en översyn av detta slag att det svenska valsystemet fungerar
            optimalt och ej bör vara föremål för förändring. Ett annat utfall
            kan vara att man finner nya vägar framåt, mot en mandatfördelning
            som tydligare speglar valresultatet. Oavsett vilken av de båda
            vägarna som efter översynen förefaller vara rimlig har det svenska
            valsystemet då genomgått en översyn, vilket medför såväl nya förhållningssätt
            som ett nytt förtroende för detsamma.
          </p>
        </div>
        <div type="motSignatures">
          <list>
            <item xml:id="i-JbiSN2kNydbRJnZ5dtW3HA" who="i-W6BJ44rcZjp5pD28NhHrCf">
              Gunnar Axén (M)
            </item>
            <item xml:id="i-GCfEjDos5GvW4Y7xCxsCuD" who="i-Q1WPoNtt1578KMfEZ5TLkK">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
