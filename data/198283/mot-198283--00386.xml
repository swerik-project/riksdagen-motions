<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00386">
  <teiHeader>
    <fileDesc>
      <titleStmt>
        <title>Sjukvården vid tandskador</title>
        <author>Marianne Karlsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjukvården vid tandskador</title>
          <idno type="rdwebb">G602386</idno>
          <rs type="number">386</rs>
          <ref type="dokument_url_text">http://data.riksdagen.se/dokument/G602386/text</ref>
          <ref type="dokument_url_html">http://data.riksdagen.se/dokument/G602386</ref>
          <ref type="dokumentstatus_url_xml">http://data.riksdagen.se/dokumentstatus/G602386</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-McLYUiQ2HPKiK8A5Nxc9ce" type="signed"/>
        <correspContext corresp="i-McLYUiQ2HPKiK8A5Nxc9ce">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__386/mot_198283__386-001.pdf"/>
      <div type="motHeader" xml:id="i-8snHmFWEC2bbtz8XC2CGMs">
        <div type="motTitle" xml:id="i-944QNSeFNs35cEjZTorqxW"/>
        <div type="motSubmissionInfo" xml:id="i-8Ni5Y85uW8s4TCampZFaHD"/>
      </div>
      <div type="motBody" xml:id="i-9gXfMiskP8N6RTGfvw7uh">
        <div xml:id="i-V9NALw86TeuhmQnuUVgUX9">
          <p xml:id="i-3crDiEgSM5P5QAZusFLVwG">
            Motion 1982/83:386
          </p>
          <p xml:id="i-RuW2ypJDLrXvpgrv62ra4V">
            Marianne Karlsson Sjukvården vid tandskador
          </p>
          <p xml:id="i-8JPb4NKqpZLh2nQyLih1Fc">
            Då frågan om oral galvanism kommer att behandlas även under 1982/83
            års riksmöte anser undertecknad att de frågor som togs upp i min
            motion 1981/82:350 är lika aktuella nu som förra året. Det har
            under det gångna året skett betydelsefulla attitydförändringar
            som måste beaktas i det fortsatta arbetet. Trots att ingen av
            de redan etablerade organisationerna ställde sig bakom förra årets
            motion är det angeläget att man på tandvårdsområdet ger utrymme
            för fri konkurrens samt effektiva och hälsosamma vårdmetoder.
          </p>
          <p xml:id="i-M5uiSubrHrp15LfNcqDGQX">
            Mycket få människor, även bland tandläkare och läkare, tycks
            verkligen vara kunniga om vilken stor betydelse som tandröta och
            kroniska tandin- fektioner spelar i sjukdomspanoramat i vår västerländska
            värld och om vilka möjligheter som existerar för spridning av
            sjukdomsframkallande ämnen, särskilt bakterier från en infekterad
            tandpulpa till hjärnan. Citatet har tagits ur den nyligen utkomna
            boken Tandröta som orsaken till nervsjukdomar, epilepsi — schizofreni
            — multipel skleros — hjärntumör. Boken har skrivits av med. dr
            Patrik Störtebecker, tidigare docent i neurologi vid Karolinska
            institutet, Stockholm, och Göteborgs universi- tet. Slutna varhärdar,
            dvs. innestängda tand-käkinfektioner som inte kan få utlopp utåt,
            är betydligt mer riskabla att hysa i munhålan än öppna infektionshärdar.
            Bakterieprodukter sprider sig då lättare till skallhålan och hjärnan
            genom nervbanor och venösa system. Dessa slutna tandinfektioner
            har oftast uppkommit genom att en infektion kvarstått vid rotfyllning
            av tanden t. ex. med en guldkrona. Tidigare räknade man med att
            minst var tredje rotfyllning misslyckades och sålunda gav upphov
            till kvarstående infektion kring tandroten i käkbenet. På grund
            av att roten är död så blir tanden okänslig, dvs. ingen ”tandvärk”
            förnimmes, och därför märker inte personen i fråga att en infektion
            med benröta har uppstått kring tanden. Vid varje tugga uppstår
            ett tryck mot en förefintlig infekterad tandrot. Detta i sin tur
            leder till att bakterier och bakterietoxiner kommer att pressas
            ut i omkringliggande vävnader och sedan vidare ut i kroppen. Det
            skall observeras att det är en naturlig process där tandröta är
            orsak till att en sjukdomsbild av ett större format utvecklas.
            Något samband med oral galvanism behöver inte finnas då oral galvanism
            mer är att hänföra till förgiftning av tungmetaller. Men då det
            i tandlagningsmaterial genom åren använts metaller såsom kvicksilver,
            kadmium och bly, vilka i andra sammanhang sedan länge
          </p>
          <p xml:id="i-7gnPJRFLZ1hooVuH5mriN1">
            1" Riksdagen 1982183. 3 saml. Nr 385-392
          </p>
          <pb facs="riksdagen-motions-pdf/data/198283/mot_198283__386/mot_198283__386-002.pdf"/>
          <p xml:id="i-Yb3E1v7N6FWd3HAGegDeEL">
            Mot. 1982/83:386 4
          </p>
          <p xml:id="i-KCSPseNDzypZzKGsyYuRKW">
            som mycket hälsovådliga, finns skäl att berörda myndigheter nu
            utvidgar forskning och behandling av sjukdomseffekter från tänder
            och tandvårds- material. Det är väl känt att ”oral galvanism”
            uppstår när två metaller i tandlagningarna inte passar ihop och
            även att tandlagningar utsätts för korrosion. Det kan gälla guldbryggor,
            kronor, stifttänder, rotfyllningar (materialet i stiften) och
            amalgamfyllningar (amalgam innehåller flera olika metaller samt
            kvicksilver). Metallerna bildar tillsammans med saliven galvaniska
            strömmar (saliven verkar som syran i ett batteri och mätbar elproduktion
            i munnen verkar dygnet runt). Med tiden uppstår korrosion, metalljoner
            frigörs och vi blir metallförgiftade. Förgiftningen sprids i vävnaderna
            kring tänderna och in i käkbenet, sväljs med saliven ner i magen
            och sprids med blodet till kroppens olika organ och det centrala
            nervsyste- met. Vissa av metallerna lagras i kroppen och förstör
            med tiden viktiga organ eller ger upphov till svåra allergier.
            Vanliga symtom för dessa sjukdomar visar sig i sveda i mun och
            tunga, metallsmak i mun, irriterade slemhinnor, värk i huvud,
            käkar och nacke, synförsämring, öron-, näs- och halsbesvär, infektioner,
            spänningar och kramper i kroppen, ledbesvär, mag-, njur- och leverbesvär,
            koncentrations- svårigheter och trötthet varvid sjukdomar och
            symtom som tidigare ansetts härröra från tandröta mycket väl kan
            ha sin orsak i galvaniska metallförgift- ningar. Docent Mats Hansson
            har i en avhandling vid tandläkarhögskolan i Malmö hävdat att
            kvicksilverfyllningen amalgam som de flesta har i munnen, i alla
            avseenden är ett mycket olämpligt material att fylla tänderna
            med. Framför allt är fyllningen olämplig om den används samtidigt
            med guld. Enligt Hansson kan de uppgifter han arbetat fram få
            en omvälvande inverkan på tandvård över huvud taget. Personer
            med oral galvanism har ”hög vårdkonsumtion” då patienterna för
            varje behandling blivit alltmer kvicksilverförgiftade. Alla regler
            om gränsvärden för kvicksilver förefaller meningslösa, när så
            stora mängder som det här rör sig om frisätts från tandfyllningar.
            Uppenbarligen står vi i dag inför en giftkatastrof av oöverskådlig
            omfattning som drabbar många länder och då främst de utvecklade.
            Den förgiftning som uppstår till följd av tandlagningar skall
            jämföras med industriutsläppen som görs i våra vatten där fiskar
            och djurliv dör och där hälsovårdande myndigheter ger rekommendationer
            huruvida fisk utgör ätlig föda. I Eslöv har hälsovårdsbyrån undersökt
            hur kommunens tandläkare tar hand om sitt amalgamavfall. Ca 50
            kg amalgam omsätts bara i denna kommun under året. Grovt räknat
            är hälften av detta kvicksilver. Det rör sig om åtskilliga 100
            ton amalgam som det under årens lopp varit tillåtet att sätta
            in i våra munnar samtidigt som rigorösa föreskrifter reglerar
            utsläppen i naturen.
          </p>
          <pb facs="riksdagen-motions-pdf/data/198283/mot_198283__386/mot_198283__386-003.pdf"/>
          <p xml:id="i-8AX5QfBhVZziTWo18jfnJg">
            Mot. 1982/83:386 3
          </p>
          <p xml:id="i-8hMnsYw71juTkYpYPTEoz6">
            Gränsvärdet för högsta dagliga intag av kvicksilver är enligt
            livsmedels- verket 0,4 mikrogram per kilo kroppsvikt — normalt
            25-30 mikrogram per dygn. Med födan får vi vanligen i oss i medeltal
            10 mikrogram per dygn. Ingen vet var förgiftningsgränsen går när
            kvicksilver frisätts från tänderna. En nylagd amalgamfyllning
            frisätter stora mängder kvicksilver när den hårdnar, speciellt
            med den s. k. våttekniken som i dag används. Efter ett dygn finns
            125 mikrogram kvicksilver per gram vävnad i tandpulpan och efter
            en vecka 50 mikrogram. Kvicksilvret går direkt genom tanden in
            i underliggande vävnad, där nerverna till hjärnan går. Amalgamet
            fortsätter sedan att avge kvicksilver genom korrosion tills en
            stabil metall återstår, vilket tar mycket lång tid. Finns galvanisk
            kontakt med guld går nedbrytningen av amalgamet mycket snabbare.
            Många människor har förmåga att vid långvarig exponering av gifter
            och så även vid oral galvanism bygga upp eget kroppsförsvar mot
            förgiftningen. Detta har gjort det svårt att okritiskt klassificera
            de elekrokemiska biverkningarna som erkänd sjukdom, vilket medfört
            att tusentals människor som saknar förmåga att bygga upp ett eget
            kroppsförsvar mot förgiftningen drabbats av en mängd olika hälsonedsättande
            symtom och därför inte erhållit de förmåner som sjukvårdssystemet
            tillerkänner sjuka. Socialstyrelsen har känt till sjukdomen sedan
            1950 men ännu gjort mycket litet för att informera tandläkare,
            läkare och sjukkassor om den ökande förekomsten av oral galvanism.
            Sjukkassorna har därför inte med sjukdomen i förteckningen över
            kända sjukdomar och som följd av detta får de som lider av förgiftningssymtom
            inte alla sina rättigheter tillgodosedda. Många tandläkare och
            även läkare har vid patienternas konsultationer inte velat ta
            upp tandlagningsmaterialet som orsak till patienternas besvär.
            Man har ställt sig oförstående och man har hänvisat till att sjukdomen
            inte är känd. Många patienter har därför oförskyllt kommit att
            klassificeras som sinnes- sjuka eller psykiskt sjuka och symtomen
            på förgiftning har man sökt motverka med nervlugnande mediciner.
            Man kan här konstatera att det svenska läkar- och tandläkarsystemet
            har svårt att verka över gränserna till sina resp. specialiteter,
            vilket med största sannolikhet måste ses som den främsta orsaken
            till att forskningen kring oral galvanism är och har varit otillräcklig.
            Generaldirektören i socialstyrelsen sade i en insändare i Sundsvallstid-
            ningen den 20 maj 1981 att ”styrelsens sakkunniga inom området
            befann sig i slutskedet av sitt arbete med att sammanfatta de
            tänkbara biologiska effekterna av berörda material”. Enligt vad
            som erfarits har endast en tandläkare avdelats för uppdraget vilket
            skall ses i relation till de mycket stora resurser som ägnas att
            bota de symtom som kvicksilver bevisligen kan ge upphov till hos
            olika männi- skor.
          </p>
          <p xml:id="i-Wnk6ctwFHPLTcDzcsUNefM">
            Problemet med oral galvanism har också en annan sida, som man
            inte helt
          </p>
          <pb facs="riksdagen-motions-pdf/data/198283/mot_198283__386/mot_198283__386-004.pdf"/>
          <p xml:id="i-JfYzMa4RZLqFizaXxPw86S">
            Mot. 1982/83:386 6
          </p>
          <p xml:id="i-2PaJMPmqJbW24UuRu6oLMF">
            kan försumma. Erfarenheten visar nämligen att varje epok har
            sitt modeproblem och sin modefara, som blir överdriven, utan att
            man för den skull kan påstå att faran inte finns. För hundra år
            sedan förekom det tapeter som innehöll ett vackert färgämne vari
            ingick arsenik, vilket hade en tendens att avge giftiga gaser
            (vanligaste färgen hette schweinfurtergrönt). Denna i och för
            sig befintliga fara ledde till ren panik hos allmänheten, och
            alla som hade huvudvärk kom att överdriva sina symtom och tro
            sig vara krymplingar för livet. En precis likadan företeelse förekom
            strax efter kriget, då många blivit skadade av gengas, men många
            andra trodde sig ha blivit skadade, där psykiska faktorer spelade
            in. Den som misslyckats i livet tenderar ibland att få inbillade
            sjukdomar eller i många fall överdriva något som är faktiskt befintligt
            men inte så stort som han tror. Huvudvärk och smärta är emellertid
            väldigt besvärliga symtom, och en inbillad smärta eller liknande
            kan göra precis lika ont som en helt verklig och på klara medicinska
            fakta baserad sådan. Detta är helt säkert ett betydande sidoproblem
            när det gäller det medicinska galvanismproblemet. Detta betyder
            att den medicinpersonal som skall behandla patienter som lider
            av fenomenet måste besitta en hel del psykologisk skarpblick.
            Problemen skiljer sig emellertid på intet sätt från de problem
            som föreligger vid nästan alla sjukdomar, varför man i regel inte
            bör behandla personer som uppvisar symtom på oral galvanism i
            första hand med psykiatriska metoder utan med vanlig kroppssjukvård
            med bara sedvanligt inslag av psykologi.
          </p>
          <p xml:id="i-CTFPcumqWWEoHjskjn69gW">
            Kontrollen av tandlagningsmaterialet är otillräcklig
          </p>
          <p xml:id="i-YZtGiyoASFhorWpurgiWed">
            Den närmaste tandmaterialprovningsanstalten finns i Oslo, NIOM,
            vilket betyder Nordiskt institut för odontologisk materialkontroll.
            I en skriftsam- ling utgiven av tandläkare Lennart Edrén, Stockholm,
            säger denne följande angående kontrollen: ”En amalgamfabrikant/försäljare
            får inte i reklamen säga att amalgamet är godkänt av NIOM, endast
            att det är testat! Lägg märke till att det alltså är möjligt att
            gå ut på marknaden och göra reklam för ett mycket undermåligt
            amalgam utan att myndigheterna ingriper.” Det är mycket allvarliga
            fakta som kommit i dagen som visar att den tandvårdssökande allmänheten
            utsätts för risker som det otvivelaktigt ankommer på samhället
            att ta ett vidgat ansvar för inom ramen för tillgängliga forsknings-,
            utvecklings- och vårdresurser. I detta sammanhang ankommer på
            socialstyrelsen att tillse att inga vattentäta skott uppstår mellan
            medicinsk vård och tandvård. Sammanfattningsvis kan konstateras
            att inom medicinsk och tandmedi- cinsk litteratur relateras en
            hel del fall där det visas ett tydligt samband mellan tandåkommor
            och kroppsåkommor. De hälsovådliga tandmaterialen är en annan
            och mycket allvarlig orsak till olika sjukdomstillstånd. Tandåkommor
            kan uppstå eller förstärkas av felaktig eller bristfällig
          </p>
          <pb facs="riksdagen-motions-pdf/data/198283/mot_198283__386/mot_198283__386-005.pdf"/>
          <p xml:id="i-KRd7V1LYLRGtuqsWRgkJ4B">
            Mot. 1982/83:386 7
          </p>
          <p xml:id="i-3VWg8rz31HiGRtpS4E9L5e">
            tandbehandling samt av de farliga tandvårdsmaterialen. Kroppsåkommor
            av sådana tandåkommor kan alltså i själva verket mer eller mindre
            härledas till tandbehandling och tandvårdsmaterial. Det finns
            även kombinationseffekter av tandåkommor plus tandvårds- material.
            Dessutom uppstår även kombinationen tandåkommor/dentalmate- rial
            plus annan mer ”vanlig” kroppssjukdom eller i samband med medicin
            eller annat som kan ge bieffekter.
          </p>
          <p xml:id="i-5e1QnygPmHSFEbVGuM89yX">
            När skada skett
          </p>
          <p xml:id="i-V8g2LjB1p4y5SfZaFZGJms">
            Vem skall ansvara för eftervården av de svårare tandskadefallen?
            Även om dessa patienter får ursprunget till sina skador tillrättat
            står de ofta inför en långvarig regenerering av sina nedbrutna
            kroppsorgan. Särskilda insatser krävs för att framskynda och kontrollera
            tillfrisknandet. Läkare och tandläkare behöver undervisas och
            informeras utav särskilt utbildad personal inom dessa specialiteter,
            varvid redan utbildade specialister bör kunna verka inom av myndigheterna
            angiven organisationsform. En forskarprofessur bör inrättas i
            ämnet. Det finns i dag behov av att staten initierar ett projekt
            med en ny medicinsk specialitet som arbetar med hela den mänskliga
            organismen i samband med åkommor från tänder och tandlagningar.
            Projektet bör ses som en tillfällig statlig insats för att initiera
            en utvecklings- och försöksverksamhet som i lämpliga former bör
            integreras i sjukvårdshuvudmännens reguljära verksamhet. Statliga
            insatser krävs även för anordnande av kurser för tandläkare där
            ett grundläggande moment utgör att ingående belysa riskerna för
            följdsjukdom vid tandröta och förgiftning från tandlagningsmaterial.
            Härvid bör ankomma på socialstyrelsen att i samråd med Landstingsför-
            bundet utarbeta en plan för utbildning av tandvårdspersonal varvid
            särskilt skall beaktas värdet av att personer med långvarig och
            god inblick i dessa specialiteter skall ges möjlighet att medverka
            till att lösa dagens akuta behov avatt genom snabba insatser lösa
            de tandskadades hälsoproblem för att på så sätt förebygga att
            samhället åsamkas stora kostnader för patienternas långtidsvård
            och bortovaro från det produktiva livet. Det skall i sammanhanget
            observeras att tillgången på tandläkare nu är avsevärt bättre
            än tidigare och att intagningen av tandläkarstuderanden föreslagits
            minska från 420 till 380 fr. o. m. 1982/83. Trots denna minskning
            beräknas antalet tandläkare öka från drygt 10 000 år 1980 till
            ca 11 500 år 1990. Trots neddragning i antalet studeranden bedöms
            personella resurser vara tillgängliga för en förstärkning av befintlig
            sjukvårds- och tandläkarorganisation så att patienter med oral
            galvanism och tandröta kan få sina tänder åtgärdade utan att som
            nu tvingas resa land och rike runt till de mottagningar som specialiserat
            sig på vård av denna utbredda folksjukdom.
          </p>
          <pb facs="riksdagen-motions-pdf/data/198283/mot_198283__386/mot_198283__386-006.pdf"/>
          <p xml:id="i-XWs2TARqSugSXkVcx6MY3b">
            Mot. 1982/83:386 8
          </p>
          <p xml:id="i-Ec2zRfjPoZtVjh93Qw9yFC">
            Hemställan
          </p>
          <p xml:id="i-RVLxvR7SHeekirkY1k5w5Z">
            Med stöd av det anförda hemställs att riksdagen hos regeringen
            begär initiativ syftande till att ett projekt med en ny medicinsk
            specialitet initieras, där man arbetar med hela den mänskliga
            organismen i samband med åkommor från tänder och tandlagningar.
          </p>
          <p xml:id="i-JEuBUnPyFRSPMCq4t7PgJQ">
            Stockholm den 18 januari 1983
          </p>
          <p xml:id="i-25arn9BwB6FMkFqGn79Wi1">
            MARIANNE KARLSSON (c)
          </p>
        </div>
      </div>
    </body>
  </text>
</TEI>
