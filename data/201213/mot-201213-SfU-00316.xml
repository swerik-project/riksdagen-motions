<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00316">
  <teiHeader>
    <fileDesc>
      <titleStmt>
        <title>En ansvarsfull invandringspolitik</title>
        <author corresp="i-DCyBt1A1WiAhi5tm5k4A7H">av Jimmie Åkesson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ansvarsfull invandringspolitik</title>
          <idno type="rdwebb">H002Sf316</idno>
          <rs type="number">Sf316</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf316/text</ref>
          <ref type="dokument_url_html">http://data.riksdagen.se/dokument/H002Sf316</ref>
          <ref type="dokumentstatus_url_xml">http://data.riksdagen.se/dokumentstatus/H002Sf316</ref>
          <ref type="doc">http://data.riksdagen.se/fil/0994FCA1-CB84-49B3-80C8-96544CF364E0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DCyBt1A1WiAhi5tm5k4A7H</idno>
            <name>Jimmie Åkesson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-NXkJirA9Eh3xDV8PPU3eVE</idno>
            <name>Kent Ekeroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-CDKhUdmb1S9QFH6sC7PTmi</idno>
            <name>Erik Almqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XD3yuTxNo5mTreeWpT2Tb8" type="signed"/>
        <correspContext corresp="i-XD3yuTxNo5mTreeWpT2Tb8">
          <note type="signatory" corresp="i-DCyBt1A1WiAhi5tm5k4A7H"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-NXkJirA9Eh3xDV8PPU3eVE"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-TrXGyxsScvTSQxnJXvtZZW"/>
          <note type="signatory" corresp="i-CDKhUdmb1S9QFH6sC7PTmi"/>
        </correspContext>
        <correspAction xml:id="i-YM5raqeC3SuPx28V1sDKPL" type="numbering">
          <date when="2012-10-08"/>
        </correspAction>
        <correspAction xml:id="i-KLEPo5T6zQ4unVcGEJvcdX" type="submission">
          <date when="2012-10-05"/>
        </correspAction>
        <correspAction xml:id="i-Q71gjHC8bFt6E38F42tsTE" type="transfer">
          <date when="2012-10-04"/>
        </correspAction>
        <correspAction xml:id="i-FwHaATAB9pvTFPMv4q4o12" type="assigned"/>
        <correspContext corresp="i-FwHaATAB9pvTFPMv4q4o12">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HCsTcLPtpaRGdjhWMF1r2Z" type="motHeader"/>
      <div xml:id="i-KxfUdcCm1zxP613p5BzoBw" type="motBody">
        <div xml:id="i-KwzBBxwLoUtkwwHcFhW2Wa" type="motProposal" subtype="förslag">
          <head xml:id="i-68ZHSF9SGWnDBaEJCu4g31">
            Förslag till riksdagsbeslut
          </head>
          <list xml:id="i-6es9q5U4RRgPdA6bZV5ViH" style="ol">
            <item xml:id="i-CaWpYY2kQA57EPVKapcExG">
              Riksdagen tillkännager för regeringen som sin mening vad som
              anförs i motionen om att äkta makar och därmed jämställda personer
              som önskar återförenas med en make eller maka i Sverige båda ska
              vara över 24 år gamla för att få uppehållstillstånd.
            </item>
            <item xml:id="i-6LCj7Hz7rrqPd4pDscSWS4">
              Riksdagen tillkännager för regeringen som sin mening vad som
              anförs i motionen om att äkta makar och därmed jämställda personer
              som önskar återförenas med en make eller maka i Sverige endast
              ska få uppehållstillstånd om personen i Sverige inte har mottagit
              försörjningsstöd under den tolvmånadersperiod som föregår tidpunkten
              för ansökan.
            </item>
            <item xml:id="i-DiWhqhavYgg9n9oRSLkU2b">
              Riksdagen tillkännager för regeringen som sin mening vad som
              anförs i motionen om att uppehållstillstånd endast ska beviljas
              för äkta makar och därmed jämställda personer som önskar återförenas
              med en make eller maka i Sverige om denna påtar sig fullt försörjningsansvar
              under en femårsperiod för den part som önskar invandra och dessutom
              betalar en engångssumma, uppgående till ett prisbasbelopp, som
              ett bidrag till statens utgifter för maken eller makans svenskundervisning
              och övriga anpassningskostnader.
            </item>
            <item xml:id="i-2WvYKYTajMzzkv8Vi5VyQE">
              Riksdagen tillkännager för regeringen som sin mening vad som
              anförs i motionen om att uppehållstillstånd endast ska beviljas
              för äkta makar och därmed jämställda personer som önskar återförenas
              med en make eller maka i Sverige om denna inte är dömd för våld
              eller hot mot en partner de senaste tio åren.
            </item>
            <item xml:id="i-2Qoj3WNSCivpfgsALzCnFP">
              Riksdagen tillkännager för regeringen som sin mening vad som
              anförs i motionen om att uppehållstillstånd endast ska beviljas
              för äkta makar och därmed jämställda personer som önskar återförenas
              med en make eller maka i Sverige om denna kan erbjuda en bostad
              av rimlig storlek.
            </item>
            <item xml:id="i-QkNeYh2dR1tmyXMjdjp2BH">
              Riksdagen tillkännager för regeringen som sin mening vad som
              anförs i motionen om att uppehållstillstånd endast ska beviljas
              för äkta makar och därmed jämställda personer som önskar återförenas
              med en make eller maka i Sverige om parets samlade anknytning
              till Sverige är större än till något annat land, såvida inte personen
              i Sverige är svensk medborgare eller medborgare i ett annat EU-
              eller EES-land eller har bott i landet i minst 25 år.
            </item>
            <item xml:id="i-Bb4bWkhGF1UTz94KLTEPqY">
              Riksdagen tillkännager för regeringen som sin mening vad som
              anförs i motionen om att en person endast ska beviljas uppehållstillstånd
              i Sverige om han eller hon undertecknar en anpassningsförklaring
              där personen förbinder sig att delta i det svenska samhällslivet
              efter bästa förmåga och att följa svenska lagar och regler.
            </item>
            <item xml:id="i-XCkoFPRNzh5XspUMCeD1K">
              Riksdagen tillkännager för regeringen som sin mening vad som
              anförs i motionen om att ansökan om asyl i Sverige ska göras vid
              gränsen i samband med inresa.
            </item>
            <item xml:id="i-MXVDy2JdfucBnR4x7JQgLF">
              Riksdagen tillkännager för regeringen som sin mening vad som
              anförs i motionen om att visumtvång ska gälla för medborgare i
              länder som är, eller misstänks vara, baser för terrorism samt
              för medborgare i länder som genererar omfattande illegal invandring
              till Sverige.
            </item>
            <item xml:id="i-PXs61ewdGr5epdiP9RBECN">
              Riksdagen tillkännager för regeringen som sin mening vad som
              anförs i motionen om att den som vistas illegalt i landet utan
              att söka asyl inte ska kunna få sin sak prövad utan ska avvisas
              omgående.
            </item>
            <item xml:id="i-RUDukUG13yyBgURz2ano8L">
              Riksdagen tillkännager för regeringen som sin mening vad som
              anförs i motionen om att asylsökande ska uppvisa handlingar som
              styrker deras identitet och nationalitet.
            </item>
            <item xml:id="i-CbY8er65ieg494LSm7xT4K">
              Riksdagen tillkännager för regeringen som sin mening vad som
              anförs i motionen om att uppdra åt Migrationsverket att med vetenskapliga
              metoder åldersbestämma immigranter som påstår sig vara under 18
              år men som kan misstänkas vara äldre.
            </item>
            <item xml:id="i-XcUDWSaHJZS6UwnhCJFibJ">
              Riksdagen tillkännager för regeringen som sin mening vad som
              anförs i motionen om att asyl endast ska beviljas personer av
              två kategorier: 1) de som uppfyller kriterierna i FN:s flyktingkonvention
              (Genèvekonventionen) och 2) ett mindre antal kvotflyktingar som
              erbjuds asyl enligt avtal med UNHCR.
            </item>
            <item xml:id="i-N4UyCVpMuTCqVVJZXjRCAn">
              Riksdagen tillkännager för regeringen som sin mening vad som
              anförs i motionen om att undantagsvis utfärda tillfälliga uppehållstillstånd
              för personer som inte fullt ut lever upp till FN-konventionens
              krav men som av ytterst starka humanitära skäl ändå inte omedelbart
              kan återvända till sitt hemland, ett närliggande område eller
              sitt första asylland.
            </item>
            <item xml:id="i-VgfbzpMV5HdtA19b94AGG8">
              Riksdagen tillkännager för regeringen som sin mening vad som
              anförs i motionen om att tillfälliga uppehållstillstånd ska vara
              regel och att möjligheten att utfärda permanenta uppehållstillstånd
              som ett mellansteg mellan tillfälligt uppehållstillstånd och svenskt
              medborgarskap ska avskaffas.
            </item>
            <item xml:id="i-U2JuPg7m811FjjS9DraiiT">
              Riksdagen tillkännager för regeringen som sin mening vad som
              anförs i motionen om att tillfälliga uppehållstillstånd ska gälla
              för ett år i taget.
            </item>
            <item xml:id="i-LjSVgs7yZ1ZvyrZTLtgAW5">
              Riksdagen tillkännager för regeringen som sin mening vad som
              anförs i motionen om att personer som saknar svenskt medborgarskap
              och som gör sig skyldiga till grova brott eller upprepade brott
              av mindre grov art ska få sitt uppehållstillstånd indraget och
              utvisas.
            </item>
            <item xml:id="i-7WWhDqsth4H8Agntqt5iJs">
              Riksdagen tillkännager för regeringen som sin mening vad som
              anförs i motionen om att en person med uppehållstillstånd som
              visar sig ha besökt det land som han eller hon sagt sig vara på
              flykt ifrån ska få uppehållstillståndet indraget och därefter
              utvisas.
            </item>
            <item xml:id="i-JfQ2K4FThNGBUtjL3JWevh">
              Riksdagen tillkännager för regeringen som sin mening vad som
              anförs i motionen om att grundläggande krav för medborgarskap
              ska vara att man har varit bosatt i Sverige i minst tio år och
              att man under denna tid inte gjort sig skyldig till ett grovt
              brott eller upprepade brott av mindre grov art.
            </item>
            <item xml:id="i-QupLtK8QrCbH3Y5Vq7AGVz">
              Riksdagen tillkännager för regeringen som sin mening vad som
              anförs i motionen om att en sökande endast ska beviljas medborgarskap
              om han eller hon har godkänts i ett medborgarskapstest för att
              visa att han eller hon tagit till sig det svenska språket i tal
              och skrift samt skaffat sig grundläggande kunskaper om svensk
              historia och svenskt samhällsliv.
            </item>
            <item xml:id="i-Jgu6r8f7VHDcsXskhngKaj">
              Riksdagen tillkännager för regeringen som sin mening vad som
              anförs i motionen om att en person som ansöker om medborgarskap
              bör underteckna en deklaration där denna bekräftar sin lojalitet
              med Sverige och förbinder sig att respektera svenska lagar och
              övriga samhällsregler.
            </item>
            <item xml:id="i-2H6B1kPviLnuM3nhF9ijzo">
              Riksdagen tillkännager för regeringen som sin mening vad som
              anförs i motionen om att personer som fått medborgarskap eller
              uppehållstillstånd på falska grunder ska få dessa indragna och
              utvisas. 1
            </item>
          </list>
          <p xml:id="i-RVKjKt7wj3aV8noRqVr9HR">
            1 Yrkande 22 hänvisat till KU.
          </p>
        </div>
        <div xml:id="i-Gtt4hdeehyAW8ycQsQPsbS" type="motContent">
          <head xml:id="i-Af9J6ybWmAjFssLqWQSJs1" type="h1">
            En kraftig begränsning av asyl- och anhöriginvandringen
          </head>
          <p xml:id="i-38ug9pUHDMtQkXFe4g95tF">
            De senaste decennierna har Sverige fört en extrem invandringspolitik,
            extrem i förhållande till folkviljan och extrem i förhållande
            till merparten av övriga västvärldens antal mottagna invandrare
            per person.
          </p>
          <p xml:id="i-6YsnzbXPne83JB64ELyMKT">
            Det som utmärkt svensk invandringspolitik har varit invandringens
            massiva omfattning i relation till Sveriges befolkningsstorlek,
            bristen på selektion som lett till att Sverige ofta tagit emot
            mycket svårintegrerade invandrargrupper med dåliga förutsättningar
            att kunna bidra till välfärden och smälta in i samhället samt
            permanentandet av invandring som i andra länder betraktats som
            tillfällig i och med att Sverige beviljat permanenta uppehållstillstånd
            medan andra länder som regel beviljat tillfälliga uppehållstillstånd.
          </p>
          <p xml:id="i-TCV9vDAC6NXhezSWdHFnwT">
            Sedan 1980 har Sverige beviljat över 1,5 miljoner uppehållstillstånd,
            enligt Migrationsverkets statistik. Få andra länder i världen
            har haft en lika vidlyftig invandringspolitik sett till sin folkmängd.
            Sveriges extrema invandringspolitik har skapat problem inom bland
            annat EU-samarbetet där de svenska representanterna har haft väldigt
            svårt att få något gehör för sina ståndpunkter. Före detta statssekreterare
            Lars Danielsson kommenterade situationen på följande sätt i Sveriges
            Radio, Studio Ett den 8 september 2008:
          </p>
          <p xml:id="i-cNidLPLTsxLT5JEnbCaeV">
            Alla politiska partier i Sverige har varit överens om att vi
            ska ha en mycket liberal asyl- och migrationslagstiftning. Det
            här skiljer ju oss från i stort sett alla andra medlemsstater
            i Europa. Effekten blir då att dom andra ser oss som lite tokiga
            extremister.
          </p>
          <p xml:id="i-R7utkDbQLWpmyiqwHKirTi">
            Trots att många enskilda invandrare bidragit positivt till det
            svenska samhället har den sammantagna effekten av massinvandringspolitiken,
            i kombination med en samhällsupplösande mångkulturalism, blivit
            stora och allvarliga problem i form av segregation, utanförskap,
            sjunkande kunskaps- och betygsnivåer i skolan, etniska och religiösa
            motsättningar, ökad kriminalitet, skenande kostnader och en försämrad
            välfärd.
          </p>
          <head xml:id="i-7M4CKsA1VnGcem7uaoB9Wb" type="h1">
            Skärpta regler för anhöriginvandring
          </head>
          <p xml:id="i-VB2t35Dn28DDzQ6w4LBLij">
            Enligt Migrationsverkets siffror beviljades totalt 69 908 uppehållstillstånd
            (därtill beviljades 23 226 uppehållsrätter till EES-medborgare)
            under 2011. Av dessa var 32 114 anhöriga 1 , vilket motsvarar
            45,9 %, uppehållstillstånd som beviljats av anhörigskäl. År 2005
            beviljades totalt 21 908 uppehållstillstånd av anhörigskäl. På
            enbart några år ökade alltså antalet uppehållstillstånd inom denna
            kategori med runt hälften. År 2010 beviljades 69 916 uppehållstillstånd,
            varav 24 626, eller 35 %, kan hänföras till anhöriginvandring.
            Med andra ord fortsatte anhöriginvandringen att utgöra den enskilt
            största invandringskategorin, med en tydlig ökning för 2011.
          </p>
          <p xml:id="i-Ew5rv5NhHEogaZUndwsvBR">
            Att anhöriginvandringen troligen kommer att öka från redan rekordhöga
            nivåer beror av allt att döma på den migrationsöverenskommelse
            som regeringen träffat med Miljöpartiet, där man gjort det lättare
            för somalisk anhöriginvandring genom avskaffade krav på identitetshandlingar.
          </p>
          <p xml:id="i-NMVicpC6fSwgjk4HVcrbi7">
            Den mycket omfattande anhöriginvandringen har varit möjlig för
            att vi i Sverige, vid en internationell jämförelse, har mycket
            generösa regler för anhöriginvandring. Även med den nuvarande
            regeringens skärpning av regelverket är reglerna tämligen generösa
            då undantagen är så många att hela den så kallade skärpningen
            ter sig vara ett populistiskt slag i luften. Detta kan exemplifieras
            med att Migrationsverket under april och maj 2010 avgjorde cirka
            5 000 anhörigärenden och av dessa prövades endast 92 personer
            enligt de nya strängare reglerna, vilket motsvarar cirka 1,8 %.
          </p>
          <p xml:id="i-KXhRVnMBepXbYBQW6w6vW3">
            För att minska samhällets invandringsrelaterade kostnader och
            risken för ökad segregation, liksom förekomsten av arrangerade
            tvångsäktenskap, vill Sverigedemokraterna bland annat införa nedanstående
            regelskärpningar beträffande anhöriginvandringen. Merparten av
            dessa regler är sedan flera år införda i vårt grannland Danmark.
          </p>
          <p xml:id="i-TjwwWescaSLk9A5tT25wkS">
            För att äkta makar och därmed jämställda personer skall få uppehållstillstånd
            som anhöriginvandrare skall följande krav vara uppfyllda:
          </p>
          <list xml:id="i-PhtHUQwtBoJmHSRfsGfUbP" style="ul">
            <item xml:id="i-BF9Dehj728u8nxTHqeQDLJ">
              Båda parter skall vara över 24 år.
            </item>
            <item xml:id="i-3VsnMfS3kQpuht8aZSnqMo">
              Den härboende personen skall påta sig fullt försörjningsansvar
              för den anhörige under en femårsperiod och skall dessutom betala
              en engångssumma, uppgående till ett (1) prisbasbelopp, som ett
              bidrag till statens utgifter för den anhöriges svenskundervisning
              och övriga anpassningskostnader.
            </item>
            <item xml:id="i-Ebz7A8yCDxTcKiCtou6wz3">
              Den härboende personen skall inte ha mottagit försörjningsstöd
              under den tolvmånadersperiod som föregår tidpunkten för ansökan.
            </item>
            <item xml:id="i-TaZSnmpFQXfLBxmnsqf1jY">
              Den härboende personen får inte vara dömd för våld eller hot
              mot en partner de senaste tio åren.
            </item>
            <item xml:id="i-AVUQ1Zpi7RgcpJMJtwNyqK">
              Den härboende personen skall kunna erbjuda en bostad av rimlig
              storlek.
            </item>
            <item xml:id="i-FFTVNeVz6HY6oXv2jSjrKX">
              Parets samlade anknytning till Sverige skall vara större än till
              något annat land. Detta gäller dock inte om den härboende personen
              är svensk medborgare, EU/EES-medborgare eller har varit boende
              i landet i minst 25 år.
            </item>
            <item xml:id="i-A6tKhjYmrbwi7XGKwJTBvU">
              Båda parter skall underteckna en anpassningsförklaring där man
              förbinder sig att delta i det svenska samhällslivet efter bästa
              förmåga och att följa svenska lagar och regler.
            </item>
          </list>
          <head xml:id="i-SH4FKdfnaKWRfgBfc58fJ6" type="h1">
            Åtgärder mot asylmissbruk
          </head>
          <p xml:id="i-NhiwmMKrpycim9ycyc8iKL">
            Sverigedemokraternas asylpolitik har sin utgångspunkt i den grundläggande
            insikten om att invandringen till ett land måste vara anpassad
            efter storleken på dess befolkning och dess kapacitet att hantera
            de problem som folkomflyttningar alltid medför. Vårt land har
            inte obegränsade resurser. Vi måste därför använda det utrymme
            vi har för att hjälpa andra människor så effektivt som möjligt.
          </p>
          <p xml:id="i-BhBf3b6E72ASjBmTDkv4c9">
            Den kravlösa invandringspolitiken som i ett europeiskt perspektiv,
            sett till både relativa och absoluta tal, utmärker sig som extrem
            och vars former övriga partier varit närmast rörande överens om,
            har gett upphov till ett omfattande och allvarligt asylmissbruk.
            En kravlös asylpolitik underlättar människohandel, organiserad
            brottslighet och terroristgruppers möjligheter till etablering
            i Sverige.
          </p>
          <p xml:id="i-CrNK5VpRXWgAkw6AQYM7Yv">
            Sverigedemokraterna vill därför genomföra en rad skärpningar
            för att motverka asylmissbruk:
          </p>
          <list xml:id="i-CaUJoYo9AW1NA4mQahr9Ki" style="ul">
            <item xml:id="i-JaNn5SQ7M6DzVkrV9JVXqh">
              Ansökan om asyl i Sverige skall göras vid gränsen i samband med
              inresa.
            </item>
            <item xml:id="i-7H2n74fVx7rn41V4drt5hu">
              Visumtvång vid inresa i Sverige skall gälla för medborgare i
              länder som är, eller misstänks vara, baser för terrorism. Visumtvång
              skall också gälla för medborgare i länder som genererar omfattande
              illegal invandring till Sverige.
            </item>
            <item xml:id="i-7T8eg5HhaXZXLcWhQ2ra7c">
              Den asylsökande skall uppvisa handlingar som styrker identitet
              och nationalitet.
            </item>
          </list>
          <p xml:id="i-4ZiAVEdEqfMJWZ6oE6UWtQ">
            Asylsökande som inte följer dessa anvisningar skall inte få sitt
            ärende prövat utan avvisas genast till det land han eller hon
            senast kom ifrån. Den som vistas illegalt i landet skall inte
            kunna få sin sak prövad utan skall avvisas omgående.
          </p>
          <p xml:id="i-AukJPFtutT4Hiu9FJJAoNK">
            Undersökningar från både Norge, Sverige och Danmark har visat
            att en relativt stor andel av de ensamkommande unga immigranter
            som påstår sig vara under 18 år i själva verket är betydligt äldre.
            Sverigedemokraterna vill därför införa regler om att med vetenskapliga
            metoder åldersbestämma immigranter som påstår sig vara under 18
            år men som kan misstänkas vara äldre.
          </p>
          <head xml:id="i-3qmNT5DUrHwzPugkauBDqZ" type="h1">
            Asyl skall endast beviljas åt personer av två kategorier
          </head>
          <p xml:id="i-FqJYqbrznDXnhjR9WzvrF4">
            Asyl ska endast beviljas åt dem som uppfyller kriterierna i FN:s
            flyktingkonvention (Genèvekonventionen) och ett mindre antal kvotflyktingar
            som erbjuds asyl enligt avtal med UNHCR.
          </p>
          <p xml:id="i-9UGwYwNPAtQUyY8FsVZ1ky">
            Undantagsvis kan tillfälliga uppehållstillstånd utfärdas för
            personer som inte fullt ut lever upp till FN-konventionens krav,
            men som av ytterst starka humanitära skäl ändå inte omedelbart
            kan återvända till sitt hemland, närliggande område eller första
            asylland.
          </p>
          <head xml:id="i-H2ENM1syDTSckQtsGv6vmw" type="h1">
            Tillfälliga uppehållstillstånd som praxis
          </head>
          <p xml:id="i-9LsrmDEGFgSEpVmU8Nvxuu">
            Trots en av världens mest liberala tolkningar av flyktingbegreppet
            är det endast en bråkdel av de utlänningar som beviljats uppehållstillstånd
            i Sverige de senaste decennierna som faller under denna definition.
            Merparten av de migranter som kommit till vårt land har således
            inte varit flyktingar utan har varit drivna av andra motiv. Även
            de migranter som faktiskt varit flyktingar har med tiden kommit
            att omvandlas till permanenta invånare eftersom de valt att kvarbli
            i landet även efter det att deras skyddsbehov upphört. Detta har
            de kunnat göra genom den svenska praxisen att nästan undantagslöst
            utfärda permanenta uppehållstillstånd och att inte aktivt verka
            för återvandring. Denna politik, som står i strid med den genomströmningsprincip
            som bland andra UNHCR förespråkat, har gett upphov till allvarliga
            problem i vårt land.
          </p>
          <p xml:id="i-9XJZWHMWHhtFLgF8BewWnk">
            Att människor i utvecklingsländer vill förbättra sin ekonomiska
            och sociala situation genom utvandring är fullt förståeligt och
            mänskligt, men det kan inte vara en tillräcklig grund för att
            få uppehållstillstånd i vårt land. En sådan politik gynnar inte
            vare sig Sverige eller utvandringsländerna.
          </p>
          <p xml:id="i-TBADMLHuNGj9YC3a32q77y">
            Vi vill därför att alla uppehållstillstånd som tilldelas nytillkomna
            utlänningar skall vara tillfälliga. Möjligheten att utfärda permanenta
            uppehållstillstånd som ett mellansteg mellan temporärt uppehållstillstånd
            och medborgarskap skall därmed avskaffas. Det tillfälliga uppehållstillståndet
            skall gälla för ett år i taget. Personer som saknar svenskt medborgarskap
            och som gör sig skyldiga till grovt brott, eller gör sig skyldiga
            till upprepade brott av mindre grov art, skall få sina uppehållstillstånd
            indragna och därefter utvisas. I de fall där en person med uppehållstillstånd
            visar sig ha besökt det land han eller hon sagt sig vara på flykt
            ifrån skall uppehållstillståndet förverkas och personen utvisas.
          </p>
          <head xml:id="i-3S3ZtngoHtmpdSvgif4Aun" type="h1">
            Öka medborgarskapets betydelse
          </head>
          <p xml:id="i-YEw1t7HjMUyVHLFaPyhhto">
            Sverige ställer, i jämförelse med många andra EU-länder, väldigt
            låga krav för erhållande av medborgarskap. Det svenska medborgarskapets
            betydelse har därför kraftigt urholkats och många gånger tilldelats
            människor som bevisligen inte känt någon lojalitet till Sverige
            eller haft någon ambition att bidra till samhällets bästa.
          </p>
          <p xml:id="i-Y7J13nEvxjUJUzinKLrbnK">
            Genom att kräva motprestation för medborgarskap ökar medborgarskapets
            betydelse, samtidigt som risken minskar för att personer som kommer
            till Sverige enbart för att åtnjuta sociala förmåner eller som
            inte kan hålla sig inom lagens ramar tilldelas medborgarskap.
          </p>
          <p xml:id="i-Mb65CmnYtsq2H93u4HCcAP">
            Som grundläggande krav skall man ha varit bosatt i landet i minst
            tio år och under denna tid skall man ha uppvisat anpassningsvilja
            och motivation att bidra till det gemensamma. Genom ett obligatoriskt
            medborgarskapstest skall man också visa att man tagit till sig
            det svenska språket och skaffat sig grundläggande kunskaper om
            svenskt samhällsliv. Därtill skall man också underteckna en deklaration
            där man bekräftar sin lojalitet med Sverige och förbinder sig
            att respektera svenska lagar och övriga samhällsregler.
          </p>
          <p xml:id="i-fQgAAyLNeAFH6PytqNKdd">
            Personer som erhållit medborgarskap eller uppehållstillstånd
            på falska grunder, till exempel genom att ljuga om sin identitet,
            sitt skyddsbehov eller genom att muta myndighetspersonal, skall
            kunna få dessa indragna och utvisas. Endast svenska medborgare
            skall ha rösträtt i allmänna val.
          </p>
        </div>
        <div xml:id="i-DNY8ndWQBbsXrRXrvYDX2P" type="motSignatures">
          <list xml:id="i-2yahVHPgFcjTnejTg93phZ">
            <item xml:id="i-UCoeA47HzKQZxBBNuPwH8P">
              Jimmie Åkesson (SD)
            </item>
            <item xml:id="i-cNiKP2n7ZHrNq9xQb2fQ3">
              Björn Söder (SD)
            </item>
            <item xml:id="i-4WDk19BRAsVp8JiKJ1ckmb">
              Mattias Karlsson (SD)
            </item>
            <item xml:id="i-5bsJsWJk1s7QrPNXmP5V6E">
              Kent Ekeroth (SD)
            </item>
            <item xml:id="i-GHvz5WSBxNcdrhySBrVZEy">
              David Lång (SD)
            </item>
            <item xml:id="i-78m8jmqMg2LXWbTczWN6BX">
              Sven-Olof Sällström (SD)
            </item>
            <item xml:id="i-9vJZHdVtY6SFzenkxsVd8K">
              Erik Almqvist (SD)
            </item>
          </list>
        </div>
      </div>
    </body>
  </text>
</TEI>
