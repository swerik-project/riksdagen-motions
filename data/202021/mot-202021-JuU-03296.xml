<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03296">
  <teiHeader>
    <fileDesc>
      <titleStmt>
        <title>Åtgärder mot sexualbrott</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3296 av Johan Forssell m.fl. (M)</title>
          <idno type="rdwebb">H8023296</idno>
          <rs type="number">3296</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023296/text</ref>
          <ref type="dokument_url_html">http://data.riksdagen.se/dokument/H8023296</ref>
          <ref type="dokumentstatus_url_xml">http://data.riksdagen.se/dokumentstatus/H8023296</ref>
          <ref type="docx">http://data.riksdagen.se/fil/EFAC4634-C9AC-4189-81F3-3273E46DBDC3</ref>
          <ref type="pdf">http://data.riksdagen.se/fil/EB0916DE-ABFF-45F1-AA19-927C18A46813</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3BQjUP91RYsz5M6ZwgvcAA" type="signed"/>
        <correspContext corresp="i-3BQjUP91RYsz5M6ZwgvcAA">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-FPnTCYUmr32GK2eHxWWF2F" type="submitted">
          <date when="2020-10-06"/>
          <time when="14:06:26"/>
        </correspAction>
        <correspAction xml:id="i-HBZ6YmDP8SoWeJ1f8vZgog" type="reviewed">
          <date when="2020-10-06"/>
          <time when="16:27:08"/>
        </correspAction>
        <correspAction xml:id="i-FthP4AvKheRKGczdDCFuCQ" type="referred">
          <date when="2020-10-14"/>
        </correspAction>
        <correspAction xml:id="i-2jxgHB8LXEJCv6TThmKYYK" type="assigned">
          <date when="2021-10-07"/>
          <time when="13:03:36"/>
        </correspAction>
        <correspContext corresp="i-2jxgHB8LXEJCv6TThmKYYK">
          <ref type="assignedTo">Justitieutskottet</ref>
        </correspContext>
        <correspAction xml:id="i-HykiR526PHcj9iGYcBrNJf" type="behandlas_i"/>
        <correspContext corresp="i-HykiR526PHcj9iGYcBrNJf">
          <ref type="uppgift">2020/21:JuU8</ref>
          <ref type="ref_dok_id">H801JuU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU8</ref>
          <ref type="ref_dok_titel">En tydligare koppling mellan villkorlig frigivning och deltagande i återfallsförebyggande åtgärder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2hjdxuqCXxUAoXVw2ucUNa" type="behandlas_i"/>
        <correspContext corresp="i-2hjdxuqCXxUAoXVw2ucUNa">
          <ref type="uppgift">2020/21:JuU17</ref>
          <ref type="ref_dok_id">H801JuU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU17</ref>
          <ref type="ref_dok_titel">Redovisning av åtgärder i enlighet med målsättningarna i det nationella brottsförebyggande programmet Tillsammans mot brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GYLdEL2gJGVG5djWQNzC3R" type="behandlas_i"/>
        <correspContext corresp="i-GYLdEL2gJGVG5djWQNzC3R">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QaELtkLBT7GFfRd3xTriDx" type="behandlas_i"/>
        <correspContext corresp="i-QaELtkLBT7GFfRd3xTriDx">
          <ref type="uppgift">2020/21:JuU26</ref>
          <ref type="ref_dok_id">H801JuU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU26</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wtp6YnZ2KrLYwV5xUvCkdb" type="behandlas_i"/>
        <correspContext corresp="i-Wtp6YnZ2KrLYwV5xUvCkdb">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S27ZxsLbrJY6ETByQqLJEP" type="behandlas_i"/>
        <correspContext corresp="i-S27ZxsLbrJY6ETByQqLJEP">
          <ref type="uppgift">2020/21:JuU27</ref>
          <ref type="ref_dok_id">H801JuU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU27</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MCxWrwvGpP6c8ydwfgojgo" type="behandlas_i"/>
        <correspContext corresp="i-MCxWrwvGpP6c8ydwfgojgo">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PxTFcDfcUqtjiy8tpjcgTf" type="motHeader">
        <div xml:id="i-TVVkiQpCNxpYfKYvh4zpLE" type="motTitle">
          Motion till riksdagen 2020/21:3296 av Johan Forssell m.fl. (M)
          Åtgärder mot sexualbrott
        </div>
      </div>
      <div xml:id="i-fRrQcmcyVnPC6SVNa1XjJ" type="motBody">
        <div xml:id="i-2fu9EFhWAbxjY5WPcNtcBo" type="motProposal" subtype="förslag">
          <head xml:id="i-B9kD7iYewz4v2p7x7qkfzS">
            Förslag till riksdagsbeslut
          </head>
          <list xml:id="i-D23yPNoj7RpyqSJEwrRTvA" style="ol">
            <item xml:id="i-JjK8L2pmPe9zMHRJ9vsEEp">
              Riksdagen ställer sig bakom det som anförs i motionen om att
              regeringen skyndsamt bör utreda frågan och återkomma till riksdagen
              utan dröjsmål med ett lagförslag om skärpta straff för våldtäkt
              av normalgraden och tillkännager detta för regeringen.
            </item>
            <item xml:id="i-5en8K9Rz6mJDCL8x6o43ox">
              Riksdagen ställer sig bakom det som anförs i motionen om att
              göra en generell översyn av straffskalorna för sexualbrott i 6
              kap. brottsbalken för att se över dessa i skärpande riktning och
              tillkännager detta för regeringen.
            </item>
            <item xml:id="i-DHLQtKVjQtJmHBKuPufUdb">
              Riksdagen ställer sig bakom det som anförs i motionen om att
              införa grupper som är specialiserade på sexualbrott i samtliga
              polisregioner och tillkännager detta för regeringen.
            </item>
            <item xml:id="i-KpqGUftcWvhND7Yom89bS4">
              Riksdagen ställer sig bakom det som anförs i motionen om att
              skadestånden för de som utsatts för ett sexualbrott bör höjas
              avsevärt och tillkännager detta för regeringen.
            </item>
            <item xml:id="i-2uVbZXERahxi7FgHh8xoWN">
              Riksdagen ställer sig bakom det som anförs i motionen om att
              regeringen utan dröjsmål ska återkomma med en ny brottsrubricering
              i form av grovt sexuellt ofredande och tillkännager detta för
              regeringen.
            </item>
            <item xml:id="i-9XrxkQhyUiQYhLLLKY4XmG">
              Riksdagen ställer sig bakom det som anförs i motionen om att
              skärpa straffet för olaga integritetsintrång, s.k. hämndporr,
              och tillkännager detta för regeringen.
            </item>
            <item xml:id="i-SnkNjuAveVXhZikxmZH6SV">
              Riksdagen ställer sig bakom det som anförs i motionen om att
              ändra brottsrubriceringen från barnpornografibrott till dokumenterade
              sexuella övergrepp mot barn och tillkännager detta för regeringen.
            </item>
            <item xml:id="i-83gzvD6GevRjmMYtKLk6CA">
              Riksdagen ställer sig bakom det som anförs i motionen om att
              påföljden vid grova sexualbrott mot barn ska kunna vara vård vid
              sidan om fängelse och tillkännager detta för regeringen.
            </item>
            <item xml:id="i-RLnPgvLwKjmiBFepHzoFxK">
              Riksdagen ställer sig bakom det som anförs i motionen om ett
              bättre förebyggande arbete mot sexuella övergrepp mot barn och
              tillkännager detta för regeringen.
            </item>
            <item xml:id="i-62gpNTUFVH2MM9B63Ja1Es">
              Riksdagen ställer sig bakom det som anförs i motionen om att
              regeringen skyndsamt ska återkomma till riksdagen med ett lagförslag
              om att villkorlig frigivning inte ska ske i de fall den dömde
              inte deltagit i återfallsförebyggande åtgärder, och detta tillkännager
              riksdagen för regeringen.
            </item>
            <item xml:id="i-KRjQAYUXA11RvKceA5cjCe">
              Riksdagen ställer sig bakom det som anförs i motionen om att
              preskriptionstiderna för sexualbrott bör avskaffas helt och tillkännager
              detta för regeringen.
            </item>
            <item xml:id="i-Hq9Pv9mqpuTDGoSsu8zffH">
              Riksdagen ställer sig bakom det som anförs i motionen om att
              tillsätta en utredning med uppdrag att göra en total översyn av
              bestämmelserna om preskription och tillkännager detta för regeringen.
            </item>
            <item xml:id="i-PFoLWmKXrf4SX7E8C9mzth">
              Riksdagen ställer sig bakom det som anförs i motionen om att
              ta bort preskriptionen på verkställighet av fängelsestraff och
              tillkännager detta för regeringen.
            </item>
            <item xml:id="i-6hQ9XV67JN8ouMqXTq4f1G">
              Riksdagen ställer sig bakom det som anförs i motionen om en bred
              kartläggning av sexualbrotten och tillkännager detta för regeringen.
            </item>
            <item xml:id="i-BAmrsQQqe2xzna5YeSJSDm">
              Riksdagen ställer sig bakom det som anförs i motionen om att
              den dömdes anknytning endast i undantagsfall kan utgöra hinder
              mot utvisning på grund av brott och tillkännager detta för regeringen.
            </item>
            <item xml:id="i-KwAE4ZHXdHfJW2idzSArAF">
              Riksdagen ställer sig bakom det som anförs i motionen om att
              ett brott med ett straffvärde på fängelsenivå som huvudregel ska
              leda till utvisning på grund av brott, även om det inte föreligger
              en återfallsrisk, och detta tillkännager riksdagen för regeringen.
            </item>
            <item xml:id="i-QfiHhTLB8ugCsgrhvHEuPz">
              Riksdagen ställer sig bakom det som anförs i motionen om att
              tiden för återreseförbud på grund av brott ska förlängas och tillkännager
              detta för regeringen.
            </item>
            <item xml:id="i-ByBoYycsa1vFBag4KbZfaA">
              Riksdagen ställer sig bakom det som anförs i motionen om att
              straffen vid olovlig vistelse efter återreseförbud på grund av
              brott ska skärpas och tillkännager detta för regeringen.
            </item>
          </list>
        </div>
        <div xml:id="i-PVabHkhibCW8w6rbB5xi1n" type="motContent">
          <head xml:id="i-9DCiiNUnbCGRjpEjjdCr12" type="h1">
            Motivering
          </head>
          <p xml:id="i-BMXtHCZ79MheYcmUTEiEaC">
            Kriminalpolitiken ska kännetecknas av ett tydligt brottsofferperspektiv.
            Barn och unga är särskilt utsatta, inte sällan för att de befinner
            sig i olika typer av beroendeställningar till förövaren. Flera
            åtgärder krävs för att stärka arbetet mot sexuella övergrepp.
            Det handlar om ökad förmåga att ingripa mot och utreda sexualbrott,
            strängare straff för gärningsmännen och tydligare uppföljning
            av varje enskilt brottsoffer.
          </p>
          <p xml:id="i-PgxJY5vDhRsPZScWPGPARG">
            Det är av stor betydelse att polisen har kapacitet och förmåga
            att hitta förövare som undandrar sig rättvisan. Polisen måste
            se till att fler misstänkta och åtalade kan ställas inför rätta.
            Fler människor måste känna tilltro till att polis och åklagare
            tar brotten på största allvar och att varje brottsanmälan utreds.
            Sverige ska ha en polis och ett rätts­väsende som med kraft bekämpar
            sexualbrott. Utvecklingen gällande sexualbrott måste vändas. Enligt
            den nationella trygghetsundersökningen från Brå har utsattheten
            för sexualbrott ökat kraftigt under de senaste åren. Mellan 2018
            och 2019 ökade de anmälda våldtäkterna med 8 procent. År 2019
            anmäldes totalt 8 820 våldtäkter inklusive det nya brottet oaktsam
            våldtäkt. Det rörde sig om 237 anmälningar om oaktsam våldtäkt,
            varav 227 var riktade mot kvinnor/flickor och 10 mot män/pojkar.
            I den fortsatta redovis­ningen nedan ingår inte oaktsam våldtäkt.
          </p>
          <p xml:id="i-JXfe4DmfdQu6nLgujJdEht">
            Samtidigt vet vi att det finns ett stort mörkertal eftersom många
            brottsoffer väljer att inte anmäla att de utsatts för sexualbrott.
            Ökningen är särskilt dramatisk bland unga kvinnor där fler än
            var tredje ung kvinna uppgav att de någon gång under året utsatts
            för ett sexualbrott. De här problemen får inte ignoreras eller
            förminskas utan måste tas på största allvar. Moderaterna har ett
            flertal förslag på skärpt lagstiftning för att förbättra rättsväsendets
            hantering av sexualbrott. Fler gärningsmän som gjort sig skyldiga
            till våldtäkt och andra former av sexualbrott ska lagföras och
            dömas till strängare straff. För att nå detta mål krävs att utredningsverksamheten
            stärks, att brottsoffren får det stöd de behöver och att straffen
            skärps så att de står i proportion till brottens allvar.
          </p>
          <head xml:id="i-XBqwoAmXzDTYyaFHKqtSNz" type="h2">
            Skärp straffen för våldtäkt av normalgraden och se över samtliga
            sexualbrott i skärpande riktning
          </head>
          <p xml:id="i-LZxtBPpchimdUdLqncnpVq">
            Moderaterna vill skärpa straffen för våldtäkt av normalgraden.
            Våldtäkt och våldtäkt mot barn ska kunna leda till ett fängelsestraff
            på 3–7 år. Det innebär att det lägsta straffet för våldtäkt och
            våldtäkt mot barn höjs från fängelse 2 år till fängelse 3 år.
            Det skulle vara en kraftfull markering av hur allvarligt samhället
            ser på våldtäktsbrottet.
          </p>
          <p xml:id="i-9ThXiE6pXasLQYqmPNUet1">
            Moderaterna vill dessutom att samtliga brott i 6 kap. brottsbalken,
            dvs. samtliga sexualbrott, bör genomgå en generell översyn i skärpande
            riktning. Redan 2018 riktade riksdagen ett tillkännagivande till
            regeringen om skärpt straff för våldtäkt. Regeringen beslutade
            i januari 2020 kommittédirektiv för en omfattande sexualbrottsutredning,
            varvid både straffet för våldtäkt och övriga sexualbrott ska analyseras.
            Moderaterna välkomnar utredningen men kan konstatera att regeringen
            har varit senfärdig när det kommer till tillsättandet av denna.
          </p>
          <head xml:id="i-REw4XjYFGiHGFjMrtpKMbt" type="h2">
            Särskilda grupper som är specialiserade på sexualbrott inom polisen
          </head>
          <p xml:id="i-VCQetML2x37EKBoGCy326G">
            Särskilda grupper som är specialiserade på sexualbrott ska finnas
            i samtliga polisens sju regioner. Det bör skapas en möjlighet
            att ta upp videoförhör med målsägande i sexual­brottsmål i nära
            anslutning till brottet. Det inspelade förhöret ska därefter kunna
            användas som bevisning i en senare rättsprocess. Regeringen bör
            skyndsamt återkomma till riksdagen med ett förslag.
          </p>
          <head xml:id="i-X8pEWxRpy2j4fMTbZYcjj7" type="h2">
            Fördubbla kränkningsersättningen för brottsoffer
          </head>
          <p xml:id="i-JrSAtfkyUvTRiojwQkUnSP">
            Den som utsatts för brott ska alltid kunna räkna med ett starkt
            stöd. Den kränkning som brottsoffret lidit efter att ha utsatts
            för brott bör uppgraderas för att stå i bättre överens­stämmelse
            med de etiska och sociala värderingar som är rådande idag. Vi
            vill därför fördubbla nivån på den kränkningsersättning som brottsoffer
            kan få rätt till. En sådan förändring skulle dessutom på ett tydligare
            sätt markera att det som brottsoffret utsatts för utgör en överträdelse
            av brottsoffrets rätt till sin person och integritet. Skadestånden
            för de som utsatts för ett sexualbrott bör fördubblas.
          </p>
          <head xml:id="i-TJwpV5NtCg1GZpHazY8oSj" type="h2">
            Grovt sexuellt ofredande
          </head>
          <p xml:id="i-W8cLq2XRJ8hBU43j5bdQgD">
            Den nya samtyckeslagen har inneburit att handlingar som tidigare
            straffades som sexuellt ofredande numera omfattas av bestämmelserna
            om våldtäkt och sexuellt övergrepp, under förutsättning att den
            sexuella handlingen når upp till den nivå som krävs för bestämmelsernas
            tillämpning. Det kan dock ändå finnas skäl att införa ett grovt
            brott vid sexuellt ofredande, exempelvis vid situationer där gärningspersoner
            i grupp angriper en person eller där en gärningsperson på något
            annat sätt har agerat särskilt hänsynslöst eller kränkande. Regeringen
            har tillsatt en utredning för att analysera behovet av införandet
            av ett nytt grovt brott och utredningen ska redovisas i slutet
            av mars 2021. Moderaterna välkomnar utredningen och regeringen
            bör skyndsamt återkomma med ett förslag om grovt sexuellt ofredande
            till riksdagen.
          </p>
          <head xml:id="i-3647fALJqT2kpuFapZkrZt" type="h2">
            Skärpt straff vid hämndporr och utökat preventivt arbete
          </head>
          <p xml:id="i-JQQocoiPeQzBP5QYQvYBuv">
            Den 1 januari 2018 infördes brottet olaga integritetsintrång
            som bland annat tar sikte på situationen då en person mot sin
            vilja får nakenbilder eller videoinspelningar delade eller utlagda
            på nätet, så kallad hämndporr. Påföljden för olaga integritetsintrång
            är böter eller fängelse i högst två år och för grovt olaga integritetsintrång
            fängelse i lägst sex månader och högst fyra år. Antalet anmälningar
            om olaga integritetsintrång ökade mellan åren 2018 och 2019. Det
            finns skäl att se över straffskalorna i skärpande riktning gällande
            hämndporr så att straffet motsvarar brottets allvar. Därtill bör
            skolorna ha i uppdrag att arbeta med förebyggande insatser mot
            hämndporr och informera om lagregleringen och påföljder.
          </p>
          <head xml:id="i-FhLht4gbG6Pc8XrPYGZauD" type="h2">
            Förändrad brottsrubricering vid dokumenterade sexuella övergrepp
            mot barn
          </head>
          <p xml:id="i-9usi5pdxdE4ttsnADMxvLs">
            En bild som är pornografisk och visar ett barn kännetecknar barnpornografibrott.
            Med barn menas en person vars pubertetsutveckling inte är avslutad
            eller att det framgår att personen är under 18 år. Barnpornografibrott
            är i praktiken en skildring av ett sexuellt övergrepp mot barn.
            Benämningen pornografisk är därför missvisande. Moderaterna vill
            se över om brottet barnpornografibrott kan byta brottsrubricering
            till dokumenterade sexuella övergrepp mot barn.
          </p>
          <head xml:id="i-5f4hBx5nPJSsQCyZ5tC9m9" type="h2">
            Påföljden vid grova sexualbrott mot barn ska kunna vara vård
            vid sidan av fängelse
          </head>
          <p xml:id="i-HVgdmRhzpgyFjpKETRpTuX">
            Pedofili är en sexuell avvikelse som innebär ett varaktigt sexuellt
            intresse för barn. I dag straffas pedofili när sexuella handlingar
            mot barn genomförs. Huvudsakligen straffas handlingarna genom
            våldtäkt mot barn, sexuellt utnyttjande av barn och sexuellt över­grepp
            mot barn. Det finns även andra brottsrubriceringar som tar sikte
            på sexuella övergrepp och handlingar begångna mot barn, varvid
            till exempel barnpornografibrott är ett sådant. När ett sexuellt
            övergrepp mot barn har begåtts straffas detta med fängelse eller
            en mindre ingripande påföljd som inte är frihetsberövande. Det
            kan till exempel vara skyddstillsyn med särskild föreskrift att
            genomgå frivårdens behandlingsprogram. När fängelse döms ut är
            det inte obligatoriskt för den dömde att genomgå behandlings­programmet,
            till skillnad från när skyddstillsyn med föreskrift om särskild
            behandlings­plan döms ut.
          </p>
          <p xml:id="i-GWRXiVGaLHTi39LoXBuUnT">
            Vid sexuella övergrepp mot barn är största gruppen förövare män
            med pedofili. Mot bakgrund av pedofilins natur framstår fängelse
            som en åtgärd som inte är tillräckligt adekvat för att förhindra
            fortsatt brottslighet. Stävjandet av brottsligheten ligger snarare
            i att med hjälp av vård minska riskfaktorer för övergrepp. Fängelse
            är dock motiverat ur ett samhälls- och brottsofferperspektiv.
          </p>
          <head xml:id="i-ARQ2uXycVaVzRzGauAsw9J" type="h2">
            Frivillig behandling inom ramen för Kriminalvårdens behandlingsprogram
          </head>
          <p xml:id="i-TFvm21VjiQn2pMosstsjZ6">
            Behandlingsprogrammet för sexualförbrytare utgår från kognitiv
            beteendeterapi. Den inriktas bland annat på att minska riskfaktorer
            som driver sexualbrottslighet, till exempel förändra en ofta förvrängd
            syn på sexualitet samt minska sexuell upptagenhet och lättväckt
            aggressivitet. Behandling med testosterondämpande läkemedel, så
            kallad farmakologisk behandling, används sällan i kriminalvården.
            Enligt en rapport av Statens beredning för medicinsk och social
            utvärdering från 2011 räcker inte det vetenskapliga underlaget
            för att bedöma vilken behandling som kan minska antalet återfall
            i brottslig­het. Nyligen publicerades dock en studie från Karolinska
            institutet där ett 50-tal pedo­filer deltagit i en behandlingsmetod
            med ny medicinering. Studien visade att de som medicinerades löpte
            en lägre risk att begå övergrepp eftersom riskfaktorerna minskade.
          </p>
          <p xml:id="i-Bi5K2X38r7JyF6AaZrcu8V">
            Behandlingsprogrammet som erbjuds vid fängelsevistelse är alltså
            frivilligt att delta i. Dessutom är det sällan farmakologisk behandling
            används inom ramen för Kriminal­vårdens behandling. Moderaterna
            menar att det finns skäl att utreda en förändring av dagens påföljdsbestämning
            vid sexualbrott mot barn, framför allt mot bakgrund av viljan
            att förhindra fortsatt brottslighet. Möjligheterna att införa
            vård som påföljd vid sidan av fängelse bör därför utredas. Vården
            skulle kunna inbegripa både terapeutisk och farmakologisk behandling
            och inte förutsätta frivillighet. Ett sådant moment skulle dock
            kunna innebära att reglerna och processerna vid tvångsvård skulle
            kunna göra sig gällande även vid en sådan påföljdsbestämning som
            här föreslås. Sådana övervägningar bör inbegripas i en utredning
            kring en utvidgad påföljdsbestämning vid sexualbrott mot barn.
          </p>
          <head xml:id="i-UB99Kbe3hguj4xkDc7QzvL" type="h2">
            Ett bättre förebyggande arbete mot sexuella övergrepp mot barn
          </head>
          <p xml:id="i-XVJzCWjYB7RoZrDzWUcTXd">
            Anova är ett centrum med tvärvetenskaplig kompetens för att förebygga
            sexuell och reproduktiv ohälsa och sexuellt våld vid Karolinska
            universitetssjukhuset och Karolinska institutet. Sedan mars 2012
            har hjälplinjen vid oönskad sexualitet Preventell drivits i deras
            regi. Statistik visar att hjälplinjen sedan invigningen tagit
            emot närmare 2 200 samtal, varav cirka 1 600 från personer som
            har tagit en första kontakt med Preventell. Personer som har valt
            att återkomma mer än en gång står för cirka 400 av de totala samtalen.
            Ungefär 150 samtal av totalen kommer från hälso- och sjukvårds­personal.
          </p>
          <p xml:id="i-77JuB6SxrwyCq8mkSXodPm">
            Dömda sexualbrottslingar får i samband med inskrivningssamtalet
            information om Preventell och möjligheten att kontakta Anova anonymt.
            Denna information ges dock inte när den dömde lämnar en sluten
            anstalt och övergår till frivården. Moderaterna menar att denna
            information som rutin även bör ges i detta skede.
          </p>
          <p xml:id="i-EX6sFZ4qtCdYeHPr7PzfAQ">
            Finansieringen av Preventell sker genom statliga medel som Socialdepartementet
            betalar ut varje år. Moderaterna vill säkra långsiktigheten av
            Preventell genom att se över vilka möjligheter som finns till
            en fast finansiering istället för en projektbaserad finansiering
            från år till år som innebär en större osäkerhet. I likhet med
            det som Myndigheten för vård- och omsorgsanalys rekommenderat
            vill Moderaterna att finansieringen inledningsvis görs med statliga
            medel för att på sikt övergå till ett regionalt ansvar. En fast
            finansiering kommer också med krav på systematisk upp­följning
            kring huruvida Preventell ökar tillgängligheten till specialistvård
            eller inte.
          </p>
          <head xml:id="i-FRDueHMCHdMhUr3W6CYvmn" type="h2">
            Villkorlig frigivning ska inte ske utan deltagande i återfallsförebyggande
            åtgärder
          </head>
          <p xml:id="i-FT7t66fWTnv3MpKeWwU8Rm">
            Villkorlig frigivning sker idag efter två tredjedelar av avtjänat
            fängelsestraff om det inte finns synnerliga skäl. Vid bedömningen
            av om det föreligger synnerliga skäl ska det särskilt beaktas
            om den dömde på ett allvarligt sätt har brutit mot de föreskrifter
            och villkor som gäller för verkställigheten. Om det föreligger
            synnerliga skäl mot villkorlig frigivning så kan denna skjutas
            upp med högst sex månader åt gången.
          </p>
          <p xml:id="i-VG62A8tAMzhjZdafGHHPzo">
            I juli 2020 trädde nya bestämmelser ikraft som bland annat innebär
            att övervak­ningstiden efter villkorlig frigivning förlängs, att
            möjligheten att föreskriva villkor om vad som ska gälla efter
            den villkorliga frigivningen utökas och att möjligheten att förverka
            villkorligt medgiven frihet på grund av misskötsamhet under den
            villkorliga frigivningen utvidgas. Trots att det sedan många år
            tillbaka finns ett tillkännagivande från riksdagen (2014/15:JuU21)
            angående att överväga om gärningsmän som dömts för vålds- eller
            sexualbrott bör ha en skyldighet att delta i lämpliga behandlingsprogram
            utreddes inte förslaget. Moderaterna påpekade detta i en följdmotion
            till propositionen.
          </p>
          <p xml:id="i-S7nDUu9bnLV2qoLWwAqF9D">
            Moderaterna vill att en vägran att delta i återfallsförebyggande
            åtgärder ska leda till att den villkorliga frigivningen skjuts
            upp. Det är nu angeläget att regeringen utan ytterligare dröjsmål
            låter utreda dessa frågor och återkommer till riksdagen med förslag
            som innebär att möjligheterna att skjuta upp villkorlig frigivning
            med hänsyn till bristande deltagande i återfallsförebyggande åtgärder
            och annan misskötsamhet under anstaltstiden utökas.
          </p>
          <head xml:id="i-P6zuJ4ztiQj5XsecE9iXwi" type="h2">
            Kartläggning av sexualbrotten
          </head>
          <p xml:id="i-L56KDChZxB6RA841wwzCvf">
            Det finns anledning att göra en bred kartläggning av just sexualbrott
            med hänsyn till den radikala ökning av personer som uppger att
            de utsatts för just sexualbrott under de senaste åren. En sådan
            kartläggning ska omfatta både brottslighetens karaktär, var och
            i vilka sammanhang brotten begås och vilka som begår brotten och
            vilka som är brotts­offer. Den typ av bred kartläggning som Moderaterna
            vill se bör kunna ligga till grund för såväl förändrad lagstiftning
            som utformning av informationsinsatser och andra åtgärder med
            syftet att förebygga brott.
          </p>
          <head xml:id="i-B8wdHZ4irWYV7mHL5qvWzi" type="h2">
            Preskriptionstiderna för allvarliga sexualbrott och våldtäkt
          </head>
          <p xml:id="i-67o5DdvcHa6HXjMMJgs8hU">
            Alliansregeringen skärpte reglerna för sexualbrott och preskriptionstiderna
            har utvidgats beträffande sexualbrott mot barn. Numera omfattas
            i princip alla sexualbrott mot barn av en förlängd preskriptionstid,
            som innebär att preskriptionstiden börjar löpa den dag barnet
            fyller eller skulle ha fyllt 18 år.
          </p>
          <p xml:id="i-84ePeXrxNixNFZo4aHz591">
            Att en gärningsman medvetet kan hålla sig undan rättvisan i åratal
            och därigenom gå fri från allvarliga brottsmisstankar strider
            mot det allmänna rättsmedvetandet. Polisens förmåga att hitta
            förövare som undandrar sig rättvisan behöver förbättras för att
            fler ska kunna ställas inför rätta. Samtidigt går den tekniska
            och forensiska utvecklingen framåt, vilket gör det möjligt att
            klara upp fler brott. Idag kan det räcka med DNA från enstaka
            celler för att kunna få fram en DNA-profil som kan jämföras med
            personer eller andra DNA-spår. En DNA-träff kan utgöra en mycket
            stark bevisning och vara avgörande för en fällande dom. Sedan
            årsskiftet är det dessutom möjligt att använda så kallad familje­sökning
            för att finna släktingar till en oidentifierad misstänkt och därigenom
            komma vidare med brottsutredningen när den misstänkte själv inte
            finns i någon databas. Metoden användes bland annat i det så kallade
            Billdalsfallet där en 24 år gammal våldtäkt kunde klaras upp.
          </p>
          <p xml:id="i-Qk71Kq3pjytT1X2QsG7fD">
            De nya tekniska möjligheter som DNA-tekniken och möjligheterna
            till familje­sökning erbjuder utgör skäl för att ta bort preskriptionstiderna
            för våldtäkter och andra allvarliga sexualbrott. Det skulle öka
            möjligheterna till upprättelse för de brottsutsatta samtidigt
            som det skickar en tydlig signal till gärningsmännen att de inte
            kan vänta sig att komma undan.
          </p>
          <p xml:id="i-6USkB51CJmmXG36KEZCNXi">
            Allteftersom fler brott kan lösas efter längre tid minskar de
            skäl som motiverat de nuvarande tidsgränserna för när brott preskriberas.
            Samtidigt finns det skäl att i större utsträckning än idag beakta
            brottsoffrets behov av upprättelse. Moderaterna anser därför att
            preskriptionen för våldtäkt och allvarliga sexualbrott bör tas
            bort på samma sätt som preskriptionen idag är borttagen för bland
            annat mord, dråp och terroristbrott.
          </p>
          <p xml:id="i-DKLMMM5kLYF6LkXZwAsXk2">
            Det bör även övervägas om preskriptionstiderna för andra brott
            av samma skäl bör förlängas eller avskaffas. Moderaterna vill
            tillsätta en utredning med uppdrag att göra en total översyn av
            bestämmelserna om preskription. Det kan finnas skäl att ta bort
            eller förlänga preskriptionstiden även för andra brott. Reglerna
            är gamla samtidigt som såväl den forensiska tekniken som synen
            på flera brott, särskilt mot person, har förändrats över tid.
            Det är vidare stötande att det är möjligt att undgå straff endast
            genom att hålla sig undan ett antal år. Därför bör preskriptionen
            på verkställighet av fängelsestraff avskaffas.
          </p>
          <p xml:id="i-MSVMo7FSLzZNxiLa9BhzqL">
            Även preskriptionstiden för sexualbrott mot barn bör tas bort
            helt. Syftet är att stärka skyddet för barn och unga som har utsatts
            för sexuella övergrepp. Detta har riksdagen tillkännagivit för
            regeringen.
          </p>
          <head xml:id="i-KWYknM1b8MhhmQ11rA21Ya" type="h2">
            Förändrade regler om utvisning på grund av brott
          </head>
          <p xml:id="i-QXEWvkHEL5oZdS6GEFhCyy">
            Dagens förutsättningar för utvisning på grund av brott har i
            huvudsak sett likadana ut sedan år 1994. Vi vill att dessa förutsättningar
            utökas. Om man kommer från ett annat land för att vistas eller
            bo i Sverige ska man följa lagstiftningen här. Ett brott med ett
            straffvärde på fängelsenivå ska som huvudregel leda till utvisning
            på grund av brott, även om det inte föreligger en återfallsrisk.
            Detta ska ske inom de ramar som grund­lagen och internationell
            rätt sätter.
          </p>
          <p xml:id="i-HUkKExP4G8xZVrydTm4KWK">
            I praktiken slipper många utländska medborgare som döms för grova
            brott, exempelvis sexualbrott och våldsbrott, utvisning på grund
            av deras anknytning till det svenska samhället eller familj och
            andra personer. Till exempel utvisas enbart 20 procent av dömda
            för våldtäkt med utländskt medborgarskap som är folkbokförda i
            Sverige. För grov misshandel är motsvarande andel 3 procent. Vad
            gäller särskilt EU-medborgare vill vi se en översyn av om förutsättningarna
            för utvisning på grund av brott kan utökas. Att utsätta en annan
            människa för brott inskränker offrets fri- och rättig­heter, vilket
            ska vara en försvårande omständighet när den enskildes anknytning
            till Sverige ska prövas som skäl mot en utvisning. Endast i de
            fall en utvisning skulle strida mot ett svenskt konventionsåtagande
            ska anknytning till det svenska samhället eller till personer
            bosatta i Sverige kunna utgöra anledning att den utländska medborgaren
            inte blir utvisad på grund av brott. En sådan undantagsbestämmelse
            ska tillämpas restriktivt.
          </p>
          <head xml:id="i-6jyVZKP27uLawZ34Lvp38Q" type="h2">
            Skärpta regler för återreseförbud
          </head>
          <p xml:id="i-QA5t95ANvpDnTBsL4SCKXe">
            Vi vill skärpa regelverket för återreseförbud. Begår någon ett
            allvarligt brott såsom grov våldtäkt eller grovt rån och samma
            person saknar anknytning till Sverige är det exempelvis rimligt
            att brottet leder till ett återreseförbud på livstid. Det är straffbart
            att vistas i landet för den som har ett återreseförbud på grund
            av brott. Straffskalan är fängelse från 14 dagar till ett år.
            Av rättspraxis framgår att straffet normalt bestämts till fängelse
            i en månad. Det är angeläget att den som begår brott och som följd
            av detta utvisas inte återvänder till Sverige i strid med återreseförbudet.
            De straff som döms ut i dag är för låga. Vi föreslår att straffminimum
            för olovlig vistelse i strid med återreseförbud på grund av brott
            därför ska höjas till fängelse i sex månader.
          </p>
        </div>
        <div xml:id="i-TQxBuqVfTriqjdT8VCYmbU" type="signatureBlock">
          <list xml:id="i-Q5tzRc7U6bGaQjFWx4gN5b">
            <item xml:id="i-9asJktqoL2jtvxrPossztW" type="signature">
              Johan Forssell (M)
            </item>
            <item xml:id="i-By2or7fjLmduGjWQasYVxy" type="signature">
              Louise Meijer (M)
            </item>
            <item xml:id="i-VBmkmdEwLP3VFb4ZiEaBxH" type="signature">
              Ellen Juntti (M)
            </item>
            <item xml:id="i-JvjsV5t1AXMza5sU7qQZrz" type="signature">
              Mikael Damsgaard (M)
            </item>
            <item xml:id="i-KunGNwST1VA5oQ6LXrYozA" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
