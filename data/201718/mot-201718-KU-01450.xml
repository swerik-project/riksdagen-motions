<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-01450">
  <teiHeader>
    <fileDesc>
      <titleStmt>
        <title>En handlingsplan för en förbättrad arbetsmiljö för politiker</title>
        <author>av Margareta Larsson (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1450 av Margareta Larsson (-)</title>
          <idno type="rdwebb">H5021450</idno>
          <rs type="number">1450</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5021450/text</ref>
          <ref type="dokument_url_html">http://data.riksdagen.se/dokument/H5021450</ref>
          <ref type="dokumentstatus_url_xml">http://data.riksdagen.se/dokumentstatus/H5021450</ref>
          <ref type="docx">http://data.riksdagen.se/fil/BE1B3FE5-6C4C-4E72-880E-01A2D119CC38</ref>
          <ref type="pdf">http://data.riksdagen.se/fil/5ED81A91-D397-45AA-B373-C35F4C5C26B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Gunsdotter</name>
            <state type="partyAffiliation" ref="Q504069">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Uy5aShncjZPYm1mCCrqkBE" type="signed"/>
        <correspContext corresp="i-Uy5aShncjZPYm1mCCrqkBE">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction type="submitted" xml:id="i-XnmnwYFbfwAtmkYWP2S81j">
          <date when="2017-10-03"/>
          <time when="11:04:04"/>
        </correspAction>
        <correspAction type="reviewed" xml:id="i-3qn5bESobSeqDB8FXD7CHJ">
          <date when="2017-10-03"/>
          <time when="11:50:23"/>
        </correspAction>
        <correspAction type="referred" xml:id="i-DHWHadwALXje7HLabMbq7o">
          <date when="2017-10-13"/>
        </correspAction>
        <correspAction type="assigned" xml:id="i-Com3mGKuTpfc7T4sB2uv7E">
          <date when="2018-11-05"/>
          <time when="12:14:00"/>
        </correspAction>
        <correspContext corresp="i-Com3mGKuTpfc7T4sB2uv7E">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-D1UXbh8BuMczdTVVLsYinX"/>
        <correspContext corresp="i-D1UXbh8BuMczdTVVLsYinX">
          <ref type="uppgift">2017/18:KU27</ref>
          <ref type="ref_dok_id">H501KU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU27</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1450 av Margareta Larsson (-) En handlingsplan för en förbättrad arbetsmiljö för politiker</div>
      </div>
      <div type="motBody">
        <div type="motProposal" subtype="förslag">
          <head xml:id="i-PwYdou3Bk9nvtyH8bGmeYs">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-FQPqRrTvrg46Ci9kwnUvV8">
              Riksdagen ställer sig bakom det som anförs i motionen om att
              tillsätta en arbetsgrupp vars uppdrag är intervjuer och observationer
              bland riksdagens ledamöter för en samlad analys kring uppförandenormer
              i enlighet med motionens intentioner och tillkännager detta för
              riksdagsstyrelsen.
            </item>
          </list>
        </div>
        <div type="motContent">
          <head type="h1" xml:id="i-Vyn9dB39Tvn7guomm6mAw4">
            Motivering
          </head>
          <p xml:id="i-GfFLH9Ccd2cGBzdyfhTkG9">
            Sveriges debattklimat i politiska forum har lämnat mycket att
            önska. Med tanke på hur människor i de högsta politiska organen
            behandlar sina meningsmotståndare tycks man ha odlat en mobbningskultur
            som är olycklig. Utifrån rådande omständigheter förväntas rikets
            medborgare sugas in i mobben som stöd för diverse politiska meningsmotsättare,
            detta speciellt i valtider. Jakten på väljare har hetsat många
            av landets medborgare till hat, våld och misstro. Symboliken med
            politiker som sitter i sandlådan och kastar sand på varandra är
            välkänd och samtidigt tragisk då ingen insikt tycks finnas eller
            vilja att förändra det synsättet. Denna ”anstaltsmentalitet” sätter
            givetvis avtryck även inom den politiska gruppen. Dysfunktionella
            relationer skapar en dysfunktionell arbetsplats. Föga förvånande
            hör höga sjukskrivningstal ihop med dysfunktionella arbetsplatser.
          </p>
          <p xml:id="i-6SmZjLUAPoApcwvtAJZk5Q">
            Under de år jag varit politiskt aktiv har jag förvånats över
            den verbala nivå som tillåtits i det politiska rummet. Det har
            således förvånat mig att de som fått förtroendet att ansvara för
            skattemedel och omsorgsplaner befunnits på en mognadsnivå som
            inte uppfyller deras verkliga ålder. Det grupptryck som uppmanar
            till en mobbningskultur i det offentliga rummet har gett olyckliga
            konsekvenser. Då respektlöshet i många fall visat sig vara förhärskande
            mellan politiska motståndare har eländet fått fortskrida och därmed
            lämnat mycket till övers för en utveckling framåt. Jag vill med
            detta peka på att det finns ett behov av vägledning för uppförandenormer
            inför kollegors och menings­motståndares olika åsikter och tankeuttryck
            för demokratins skull. Förmodligen är jag inte ensam om att tycka
            att det politiska klimatet är hårt. Att det är svårt att rekrytera
            människor till politiska uppdrag är idag välkänt. Utifrån tidsbrist
            som gör att många tackar nej till förtroendeuppdrag kan den hårda
            tonen i det offentliga rummet även spela en stor roll. Detta i
            sin tur gör att trycket lätt hårdnar inifrån den egna gruppen
            och många av olika skäl inte törs yttra sig. Sammantaget uppvisar
            detta att det förhållnings­sätt politiker förväntas ha gentemot
            varandra på sätt och vis undergräver demokratin vilket riskerar
            att spä på politikerföraktet.
          </p>
          <p xml:id="i-8QEQgG2LG3KMRagNBhE4zP">
            Sveriges riksdag är landets beslutande organ och dess förtroendevalda
            bör därför enligt min mening vara ett föredöme i uppträdande och
            respekt gentemot varandra trots meningsskiljaktigheter. Ett dylikt
            förhållningssätt medför ökat förtroende för dem som ska styra
            landet. Då det är allmänt känt att det råder problem på våra arbetsplatser
            och skolor vad gäller mobbning känns det för mig angeläget att
            arbeta för en viljeyttring till en förändring där någon/några
            tar första steget till att vara ett föredöme. Ett steg kan vara
            att implementera andra uppförandenormer i det offentliga rummet.
            Då jag som tidigare kyrkopolitiker haft ett mandat i Kyrkomötet
            har jag kunnat uppleva en stor skillnad på respekt mellan meningsmotståndare
            jämfört med andra politiska forum. Och jämförelsen visar även
            att det går att föra samtal, debatter och diskussioner utan att
            demonisera och förminska varandras värde och förstånd samt att
            en varm humor ibland är mycket effektiv. Jag hyser en föreställning
            om att det inte är nödvändigt att ”låtsas” hata varandra för väljares
            skull. Detta känns som en omodern konstruktion och det borde därför
            ha hänt en del sedan den politiska stenåldern. Idag är människor
            insatta i politik och globala samband mer än tidigare i historien
            och det finns en allmän rättskänsla som inte gillar att människor
            misshandlar varandra vare sig fysiskt eller verbalt. Jag ser det
            istället som en attraktiv vision om ett samhälle vars företrädare
            uppbär konsten i ett gott språkbruk och ömsesidig respekt som
            till exempel låter sin meningsmotståndare tala till punkt utan
            att avbryta för attacker och personliga angrepp. Jag är övertygad
            om att ett sådant förhållningssätt skulle uppfattas som professionellt
            och förtroendeingivande hos allmänheten.
          </p>
          <p xml:id="i-NKRA6GYBb6FstAyVDrkaS7">
            Utifrån ovan nämnda upplevelsebaserade beskrivning skulle det
            vara intressant med en studie av hur andra i riksdagen upplever
            det svenska debattklimatet och sin arbetsplats. Är denna ovan
            beskrivning något som andra kan känna igen sig i? Anser man att
            det finns behov av gemensamma riktlinjer kring uppförandenormer
            och en önskan om tydliga regler för ett trivsammare arbetsklimat?
            Kan det finnas en delad vision om att riksdagens ledamöter har
            förmåga och kvalifikationer att vara ett föredöme för andra arbetsplatser
            i landet när det gäller att motverka en mobbnings­kultur? I sådana
            fall kanske gemensamma riktlinjer skulle kunna vara möjliga att
            utforma som exempelvis ansvaras för av varje gruppledare i de
            egna partigrupperna.
          </p>
        </div>
        <div type="motSignatures">
          <list>
            <item xml:id="i-PkocsbtukUMMhRQ1Rbz159">
              Margareta Larsson (-)
            </item>
          </list>
        </div>
      </div>
    </body>
  </text>
</TEI>
