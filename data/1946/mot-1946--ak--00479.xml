<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__479/mot_1946__ak__479-001.pdf"/>
      <fw xml:id="i-AvzPCiLGDF7Gdj2tuZAd11">
        Motioner i Andra kammaren, nr 479. d
      </fw>
      <div type="motHeader" xml:id="i-7da4LPcaD6wcxHTzjWQN2f">
        <div type="motTitle" xml:id="i-WFHFcdZtzfNnfbRUDr7oDP"/>
        <div type="motSubmissionInfo" xml:id="i-GiDPwTBAB1EZM5M9Nnuf8z"/>
      </div>
      <div type="motBody" xml:id="i-MWPCdmki9KPmyyJpu7CvqD">
        <div xml:id="i-54XCdg8nxLDHWWsumJeUBU">
          <p xml:id="i-4gTwczNmUHCyZnwHonmoJF">
            Nr 479.
          </p>
          <p xml:id="i-J6yc4UUWCLmh5yDWwwEBLp">
            Av herrar Johansson i Stockholm och Nordström i Kramfors, i an-
            ledning av Kungl. Maj:ts proposition, nr 225, angående vissa anslag
            till fångvården m.m.
          </p>
          <p xml:id="i-BWZheFPSR8BSJYCaMuQifH">
            I Kungl. Maj:ts proposition nr 225 har riksdagen förelagts förslag
            till anslag till fångvården m. m. I samband därmed föreslår föredragande
            depar- tementschefen genomförande av en allmän lönereglering för
            fångvårdens personal avseende en allmän förbättring av lönesättningen
            huvudsakligen föranledd av den under förra året antagna straffverkställighetsreformen.
            Av yttrande över det av »Löneutredningen för viss fångvårdspersonal»
            avgivna betänkandet framgår att bl. a. fångvårdsstyrelsen föreslagit
            en mera markerad lönegradsuppflyttning för personalen i bevaknings-
            och verkstadsdrift än den som departementschefen stannat inför.
            Enligt vår mening bör riksdagen i detta avseende fästa den största
            vikt vid fångvårds- styrelsens mening, enär själva grundvalen
            för ett helhjärtat genomförande av verkställighetsreformen självklart
            blir beroende av kvaliteten hos den personal, som skall ha den
            direkta övervakningen av de intagna om hand. Departementschefen
            anför i detta stycke själv å sidan 42 i proposition: »Sedan denna
            genomgripande reform nu blivit antagen av riksdagen, framstår
            en allmän förbättring av de nuvarande löneförhållandena för dessa
            befattningshavare såsom en nödvändig följd härav. Utan en sådan
            förbätt- ring kan man ej räkna med att fångvården framdeles skall
            kunna rekrytera och behålla personal med de kvalifikationer straffverkställighetsreformen
            förutsätter.» För att kunna fylla denna uppgift har fångvårdsstyrelsen
            ansett sig nöd- sakad att föreslå en allmän uppflyttning av två
            lönegrader för personal i bevaknings- och verkstadsdrift. Denna
            fångvårdsstyrelsens uppfattning delas även av fångvårdssällskapet
            och fångvårdsmannaförbundet. Löne- gradsplaceringen är av avgörande
            betydelse för en god rekrytering av den fångvårdspersonal, som
            får den direkta uppgiften att förverkliga den nya syn på straffverkställigheten,
            som den antagna reformen förutsätter. Därför har löneutredningens
            jämförelse med andra liknande befattningar inom andra verksamhetsgrenar
            en tämligen begränsad betydelse. De motiveringar, som av vissa
            remissinstanser anförts emot en uppflyttning med två löne- grader
            och vilka även anförts för departementschefens förslag att föreslå
            uppflyttning i endast en lönegrad, kunna enligt undertecknades
            mening inte tillmätas sådan betydelse, att de försvara ett beslut
            i överensstämmelse med
          </p>
          <pb facs="riksdagen-motions-pdf/data/1946/mot_1946__ak__479/mot_1946__ak__479-002.pdf"/>
          <fw xml:id="i-QHx5Kga4T84B2kydt8oBQc">
            6 Motioner i Andra kammaren, nr 479.
          </fw>
          <p xml:id="i-XrXarkgwtY97vCwfM9aMAG">
            föreliggande proposition. Enligt vår mening bör riksdagen följa
            det av fång- vårdsstyrelsen avgivna förslaget till lönegradsplacering
            för personalen i be- vaknings- och verkstadsdriften. Vi föreslå
            därför, att samtliga vaktkonstap- lar, som enligt propositionen
            föreslås uppflyttade från A 6 till A 7, i stället uppflyttas till
            löneklass A 8. Som en naturlig konsekvens av ett sådant beslut
            bör även följa att de överkonstaplar och yrkesmästare samt den
            uppsyningsman, som departe- mentschefen föreslår placerade i lönegrupp
            A 9, uppflyttas till A 10. Även i detta fall gäller nödvändigheten
            av att lönesättningen ges en sådan utformning att fångvården kan
            »rekrytera och behålla personal med de kvalifikationer straffverkställighetsreformen
            förutsätter». Utan att ta någon definitiv ställning till frågan
            om lönesättningen för sjukvårds-, kontors- och ekonomipersonal,
            synes det oss i alla fall vara ett fel att däri inrangera sådana
            poster som vissa bilförare, eldare och köksföre- ståndare m. fl.,
            vilka i samband med denna sin verksamhet även delvis skola ha
            ledningen av arbetet för vissa av de intagna. En eldare och reparatör
            skall ju inte endast utföra dessa arbeten utan i första hand leda
            de intagnas arbete. Utöver skyldigheten att övervaka arbetets
            tillfredsställande utfö- rande har denna personal samma bevakningstjänst
            som övrig bevaknings- personal. Det synes oss fullständigt ogrundat
            att ge vissa eldare, bilförare och köks- föreståndare, som i större
            eller mindre grad ha samma ansvarsuppgifter som bevaknings- och
            arbetsledarpersonalen, en lägre lönesättning genom att de placeras
            i en annan kategori. Vi anse därför konsekvensen kräva, att jämväl
            sådana befattningshavare, som under större eller mindre del av
            sin tjänst- göring omhänderha ledningen av de intagnas arbete
            jämte vanlig övervak- ning, ges samma lönegradplacering som övrig
            bevaknings- och verkstads- driftspersonal. I fråga om löneställningen
            för de kvinnliga befattningshavarna har depar- tementschefen biträtt
            löneutredningens förslag. Att löneutredningen föreslagit ett bibehållande
            av lönesättningen enligt könsprincipen i stället för arbetsprestation
            är i och för sig ägnat att förvåna. Att departementschefen efter
            inkomna remissyttranden med samma moti- vering som löneutredningen
            biträder detta förslag förefaller oss ännu mera egendomligt. Både
            : löneutredningen och departementschefen avge platoniska förkla-
            ringar att likalönsprincipen är berättigad men bör lösas i ett
            större sam- manhang. Därest ansvariga myndigheter i dag erkänna
            behovet av att änt- ligen åstadkomma jämställighet mellan könen
            i fråga om lönesättningen, kan det knappast finnas anledning att
            nu fastställa lönestater för den ena lönegruppen efter den andra
            med ett bibehållande av olikhet mellan könen i lönehänseende.
            Då den nu sittande regeringen som grundval har arbetarrörelsens
            efter-
          </p>
          <pb facs="riksdagen-motions-pdf/data/1946/mot_1946__ak__479/mot_1946__ak__479-003.pdf"/>
          <fw xml:id="i-63tFxVnoQMVv9Shvqo5Z9z">
            Motioner i Andra kammaren, nr 479. 7
          </fw>
          <p xml:id="i-Ap42NC1Fj75YvxkaTMMrsP">
            krigsprogram, där kravet på lika lön för lika arbete intar en
            central plats, bör detta medföra att likalönsprincipen genomföres
            i praktiken så fort löne- reglering blir aktuell för någon eller
            några grupper. En ledamot av lönenämnden har även reserverat sig
            och förordat att de kvinnliga tjänsterna i såväl bevakning som
            verkstadsdrift utan uppskov erhålla samma löneställning som motsvarande
            manliga befattningar. Det under de senaste dagarna genomförda
            representantskapsmötet med Landsorganisationen har även antagit
            ett uttalande, vari krävas omedelbara åtgärder för genomförandet
            av likalönsprincipen. Enligt undertecknades mening bör riksdagen
            följa reservantens i löne- nämnden förslag och redan nu genomföra
            likalönsprincipen på detta om- råde. Vi föreslå att alla kvinnliga
            tjänster, vilkas löner regleras genom denna proposition, erhålla
            samma löneställning som motsvarande manliga befatt- ningshavare.
            Enligt fångvårdsstyrelsens i propositionen återgivna anslagsäskanden
            har bland annat posten till utspisning höjts med den beräkningen
            att en nöd- vändig kostförbättring på omkring 20 öre skulle kunna
            genomföras. Depar- tementschefens motivering för ett prutande
            på denna begäran synes oss sakna verkligt underlag. Att portionspriset
            under sist förflutna budgetår höjts från 1 krona till 1 krona
            och 8 öre är inte något säkert bevis för att en kostförbättring
            ägt rum. Utöver de skäl fångvårdsstyrelsen anfört för sitt anslagsäskande
            på denna punkt kan även här anföras nödvändigheten av att även
            på detta område åstadkomma den förändrade behandling av de intagna
            som den nya verk- ställighetslagen förutsätter. Skola de intagna
            ges ökade och i många fall tyngre arbetsuppgifter, torde en kostförbättring
            vara ofrånkomlig. Den nya verkställighetslagen förutsätter även,
            att behandlingen av de intagna skall ha till huvudsyfte att förbättra
            de intagna och att för den skull själva frihets- berövandet bör
            vara straff nog. I övrigt förutsätter verkställighetslagen att
            förhållandena inom fångvårdsanstalterna så litet som möjligt skola
            skilja sig från det levande livet utanför dessa områden. Av fångvårdsstyrelsens
            skrivelse i detta stycke framgår det, att det endast är fångvården
            och sin- nessjukhusen som hålla en så låg kostnad för bespisningen.
            Det synes oss ovärdigt den nya anda, som verkställighetslagen
            av 1945 förutsätter, att be- gagna en mindervärdig bespisning
            som ytterligare bestraffningsmedel mot de intagna. Även med det
            av fångvårdsstyrelsen äskade beloppet på 1 krona och 20 öre per
            dag torde det bli en ganska spartansk kosthållning. Vi föreslå
            att riksdagen på denna punkt bifaller fångvårdsstyrelsens äskande.
            Med stöd av vad ovan anförts föreslås att riksdagen måtte för
            sin del besluta sådan ändring av proposition nr 225,
          </p>
          <p xml:id="i-PbSJrR5DvvwDHLWT6hrWCR">
            att samtliga vaktkonstaplar som enligt propositionen före- slås
            uppflyttade från A 6 till A 7 i stället uppflyttas till AS
          </p>
          <pb facs="riksdagen-motions-pdf/data/1946/mot_1946__ak__479/mot_1946__ak__479-004.pdf"/>
          <fw xml:id="i-AoMhSAAsYWSABJXdSee4Qo">
            Motioner i Andra kammaren, nr 479.
          </fw>
          <p xml:id="i-Kj7RtwdvgHVjt77UVeQqMi">
            samt att de överkonstaplar och yrkesmästare samt den upp- syningsman,
            som föreslås placerade i A 9, uppflyttas till A 10; att sådana
            befattningshavare, som under större eller mindre del av sin tjänstgöring
            omhänderha ledningen av de intagnas arbete jämte vanlig övervakning,
            ges samma ställ- ning i lönehänseende som övrig bevaknings- och
            verkstads- personal; att alla kvinnliga tjänster, vilkas löner
            regleras genom denna proposition, erhålla samma löneställning
            som mot- svarande manliga tjänster; att posten till utspisning
            beräknas efter en portionskost- nad av 1 krona och 20 öre; att
            propositionen i övrigt bifalles.
          </p>
          <p xml:id="i-EgWFTo5fUyGJNeyAnJA1Qv" type="date">
            Stockholm den 29 april 1946.
          </p>
          <p xml:id="i-LhyNtxpZNB9CfxkFoFBhkh">
            Gustav Johansson. Axel Nordström.
          </p>
        </div>
      </div>
    </body>
  </text>
</TEI>
