<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00600">
  <teiHeader>
    <fileDesc>
      <titleStmt>
        <title>om jakt på duvhök.</title>
        <author>av herrar Johansson i Växjö och Wirtén </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om jakt på duvhök.</title>
          <idno type="rdwebb">FY02600</idno>
          <rs type="number">600</rs>
          <ref type="dokument_url_text">http://data.riksdagen.se/dokument/FY02600/text</ref>
          <ref type="dokument_url_html">http://data.riksdagen.se/dokument/FY02600</ref>
          <ref type="dokumentstatus_url_xml">http://data.riksdagen.se/dokumentstatus/FY02600</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3StoCMLrfUPWDrtLhXAkg1</idno>
            <name>BERTIL JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KYT8Xen1YvnPi6toWwCJw2" type="signed"/>
        <correspContext corresp="i-KYT8Xen1YvnPi6toWwCJw2">
          <note type="signatory" corresp="i-3StoCMLrfUPWDrtLhXAkg1"/>
          <note type="signatory" corresp="i-BtQ4ubBXfEg4xPiwpPM4Vt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__600/mot_1975__600-001.pdf"/>
      <fw xml:id="i-PCky1iKDfhXEUbmxisBoum">
        Mot. 1975:600 4
      </fw>
      <div type="motHeader" xml:id="i-6Zs8hCdUcFdup3pi6oRq8q">
        <div type="motTitle" xml:id="i-3YkJd92c3SaJYj4fpn8sLp"/>
        <div type="motSubmissionInfo" xml:id="i-LcyaRUVE36Gi5dzMWKePRo"/>
      </div>
      <div type="motBody" xml:id="i-UtxL3tU2cwETrUc4sGBhG5">
        <div xml:id="i-U87rBztTqXmJ4dEHEufBP9">
          <p xml:id="i-PdoQpNrDr7AgA2APpLU55m">
            Nr 600
          </p>
          <p xml:id="i-53kMhHpPLBSjRTssDovACr">
            av herrar Johansson i Växjö och Wirtén om jakt på duvhök.
          </p>
          <p xml:id="i-KZJ84qW4pYE5VW9n5LZFJh">
            Rovfåglar och ugglor har under alla tider varit utsatta för förföljelser,
            detta gäller i såväl vårt land som världen i övrigt. Under generationer
            har man betraktat rovfåglar och ugglor som fiender, ja, rena utrotningskampanjer
            har ägt rum i flera länder. Skottpenningssystem har varit vitt
            utbrett och förekommer alltjämt. Utrotning har varit målet i många
            länder och tyvärr har det i flera fall uppnåtts. Rovfåglar har
            rönt stort intresse av världens konservatorer som alltid haft
            hugade spekulanter till sina varor. En bidra- gande orsak till
            decimeringen får väl också läggas på naturlandskapets för- vandling
            till kulturlandskap, fastän några arter har väl också gynnats
            därav. Till detta skall ytterligare tilläggas att. biociddöden
            under senare år varit förödande för nämnda fågelarter. Men trots
            att flera arter är på gränsen till utrotning, så kan man dock
            se en viss förhoppning i den inställning till rovfåglarna som
            kunnat märkas under senare år. Både i vårt land och i flera andra
            länder i Europa har man infört skyddslagstiftningar för rovfåglar
            och ugglor. Vissa länder, t. ex. England, Schweiz och Holland,
            har redan fridlyst samtliga rovfåglar. I Sverige har vi gått in
            för totalfredning av alla rovfåglar och ugglor utom beträffande
            duvhöken. Denna fågel är fortfarande utsatt för allmän jakt under
            viss tid. Således är det enligt 2 $ jakttidskungörelsen (SFS 1973:406)
            allmän jakttid på duvhök december- februari (i Västernorrlands,
            Jämtlands, Västerbottens och Norrbottens län september- november).
            Enligt 3 $ nämn- da kungörelse gäller dessutom allmän jakttid
            på bl. a. duvhök under hela året intill 200 meter från område
            för viltuppfödning, hönsgård eller därmed jämförlig anläggning
            i den mån jakten behövs för att hindra skada inom anläggningen.
            Varför har då denna art undantagits från total fridlysning? Det
            har kanske inte varit någon direkt illvilja mot duvhöken som sådan,
            men som anledning har man anfört att duvhöken som bytesval tar
            bl. a. fältfågel och då främst fasanen. Man menar att fasanen
            är ett värdefullt tillskott till duvhökens kost, särskilt under
            vintertid. Uppfattningen är också att duvhöken till nu- merären
            är sådan att någon direkt åtgärd för att totalfreda den ej är
            påkallad. I vad gäller fasanen så är ju denna en fågelart som
            ej alltid förekommit i den svenska faunan utan är inplanterad.
            Det är väl riktigt att fasanen, för en hök, är mera lättfångat
            byte än t. ex. kråkfåglar. Detta gäller framför allt vintertid.
            För att få en ökad fasanstam har beundransvärda försök gjorts
            genom viltuppfödning för att kunna plantera ut fasankycklingar.
            Resultatet
          </p>
          <pb facs="riksdagen-motions-pdf/data/1975/mot_1975__600/mot_1975__600-002.pdf"/>
          <fw xml:id="i-CSNnTpsHPUGATvZ6rTg7N">
            Mot. 1975:600 5
          </fw>
          <p xml:id="i-5BcuwYvkWYMbzMNGkLU4pn">
            av dessa åtgärder är högst varierande. Biotopens lämplighet för
            fasanen är i vårt land inte överallt den bästa. Men det skall
            också omnämnas att i södra Sverige och även i östra delarna av
            landet finns en relativt stark stam av fasan. Fasanen är ett vackert
            inslag i vår fauna och helt säkert också som jaktbyte intressant.
            Men vi vill faktiskt återge vad länsstyrelsen i Östergötland anförde
            när den besvarade en skrivelse från Tåkerns fältstation, där stationen
            besvärat sig över den jakt som länsstyrelsen givit tillstånd till
            på platsen. Länsstyrelsen säger: ”En inplanterad och främmande
            djurart som t. ex. fasanen skall inte vara skäl att tränga tillbaka
            en naturlig svensk art som duvhöken.” Länsstyrelsen menade vidare,
            att fångst av duvhök inom det tänkta Tåkerns naturreservat borde
            begränsas och endast i undantagsfall tillåtas. Jakt på duvhök
            går ju ofta till så att man gillrar en fångstbur med t. ex. en
            levande duva som höken lockas till och där en utlösning i lådans
            konstruktion gör att när höken skall ta sig in till bytet en klaff
            slås ner och höken är fången och kan sedan avlivas. Själva förfaringssättet
            är ju inte heller så där ”etiskt prydligt”. Arter som t. ex. kråka
            och kaja har ökat kraftigt under senare år. I detta sammanhang
            bör man komma ihåg att rovfåglarna, och kanske duvhöken särskilt,
            har sin stora betydelse som decimerande faktor för bl. a. kråkfåglar
            och även vitfågel (måsar m. fl.). Vi har fått en snedbalans som
            gör att kråkor och kajor inte längre har några naturliga fiender,
            utan människan får försöka decimera dessa arter genom att lägga
            ut gift, vilket har sina risker för andra djurarter. Nu förekommer
            det ett forskningsprojekt som skall utreda duvhökens levnadsvanor
            och påverkan på viltet, då inte minst i vad gäller fasanens betydelse
            som fångstdjur. Men vi finner att speciella åtgärder beträffande
            duvhöksjakten bör vidtas redan nu. En första åtgärd bör vara att
            förbjuda den allmänna jakten. För vårt land, som i naturvårdsfrågor
            brukar ha en positiv inställning, bör det då vara ett anständighetskrav
            att när flera andra länder upphört med allmän jakt på rovfåglar
            vi också handlar därefter. Enligt Svenska jägarförbundets statistik
            dödades för några år sedan ca 2000 duvhökar per jaktår. Siffran
            torde numera vara ca 3 000 per år. Med denna avskjutning i förening
            med biocidförgiftning m. m. finns risk för att den svaga tillväxt
            av duvhökstammen som kunnat konstateras de senaste åren kommer
            att stagnera, och hot för utrotning kan föreligga. I den mån jakt
            måste bedrivas från skyddssynpunkt finns dock möjligheter till
            dispens enligt bestämmelserna i jaktstadgan.
          </p>
          <pb facs="riksdagen-motions-pdf/data/1975/mot_1975__600/mot_1975__600-003.pdf"/>
          <fw xml:id="i-RDBgyCa1FiBeWTbxTDpM35">
            Mot. 1975:600 6
          </fw>
          <p xml:id="i-7VV8AytRqAzE659gWuX1C2">
            Med hänvisning till det anförda hemställs att riksdagen hos regeringen
            anhåller om sådan ändring av 2 och 3 $$ jakttidskungörelsen (SFS
            1973:406) att allmän jakttid ej skall gälla för duvhök.
          </p>
          <p xml:id="i-9mCGVUK7pJy47C123LaRdd" type="date">
            Stockholm den 23 januari 1975
          </p>
          <p xml:id="i-YTkBEALB3PJP7a7DyAjDsq">
            BERTIL JOHANSSON (c) ROLF WIRTÉN (fp) i Växjö
          </p>
        </div>
      </div>
    </body>
  </text>
</TEI>
