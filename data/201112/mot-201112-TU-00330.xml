<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00330">
  <teiHeader>
    <fileDesc>
      <titleStmt>
        <title>Inlandsbanan</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inlandsbanan</title>
          <idno type="rdwebb">GZ02T330</idno>
          <rs type="number">T330</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T330/text</ref>
          <ref type="dokument_url_html">http://data.riksdagen.se/dokument/GZ02T330</ref>
          <ref type="dokumentstatus_url_xml">http://data.riksdagen.se/dokumentstatus/GZ02T330</ref>
          <ref type="doc">http://data.riksdagen.se/fil/D9C9E06D-E6CF-45A5-80DA-D183049D8D2D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DUifgK92XE89MZtKRJuyub" type="signed"/>
        <correspContext corresp="i-DUifgK92XE89MZtKRJuyub">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction type="numbering" xml:id="i-YAVVHnAghSkKm3Xmqcuhyi">
          <date when="2011-10-06"/>
        </correspAction>
        <correspAction type="submission" xml:id="i-8cWrhw8MfS2YUoEjDipojp">
          <date when="2011-10-04"/>
        </correspAction>
        <correspAction type="transfer" xml:id="i-SkkjYDghthAajyaSnHokYp">
          <date when="2011-10-04"/>
        </correspAction>
        <correspAction type="assigned" xml:id="i-StxkYqbdyQV3EXBATRZbu6"/>
        <correspContext corresp="i-StxkYqbdyQV3EXBATRZbu6">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Vjt6vYQ9PTQCmc4nymDB9X">
            Förslag till riksdagsbeslut
          </head>
          <p xml:id="i-3iSfg1GqKVCTJzJx654pqv">
            Riksdagen tillkännager för regeringen som sin mening vad som
            anförs i motionen om att Inlandsbanan ska betraktas som ett nationellt
            stråk med särskild betydelse för Sveriges inland.
          </p>
        </div>
        <div type="motContent">
          <head type="h1" xml:id="i-C7RA8UyDoZ7TFn9kdVCAo9">
            Motivering
          </head>
          <p xml:id="i-WAVwpm2RixSje1tzePeViY">
            Inlandsbanan, som ibland kallats det norrländska inlandets ryggrad,
            sträcker sig idag mellan Mora och Gällivare, en sträcka på 110
            mil, vilket utgör cirka 10 procent av vårt nationella järnvägsnät.
            Den byggdes 19071937 för att möjliggöra råvarutransporter genom
            Norrlands inland och förbinda Bohuslän i söder med Lappland i
            norr. I dess ursprungliga skick sträckte sig banan till Kristinehamn
            där den fortsatta utskeppningen kunde ske via Vänern och Trollhätte
            kanal. Inlandsbanan skulle bidra till en positiv utveckling av
            Norrlands inland och utgöra en viktig del i ett nationellt och
            sammanhållet järnvägssystem. Sedan 1993 har Inlandsbanan AB (IBAB)
            statens uppdrag att förvalta Inlandsbanan från Mora i söder till
            Gällivare i norr.
          </p>
          <p xml:id="i-858btNNprYjteAZ7yRqNjx">
            Inlandsbanan har med två undantag i samma standard vad gäller
            bärighet som det övriga nationella järnvägsnätet, det vill säga
            22,5 ton STAX (största tillåtna axeltryck). Det är dock två sträckor
            som har en lägre bärighet, sträckorna BrunfloSveg och ArvidsjaurJokkmokk
            som har 20 ton STAX, respektive 16 ton STAX. Förutom bärighetshöjningarna
            behöver också säkerhet vid övergångsanläggningar utefter järnvägen
            åtgärdas.
          </p>
          <p xml:id="i-UBDP3NUNpvxrFRD6vXwhqm">
            I samband med en större tågurspårning på Norra stambanan, med
            ett röjningsarbete som pågick i flera dagar, blev det tydligt
            att Inlandsbanan kan ha en avgörande strategisk betydelse även
            för omledning av godstrafik på järnväg. Om hela Inlandsbanan hade
            haft bärighet med ett axeltryck på 22,5 ton hade den gångna vinterns
            tågurspårning vid Gröningen på Norra stambanan inte fått så stora
            konsekvenser. Även tvärbanorna ArvidsjaurJörn och Orsa (Furudal)Bollnäs
            skulle kunna ingå som en viktig del av Inlandsbanan. Att ta till
            vara Inlandsbanan för detta ändamål skapar en större stabillitet
            och gör stambanan mindre känslig vid störningar.
          </p>
          <p xml:id="i-TQtxtP5o3cw7WZsCQ1bovY">
            En fullt utvecklad inlandsbana mellan Kristinehamn och Gällivare
            skulle förbinda Norrlands inland med Vänern igen som det en gång
            var tänkt. Detta skulle även innebära att Bergslagen knyts till
            Inlandsbanans väg. Den relativt korta nedlagda sträckan mellan
            Persberg och Mora är en felande länk i det nationella järnvägsstråk
            som Inlandsbanan utgör. Den sträcka som måste upprustas är endast
            16,7 mil. Den sydligaste delen, PersbergKristinehamn, används
            för trafik och finns med som länsjärnväg i länstrafikprogrammet
            i Värmland. Kommunerna Mora, Vansbro, Filipstad, Storfors och
            Kristinehamn har tillsammans skapat ett samarbete för att återskapa
            den nedlagda delen. Detta visar på den stora viljan och tron som
            finns i området på att en intakt inlandsbana skulle bidra med
            stor utveckling.
          </p>
          <p xml:id="i-Ji8zZGjF5jKCMnGVbDrpmx">
            Den mängd gods som fraktas på Inlandsbanan ökar för varje år,
            vilket visar på sträckans betydelse som transportled. Med de allvarliga
            miljöproblem som vi står inför idag är det viktigt att vi använder
            oss av den kapacitet som finns. Huvuddelen av Inlandsbanan är
            inte elektrificerad varför diesellok används. Ett diesellok drar
            lika mycket gods som 25 lastbilar och ger betydligt mindre utsläpp
            per fraktat ton. En intressant möjlighet är att driva loken på
            Inlandsbanan med förnybara drivmedel, t.ex. som biogas.
          </p>
          <p xml:id="i-DBjinRDtcicqsyzaLVfJHY">
            Inlandsbanan är en del av vårt kulturarv och blir allt viktigare
            ur turismsynpunkt. En resa på Inlandsbanan är en annorlunda resa,
            en resa med mycket historia och tradition. Antalet resande turister
            ökar år från år.
          </p>
          <p xml:id="i-62edRG1eB3CbyFEynbZG3G">
            Inlandsbanan har stor utvecklingspotential på godssidan, på persontrafiksidan,
            inom turistnäringen och som resurs för att minska sårbarheten
            i det svenska järnvägsnätet. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-JSeL4V27QhycFZJaaVAJMh">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
