<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__93/mot_1941__fk__93-001.pdf"/>
      <fw xml:id="i-6yhtodrVH714ZdqQobZKHs">
        10 Motioner i Första kammaren, Nr 93.
      </fw>
      <div type="motHeader" xml:id="i-9dZdeSj9jv1oNGNwGrAetS">
        <div type="motTitle" xml:id="i-U3Y5YXkUNAuKjVrtGnXCvd"/>
        <div type="motSubmissionInfo" xml:id="i-7BvNckqcSuiFWPn2HRAua1"/>
      </div>
      <div type="motBody" xml:id="i-SQahF1ga1KqG72HkpVBTXj">
        <div xml:id="i-6hMMah8tkt8PaxxKRmaW9b">
          <p xml:id="i-78ajz4vd6UYXTCTTS3R2bD">
            Nr 93.
          </p>
          <p xml:id="i-AU4dzazUHXTfeyBJkT4ejW">
            Av herr Berg, Robert, och herr Andersson, Karl, om för- bättrad
            pensionering för sjöfolk i manskapsklass.
          </p>
          <p xml:id="i-6qrTt1dSvUD7FJjE2pgqw5">
            Under en tid som denna framstår allra klarast betydelsen av att
            den svenska handelsflottan har tillräcklig tillgång på verkligt
            sjöfolk, som även i karaktärshänseende är rustat att stå emot
            påfrestningarna. Vårt land saknar sannerligen icke förutsättningar
            att dana goda sjömän, men det är också klart, att en sådan tillgång
            som en god sjömansstam icke står att få alldeles till skänks och
            heller icke kan bevaras utan att den får sådan omvårdnad, som
            krävs. I det sist sagda har man nog att söka huvudförklaringen
            till att tyvärr en del av våra sjömän visat sig icke hålla måttet
            i det hårda läge, vari de nu försatts. Sjömansyrket har på senare
            tid alltmera tenderat till att bliva ett blott och bart genom-
            gångsyrke. Det kan väl gå an att taga hårda tag och lida svåra
            veder- mödor, om man har utsikter att bereda tryggad existens
            för sig och de sina. Nuvarande förhållanden och omständigheter
            inom sjömansyrket äro sådana, att en sjöman i gemen — när han
            kommit över i reflekte- randets stadium — måste säga sig, att
            på sjön kan han svårligen finna en tryggad framtid, i varje fall
            icke för sin ålderdom. För att det skall bli möjligt att behålla
            det verkligt dugliga sjöfolket inom näringen framstår det som
            den kanske allra angelägnaste uppgiften i närvarande stund, att
            detta sjöfolk gives det stöd som erfordras, för att det genom
            egen kraft och uppoffring och med skäligt bidrag från redarnas
            sida skall kunna ernå en åtminstone något så när tryggad ålderdomsför-
            sörjning. Det måste vara tydligt, att både för staten och för
            rederirörelsen före- ligger ett starkt intresse att understödja
            sjömännen i denna sak. För statens del gäller, att sjöfarten i
            tider, då samhället sättes på sina hårdaste prov, är ett statsintresse
            av första ordningen. Att se till att det i denna näring icke må
            brista på en av de väsentligaste punkterna, fartygsbemanningen,
            bör därför vara ett naturligt led i samhällelig för- svarsberedskap.
            Staten har för övrigt — under beaktande av sjöfolkets särställning
            — redan dokumenterat sitt intresse i frågan. Övervägande med hjälp
            av statsmedel har staten sålunda byggt upp en begynnelse till
            en pensionering för sjöfolk (inom alla kategorier) genom handels-
            flottans pensionsanstalt.
          </p>
          <pb facs="riksdagen-motions-pdf/data/1941/mot_1941__fk__93/mot_1941__fk__93-002.pdf"/>
          <fw xml:id="i-UqFCDmdKGkLARVxRuzKQra">
            Motioner i Första kammaren, Nr 93. 11
          </fw>
          <p xml:id="i-LMkJrM3tPDKwKhEMC66i33">
            Sjöfartsnäringens eget intresse i saken kanske icke behöver närmare
            utvecklas. Framhållas bör emellertid, att fartygsbefälets pensionstråga
            för något år sedan visat sig mogen för lösning genom frivilliga
            överens- kommelser mellan berörda organisationer. Denna väg torde
            icke stå manskapet öppen. Den statliga organisation, som redan
            nu finns inom sjöfartsnäringen, ger möjlighet till utbyggnad av
            en pensionering för sjöfolk inom man- skapsklassen. För sin nuvarande
            s. k. pensioneringsverksamhet förfogar handelsflottans pensionsanstalt
            över, jämte statsanslag och avkastning av egna fonder, sjömännens
            hyresavgifter samt andel i redarnas tonav- gifter. Hyresavgiften
            utgör endast 1 procent av sjömans kontanta inkomst i utrikes fart
            och uppbäres av sjömanshus i samband med sjömannens avmönstring.
            Tonavgiften utgår såsom namnet säger efter tontalet och erlägges
            både av utrikesgående svenska och av utländska fartyg, som besöka
            svenska hamnar. För att på antydd väg nå fram till en pensionering,
            som bär skäl för namnet, synes i första hand sjömannens eget bidrag,
            hyresavgiften, få högst väsentligt höjas. Man torde knappast kunna
            räkna med lägre höjning än med 4 procent eller så att avgiften
            skall utgöra 5 procent av sjömannens kontanta inkomst. Då sjömannen
            på så sätt finge underkasta sig en väsentlig uppoffring för sin
            försörjning efter slutad sjötjänst, synes det rättvist och rimligt,
            att redaren även gåve sin anpart, som skäligen synes kunna sättas
            lika med höjningen av sjömannens avgift. Höjningen av hyresavgiften
            och redarens motsvarande bidrag avses endast skola gälla sjömän
            i manskapsgrad. En höjning av hyresavgiften synes kunna genomföras
            utan några som helst praktiska svårigheter. Enda skillnaden bleve,
            att sjömanshusen inne- hölle 5 procent i stället för nu 1 procent
            av kontantinkomsten vid sjöman- nens avmönstring. Vad beträffar
            redareandelen skulle det visserligen kunna tänkas, att man på
            något sätt anknöte till tonavgiften. Av olika skäl synes det dock
            vara att föredraga, att i stället uttoges en helt ny av- gift,
            som sattes i direkt relation till sjömannens hyresavgift och sam-
            tidigt med denna uppbures av sjömanshuset. De höjda respektive
            nya avgifter, som uttoges, skulle oavkortade till- föras handelsflottans
            pensionsanstalt och utgöra grund för en särskild manskapspensionering
            från anstalten. Den fråga, som nu framförts, är givetvis av beskaffenhet
            att fordra närmare utredning. Utredningen synes lämpligen kunna
            anförtros kom- merskollegium och handelsflottans pensionsanstalt
            gemensamt, i vilket fall densamma knappast synes behöva kräva
            särskilda kostnader. Under åberopande av vad ovan anförts få vi
            vördsamt hemställa, att riksdagen i skrivelse till Kungl. Maj:t
            anhåller, att Kungl. Maj:t snarast ville låta verkställa utredning,
          </p>
          <pb facs="riksdagen-motions-pdf/data/1941/mot_1941__fk__93/mot_1941__fk__93-003.pdf"/>
          <p xml:id="i-FrpA9xjWMCz1R9RkpJZ1Bp">
            12
          </p>
          <fw xml:id="i-YHWy8XRrxxp6PJ2aGA5itT">
            Motioner i Första kammaren, Nr 93.
          </fw>
          <p xml:id="i-LUL3kGh8xWJCzvU7v6s73b">
            vad angår sjöfolk i manskapsklass, om uttagande av höjd hyresavgift
            och häremot svarande redarebidrag till förbättring av manskapets
            pensionering genom handels- flottans pensionsanstalt samt därefter
            för riksdagen fram- lägga förslag, vartill utredningen kan föranleda.
          </p>
          <p xml:id="i-4XLRbFGgp2uMGGkpaxhkgX">
            Stockholm den 22 januari 1941.
          </p>
          <p xml:id="i-RGa4X6XwmzD4Mt33YmHXmZ">
            Rob. Berg. Karl H. Andersson.
          </p>
          <p xml:id="i-4NF4hK2rfrk9AZvCFA8hHq">
            Stockholm 1941. Ivar Heggströms Boktryckeri A. B. 410822
          </p>
        </div>
      </div>
    </body>
  </text>
</TEI>
