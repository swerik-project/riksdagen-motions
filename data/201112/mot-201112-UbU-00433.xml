<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00433">
  <teiHeader>
    <fileDesc>
      <titleStmt>
        <title>Södertälje som centrum för forskningstillväxt och industriell utveckling m.m.</title>
        <author corresp="i-XcAqMe3ntVBboWUxqACfz i-J6iNc7etmFsvBgThMM5STy">av Gunnar Andrén och Anna SteeleKarlström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Södertälje som centrum för forskningstillväxt och industriell utveckling m.m.</title>
          <idno type="rdwebb">GZ02Ub433</idno>
          <rs type="number">Ub433</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub433/text</ref>
          <ref type="dokument_url_html">http://data.riksdagen.se/dokument/GZ02Ub433</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub433</ref>
          <ref type="doc">http://data.riksdagen.se/fil/C31968E9-A763-4141-8073-681BC8A76A7C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna SteeleKarlström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-79shNWAoLuWncDBiAXofKL" type="signed"/>
        <correspContext corresp="i-79shNWAoLuWncDBiAXofKL">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction xml:id="i-BMAApDebT9qHzcswTgezmA" type="numbering">
          <date when="2011-10-10"/>
        </correspAction>
        <correspAction xml:id="i-AFZ8ty3pDVyZ1UpA9CQFVB" type="submission">
          <date when="2011-10-05"/>
        </correspAction>
        <correspAction xml:id="i-EUxThGX7Gh5CmrsaZGfUN9" type="transfer">
          <date when="2011-10-05"/>
        </correspAction>
        <correspAction xml:id="i-S8Ui3jNZkywrfuMTJUdgJD" type="assigned"/>
        <correspContext corresp="i-S8Ui3jNZkywrfuMTJUdgJD">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ML587wEZjjM6GTZ9WWS83Y">
            Förslag till riksdagsbeslut
          </head>
          <p xml:id="i-HyUYBpMWXP7VkstEK2iLj2">
            Riksdagen tillkännager för regeringen som sin mening vad som
            anförs i motionen om Södertäljes förutsättningar att även fortsättningsvis
            vara ett centrum dels för svensk vetenskaplig medicinteknisk forskning
            på högsta internationella nivå, dels för fordonsmässig produktion,
            forskning och utveckling, dels för yrkesinriktad utbildning samt
            om att utveckla flykting- och invandrarmottagningen efter lokala
            förutsättningar.
          </p>
        </div>
        <div type="motContent">
          <head xml:id="i-LYNb216PQ4f86CzPFL2x3z" type="h1">
            Motivering
          </head>
          <p xml:id="i-VnxZCtGSANqjdims2gtdWr">
            Den mediala bilden av Sveriges största industristad, Södertälje,
            präglas låt vara kanske mindre nu än tidigare år också 2011 av
            problem, inte av möjligheterna. Det är framför allt invandrar-
            och flyktingfrågor, dessvärre under de senaste åren också ett
            antal spektakulära bränder och våldsdåd med allvarlig utgång,
            som ges medialt utrymme.
          </p>
          <p xml:id="i-QABDuVTrPnEMvUdi9vcq8G">
            Detta är emellertid långt ifrån hela sanningen om Södertälje.
            Vi vill vända på perspektivet och se Södertälje som den välståndsbildande
            kraft staden är, med stor betydelse för hela Sveriges välstånd.
          </p>
          <p xml:id="i-TNsVUocm2mSC69MHxfv6jT">
            Södertälje med sina 87 137 invånare (30 juni 2011, jämfört med
            85 780 den 30 juni 2010, en ökning med nära 1 400 personer jämfört
            med 700 året dessförinnan) skiljer sig nämligen från alla andra
            större svenska kommuner i ett viktigt avseende: De globala och
            därmed nödvändigtvis stora företagen dominerar arbetsmarknaden
            men är samtidigt i minoritet vad gäller arbetsplatser.
          </p>
          <p xml:id="i-CbpGgCL5auCegfVBVVHJkE">
            De stora industriföretagens framgång i Södertälje är samtidigt
            en förutsättning för övrig varu- och tjänsteproduktion. Södertälje
            har en stor arbetsmarknad, över 42 000 sysselsatta i cirka 4 870
            små och därtill ett fåtal stora företag varav två, Scania AB och
            Astra Zeneca, själva står för 16 000 anställda.
          </p>
          <p xml:id="i-PTAEViQsyMU9gxvUEDEAKA">
            De största av dessa och därmed de till numerären största arbetsplatserna
            utgörs inte av kommunen, landstinget eller staten utan av varu-
            och tjänsteproducerande, exporterande, forskande, framtidsinriktade
            företag.
          </p>
          <p xml:id="i-Gy9NLPw26PFXR9nczjxSHg">
            Så här ser de femton största företagen eller förvaltningarna
            ut i Södertälje (siffrorna huvudsakligen från 2010):
          </p>
          <table>
            <row xml:id="i-K4cjbuzefpowL7HirfzoTQ">
              <cell>
                Företag
              </cell>
              <cell>
                Anställda
              </cell>
            </row>
            <row xml:id="i-VY8HZZCZkkrKdwQ9ohTjer">
              <cell>
                Scania AB
              </cell>
              <cell>
                9 000
              </cell>
            </row>
            <row xml:id="i-NJfXNtUzKXjGAU8pt1rhNe">
              <cell>
                Astra Zeneca
              </cell>
              <cell>
                7 000
              </cell>
            </row>
            <row xml:id="i-KJM8WYMdRybEW6eu5amXMm">
              <cell>
                Södertälje kommun (förvaltningen)
              </cell>
              <cell>
                5 850
              </cell>
            </row>
            <row xml:id="i-VSHpsR2eCcd5ZwSVctyAwx">
              <cell>
                Stockholms läns landsting (i Södertälje)
              </cell>
              <cell>
                1 400
              </cell>
            </row>
            <row xml:id="i-23S3mb2WyyHcjberBTXCs1">
              <cell>
                Foria AB (SÅAB)
              </cell>
              <cell>
                800
              </cell>
            </row>
            <row xml:id="i-DVuANuaWEkbtnp6nb4SXqs">
              <cell>
                Dynamate AB
              </cell>
              <cell>
                700
              </cell>
            </row>
            <row xml:id="i-3qtFTzfZ8jfCRAe2X9Qp6y">
              <cell>
                Saab Automobil Powertrain
              </cell>
              <cell>
                570
              </cell>
            </row>
            <row xml:id="i-AV7WTvijdEJtgSLvkjK5wX">
              <cell>
                De Laval Sales AB
              </cell>
              <cell>
                300
              </cell>
            </row>
            <row xml:id="i-LPHhcvxPkJLF6SVjnrmmDH">
              <cell>
                Telge Energi (kommunägt energibolag)
              </cell>
              <cell>
                300
              </cell>
            </row>
            <row xml:id="i-5zNG3CGUWLJ3Uo9LFf67W1">
              <cell>
                Scania Parts Logistics
              </cell>
              <cell>
                260
              </cell>
            </row>
            <row xml:id="i-VUZGSF8FQNVFam4FcX4tzy">
              <cell>
                Cerealia Foods AB
              </cell>
              <cell>
                250
              </cell>
            </row>
            <row xml:id="i-3dr6gDcK47XgDmcVPf1XtF">
              <cell>
                Svenska Volkswagen
              </cell>
              <cell>
                225
              </cell>
            </row>
            <row xml:id="i-Ria9c2qzVaKRsMvD5apnXJ">
              <cell>
                Fläkt Woods AB
              </cell>
              <cell>
                210
              </cell>
            </row>
            <row xml:id="i-VS3ZUbrjd35qVJAKuLGbtA">
              <cell>
                Telge Bostäder AB (kommunalt bostadsbolag)
              </cell>
              <cell>
                170
              </cell>
            </row>
          </table>
          <p xml:id="i-5yzjsbVtDpPPRkX2AZcWqy">
            Ser vi till befolkningsutvecklingen kan vi konstatera att Södertälje
            är en av Sveriges största städer, oaktat att Nykvarn (9 322 invånare
            den 30 juni 2011, 9 257 året tidigare) vid årsskiftet 1998/99
            blev en egen kommun.
          </p>
          <p xml:id="i-6PvqjdNsSDMnmaA3PJEzFT">
            Södertälje hade 80 735 invånare vid årsskiftet 2003/04, i dag
            nära 7 000 fler. Befolkningsprognosen, som förutsätter fortsatt
            hög industrialisering inom kommunen, under den kommande tioårsperioden
            ser ut enligt nedan.
          </p>
          <p xml:id="i-G1RbTRaNCgnU3PZzNbpWXC">
            Den faktiska och prognosticerade befolkningsutvecklingen vid
            utgången av respektive år:
          </p>
          <table>
            <row xml:id="i-NBtkbW7P1GoarDx57eLjKW">
              <cell>
                År
              </cell>
              <cell>
                Invånare
              </cell>
            </row>
            <row xml:id="i-3QK8GzbmZMUtYWxH2Ms9hb">
              <cell>
                2005
              </cell>
              <cell>
                81 455 (31 dec)
              </cell>
            </row>
            <row xml:id="i-TWRNFQqUCcW4NrwcFW4CMY">
              <cell>
                2006
              </cell>
              <cell>
                81 791 (31 dec)
              </cell>
            </row>
            <row xml:id="i-HJweXkuPcv5Ct76Fg2U6JP">
              <cell>
                2007
              </cell>
              <cell>
                83 642 (31 dec)
              </cell>
            </row>
            <row xml:id="i-9bBwoiBv8nHgen1xFaLDwv">
              <cell>
                2008
              </cell>
              <cell>
                84 172 (30 jun)
              </cell>
            </row>
            <row xml:id="i-VLBrq1kUjZXXBUHHhTUoHR">
              <cell>
                2009
              </cell>
              <cell>
                85 270 (31 dec)
              </cell>
            </row>
            <row xml:id="i-DkS3Q2qahjcz1p8LGPiUE5">
              <cell>
                2010
              </cell>
              <cell>
                86 246 (31 dec)
              </cell>
            </row>
            <row xml:id="i-UHvYSzA9xvNonmTXpzbLrC">
              <cell>
                2011
              </cell>
              <cell>
                88 000 (prognos 31 dec)
              </cell>
            </row>
          </table>
          <p xml:id="i-WyJuNDK6uM28JG9KTGvfie">
            Genom de kraftiga svängningarna i flyktingmottagandet är prognoserna
            mer osäkra för Södertälje än de flesta andra kommuner.
          </p>
          <p xml:id="i-5De28m6EkbY9JTzijGDyHo">
            Det mest framgångsrika Södertäljeföretaget på 2000-talet är Scania.
          </p>
          <p xml:id="i-AnxjfVrUQwUjtsbGbwDwDQ">
            Det kan räkna sitt ursprung till 1891 då Vabis (Vagnfabriksaktiebolaget
            i Södertelge) kom till. Senare fusionerades företaget med Scania
            AB i Malmö och hamnade i SaabScania-gruppen. I dag är Scania AB
            ett av Sveriges allra viktigaste företag med produktion av lastfordon
            och bussar för världsmarknaden.
          </p>
          <p xml:id="i-SFCHjnrh4o1CY6YboQ64qk">
            I Sverige finns för närvarande, utöver företagets cirka 20 000
            återförsäljare världen runt, cirka 12 000 av företagets 28 000
            anställda.
          </p>
          <p xml:id="i-6kyUDTujiD3cnfnocGdkn7">
            De bortåt 9 000 anställda i Södertälje nära halva den svenska
            arbetsstyrkan tillverkar i huvudsak motorer och växellådor, från
            Falun har flyttats produktion av axlar, från Sibbhult växellådor
            och retarder medan produktionen i Oskarshamn av hytter och i Luleå
            rambalkar och bakaxelbryggor fortsätter.
          </p>
          <p xml:id="i-7BHFZFngBnn3j8N9Lw3iNb">
            Att också Scania drabbades hårt av finanskrisen 2008/09 är givet.
            Genom speciella arrangemang, som inneburit kostnadssänkningar
            och arbetstidssänkningar och ersättningssänkningar men mycket
            utbildning, har antalet anställda påverkats mindre än som befarats.
            Scaniamodellen bildade skola i Sverige med syfte att behålla yrkeskunnig
            personal även när produktionen måste minska en tid. I dag är Scania
            ett av Sveriges mest framgångsrika företag, lönsamhetsmässigt
            och teknikmässigt.
          </p>
          <p xml:id="i-A49Abfy5h4oKS38VxS9cBY">
            Inom fordonsproduktionen är antalet underleverantörer mycket
            stort. De finns både i och utom Sverige. Närheten till marknaderna
            spelar på fordonsområdet en roll, det är också mot den bakgrunden
            man skall se hur sammansättningsfabriker finns överallt från Polen
            till Brasilien.
          </p>
          <p xml:id="i-RWNe4LDogQedGRpjU6AKSu">
            Det är av yttersta vikt att värna kunskaps- och utvecklingsbasen
            för Scanias framtid i Södertälje.
          </p>
          <p xml:id="i-WTtVcS7hQWwC8PhHnsqAK2">
            Astras betydelse för Sverige kan inte överskattas. Det gäller
            både industriellt och för den enskilde.
          </p>
          <p xml:id="i-9mgEAwbRgaD5LvigUJySjN">
            Företaget startades 1913 och började 1931 med egen forskningsverksamhet.
            Sedan 1955 är bolaget noterat på Stockholmsbörsen, sedan 1996
            i New York, från 1999 som Astra Zeneca efter samgåendet med USA-företaget
            Zeneca.
          </p>
          <p xml:id="i-5T1heZbxKv45wMhXTyacou">
            År 1974 startade Astra produktionen vid Gärtunafabriken i Östertälje,
            och av de många preparat som utvecklats är magmedicinen Losec
            det varumärkesmässigt mest kända. Av Astra Zenecas 50 000 medarbetare
            fanns 13 000 i Sverige, varav mer än hälften i Södertälje där
            mycket stora investeringar i forskning och produktion genomförts
            under senare år, i storleksordningen 7 miljarder kronor.
          </p>
          <p xml:id="i-AFwQh6VnCFS74Xj6KPZQ7J">
            Enligt meddelande från företaget (2 augusti 2008) och som baseras
            på en analys av Astra Zeneca i Sverige gjord på företagets uppdrag
            av Centre of Excellence for Science and Innovation Studies vid
            Tekniska högskolan i Stockholm (KTH) i samarbete med Jönköpings
            Internationella Handelshögskola, framgår att 4 500 av de Sverigeanställda
            medarbetarna arbetar med forskning och utveckling. Av dessa innehar
            ungefär 25 procent (1 100) akademisk doktorsexamen.
          </p>
          <p xml:id="i-CpBQ9UtBcr7XZT7HnsjFtX">
            Under 2008 uppgick totalsumman för forsknings- och utvecklingsarbete
            från AZN:s svenska forskningsenheter till cirka 12 miljarder kronor,
            en summa som i storleksordning kan jämföras med samtliga svenska
            universitets och högskolors forsknings- och utvecklingsutgifter
            för 2008 på drygt 23 miljarder kronor.
          </p>
          <p xml:id="i-2c2Boz9e47Fmvne1Q41Etd">
            Årligen bidrar Astra Zeneca med cirka 5 procent av det sammantagna
            exportvärdet från Sverige. Företaget betydelse för sysselsättningen
            är ringa, Astra Zeneca sysselsätter i Sverige ungefär 4 promille
            av alla privatanställda inom det privata näringslivet.
          </p>
          <p xml:id="i-Fq1qCPqp2WViBt9fWtTMwU">
            Det måste dock sägas att liksom andra läkemedelsföretag befinner
            sig Astra Zeneca i ett skede där personalbesparingar sker och
            forskningsprojekt läggs ned. Det har varit fallet även under 2011
            även om företagets personella nedskärningar kommit att drabba
            andra orter i Sverige hårdare än Södertälje senaste åren.
          </p>
          <p xml:id="i-3v4Uw2xpYvEVu8DLK4gty9">
            Medicinteknikindustrin är en viktig plattform för det svenska
            välståndet. Det skapas jobb och forskning för miljarder och åter
            miljarder och dessutom attraktiva arbetsplatser. Det är i det
            här perspektivet, och vetskapen om vilken betydelse medicin-,
            fordonstillverkning och -forskning har för svensk välfärd, som
            förutsättningarna för industrin skall ses. Utan fortsatt tillväxt,
            grundad på framtidsinriktade forsknings- och produktionsförutsättningar
            i bland annat Södertäljeregionen, kommer, i den mån inte främst
            produktionsresurser av skilda skäl redan flyttats till andra regioner,
            Sveriges välfärd att påverkas ytterst negativt, detta utöver vad
            som redan sker av andra skäl: påfrestningar av både demografiska
            och andra strukturella orsaker. Därför måste de i Sverige verksamma
            produktions- och forskningsföretagens framtida behov av kvalificerade
            medarbetare, och därmed all service i form av bostäder, skolor,
            sjukvård och annan infrastruktur i området, tillgodoses.
          </p>
          <p xml:id="i-3RLdc9bXemRp5zt5TKEKUb">
            Det förtjänar också påpekas, vilket också framfördes av Folkpartiet
            i valrörelsen 2010, att avskrivningsvillkoren för forskning och
            utveckling måste vara mycket goda. Det bör övervägas om särskilda
            villkor skall införas för forskningsintensiva företag som Astra
            Zeneca och Ericsson det andra helt forskningsberoende framtidsföretaget
            i Sverige eftersom kostnaderna för framtagande av nya produkter
            är så stora. Intäkterna och i bästa fall vinsterna kommer långt
            senare.
          </p>
          <p xml:id="i-37GQsUPdcyswaM8F1wFWKp">
            Sanningen är att utan forskning dör både Astra Zeneca och Ericsson
            i Sverige.
          </p>
          <p xml:id="i-CGUUaWrgjXhfPzeiLba8uu">
            Men det är viktigt att minnas att forskningsintensiva företag
            behöver en kringmiljö som stimulerar utbyte av erfarenheter och
            kunskaper mellan skilda men ändå till sin akademiska inriktning
            likartade verksamheter. I Södertälje syns detta främst på fordonsområdet,
            där produktion gått hand i hand med marknadsföring och försäljning
            via in- och utskeppning genom Södertälje Hamn, särskilt anpassad
            till fordonshantering. En del fordonssammansättningar har redan
            förlagts till andra länder. Det gäller bussar som av kostnadsskäl
            flyttats till Polen, medan lastbilar av uttalade marknadsföringsskäl
            sedan länge satts samman i Brasilien.
          </p>
          <p xml:id="i-Pfj5aziu34zctRT4nWVMpy">
            Det är emellertid viktigt att för framtiden säkra att produktion
            kan fortsätta i vårt land. Det förutsätter att de personalkostnadsfördelar
            som finns i andra länder kan vägas mot de konkurrensfördelar på
            kunskaps-, miljö-, personal-, forsknings- och utvecklingsområdena
            som vårt land kan erbjuda. Södertälje ligger redan väl till kommunikationsmässigt,
            med hamn, två Europavägar genom kommunen och i huvudsak väl fungerade
            tågtrafik.
          </p>
          <p xml:id="i-P9gneMBQRCvjJdoBggKaAx">
            Så sent som den 27 september 2010 påbörjades den länge efterfrågade
            dubbelspårsutbyggnaden mellan Södertälje centrum och Södertälje
            Hamn samt tillgänglighetsanpassningen av stationen i Södertälje
            Hamn. Projektet kommer att ta tre år att fullborda men invigs
            under 2013. Sträckan Södertälje stationSödertälje Hamn tillhör
            Sveriges mest trafikerade enspåriga järnvägslinjer.
          </p>
          <p xml:id="i-MmosVSGo4gwhHCzZcGZcNk">
            Ytterligare förbättringar måste i framtiden göras vad gäller
            kommunikationer. Ett varningsmoment skulle utgöras av om fler
            fjärrtåg passerade Södertälje Syd, belägen på den stora Igelstabron
            med sin magnifika utsikt över land, stad och vatten, utan att
            stanna.
          </p>
          <p xml:id="i-KwdKsyp9BGFYYsZZQFETZb">
            Södertälje Hamn utgör inte någon av Sveriges största hamnar.
            Men dess konkurrenskraft är betydande. Ett nytt tågspår för att
            ytterligare förbättra logistiken anlades 2008. Närheten till järnvägen
            för sträckorna MalmöStockholm och GöteborgStockholm bara någon
            minut från hamnen och likaledes närheten till Europavägarna (E4
            och E20) någon minut också den från hamnen gör Södertälje till
            ett intressant logistikcentrum för vissa transporter, främst fordon.
            Problemen för personfordon i hela världen har slagit hårt mot
            Södertälje som export- och importhamn för motorfordon.
          </p>
          <p xml:id="i-6m3eQPjCDgsWoxdTHSodLX">
            När Stockholms Hamn AB avvecklar oljehamnen i Stockholms Hamn,
            kommer sannolikt en stor del av denna hantering att flyttas till
            Södertälje Hamn, vars närhet till väg och järnväg är en stark
            konkurrensfördel.
          </p>
          <p xml:id="i-4UCMjN76vmtp7cJpBKGUL6">
            Sjöfartens betydelse för Södertälje har säkert varit stor redan
            för tusen år sedan då Helgö och Birka längre in i Mälaren blomstrade
            och sjöfarande med all säkerhet passerade den stad som i dag är.
            I dag finns såväl Kustbevakningen som sjöräddningen sedan några
            år etablerade i Södertälje; Sjöfartsverket befinner sig där sedan
            många år på grund av Södertälje kanal.
          </p>
          <p xml:id="i-7YrhnmFHwpdPk7r3omqRmn">
            På bostadsområdet är situationen långt mindre gynnsam, och detsamma
            gäller tillgången till högskoleutbildning. Flyttningen av Telge
            Campus till Södertörn må ha motiverats utifrån universitetsadministrativa
            utgångspunkter, men då ort ställts mot ort, lokalisering mot lokalisering,
            har inte orternas komparativa utbildningsfördelar utnyttjats.
          </p>
          <p xml:id="i-RTs6hmCY3v3xS45u8S5MxP">
            Inte minst mångspråkigheten och den stora företagsamheten i Södertälje
            talar för att Telge Campus åter kan bli en attraktiv studiemiljö.
          </p>
          <p xml:id="i-ApcaFeom9pEs4pPcxit2dQ">
            På energiområdet samverkar Södertälje via sitt energibolag Telge
            Energi med Huddinge och Botkyrka om en stor investering i kraftvärmeproduktion
            som betyder ökad leveranssäkerhet och i bästa fall priskonkurrens
            på olika energiområden. Den sammantagna energiinvesteringen är
            betydande.
          </p>
          <p xml:id="i-poAjHVwmuCjXtzHkRk5ZZ">
            Södertälje utmärks i dag av stor etnisk mångfald. Det resulterar
            förvisso stundom i händelser där etniska motsättningar mellan
            befolkningsgrupper kommer i förgrunden för den mediala rapporteringen.
          </p>
          <p xml:id="i-64cHJeg3VekErEfRWZDAWD">
            Det är också grunden till den i huvudsak positiva rapportering
            som kommit kommunstyrelsens avgående ordförande Anders Lago (S)
            till del då han tidigt under 2008 fick möjlighet att i USA:s kongress
            redogöra för hur Södertälje hanterar flyktingar och invandrare.
          </p>
          <p xml:id="i-eKdMRLbMCSjvQhfn3Lo84">
            Bakom Lago står i denna fråga alla de stora partierna i Södertälje
            exklusive Sverigdemorkaterna, inte minst vad gäller olika program
            för att ta tillvara alla nya Södertäljebors önskan att bli egenförsörjda
            och slippa hamna i bidragsberoende.
          </p>
          <p xml:id="i-S8PrJFswWiVs1dgmvaeLcL">
            Samarbete har också inletts med andra kommuner, t.ex. Gnosjö.
            Södertälje har vid Almedalsveckorna i Visby 20082011 spridit kunskap
            om de olika vägar och metoder som Södertälje nyttjar för att vända
            ett problem till möjligheter.
          </p>
          <p xml:id="i-MaAwy6XAb8a4PY8hyUmVGe">
            Det är naturligtvis hedrande för Södertälje att vara en attraktiv
            boendeort, samtidigt som det ingalunda skall döljas att spänningar
            av betydande mått skapas både mellan svensk- och utlandsfödda
            liksom mellan utlandsfödda av olika etnicitet och härkomst.
          </p>
          <p xml:id="i-P7P4fJWs48VcBWkCQ4GNif">
            Att människor med olika språk och härkomst söker sig till varandra
            är inget konstigt; det gör också svenskar. Se bara på en rekreationsresa
            till Mallorca vem föredrar de flesta att umgås med?
          </p>
          <p xml:id="i-DmDJcpm16vkEqEZe1FZ25F">
            Därför är språkkunskaper i svenska, arbete och sociala kontakter
            vid sidan av den egna grupptillhörigheten nyckeln till en lyckad
            integration både för den enskilde och för samhället i stort.
          </p>
          <p xml:id="i-Dngc99MVjadVdBVfKF62ER">
            Som helhet är den mångfasetterade smältdegel som utmärker Södertälje
            av största värde: Här samsas inom regionen en lång rad språk,
            skilda religioner, kulturer och nationella bakgrunder. De olika
            värderingar som stammar från dessa skilda bakgrunder kan, om toleransen
            och förståelsen får överbrygga etnisk misstänksamhet och personlig
            motvilja, bidra till att minoriteter uppfattas som tillgångar,
            inte som problem.
          </p>
          <p xml:id="i-CKHpyXghhT8uo6c9ryXZiA">
            Integrationen i Södertälje går genom accepterande välkomnande
            mångfald i medvetande om att varje invandrad familj, varje mor
            och far, mer än annat önskar sina barn den bästa av framtider,
            på skolans och den högre utbildningens område, inom yrkes- och
            privatlivet. Alla skillnader till trots är vi människor på detta
            område mycket mer lika än vi kan föreställa oss.
          </p>
          <p xml:id="i-5Ye9JHwSy4UxzoZfMju3HG">
            Mot detta måste vägas att en fortsatt koncentration av icke i
            Sverige födda medborgare kan leda till, och leder till, problem
            som känns främmande för den svenska mentaliteten. Att brottslighet
            förekommer i större utsträckning bland icke svenskfödda än bland
            dem som länge bott i staden är en utbredd uppfattning alldeles
            oavsett hur denna brottslighet drabbar enskilda. En rad svåra
            våldsbrott där invandrare eller flyktingar varit inblandade har
            givit näring åt denna uppfattning med följden att invandrare och
            flyktingar, hur oskyldiga de än varit, direkt eller indirekt görs
            medskyldiga eller i varje fall medansvariga för de oefterrättliga
            brott som begåtts.
          </p>
          <p xml:id="i-BoQTL5DTRFfoecAb6U52KS">
            Detta är uppfattningar som man inte kan lagstifta bort eller
            förbjuda, och det enda som fungerar är bättre förutsättningar
            för integration i det svenska samhället via främst arbete och
            utbildning.
          </p>
          <p xml:id="i-Ca7VnVnsT85K9vjvnUyJhw">
            Från Södertälje över partigränserna framförs ofta att det inte
            i längden är rimligt att Södertälje skall påtvingas ett ansvar
            för nyinflyttade som går långt över vad andra kommuner tar. Svaret
            på frågan hur långt statens ansvar sträcker sig och inte minst
            att få vara bosatt var man vill oavsett försörjningsförmåga är
            viktiga delar i synen på framtiden i en kommun som Södertälje:
            Kan en enda kommun klara nästan vilka påfrestningar som helst?
          </p>
          <p xml:id="i-Wwq3XTTrbLE3NwUMEDRr44">
            Under 2008 och 2009 kom nästan alla invandrare eller flyktingar
            från Irak. Under 2009 och än mer under 2010 och 2011 minskade
            antalet invandrare från Irak, vilket är välkommet eftersom det
            har krävt mycket stora insatser från Södertäljes politikers och
            även andra invånares sida både vad gäller själva mottagandet och
            att skapa acceptans för denna nya stora befolkningskoncentration
            från ett land till trots allt lilla Södertälje.
          </p>
          <p xml:id="i-8eMr6yRZEXjaAXWte1sEV8">
            Ett flyktingmottagande har byggts upp som saknar motstycke i
            vårt land.
          </p>
          <p xml:id="i-STMh63VxdatEYR21ENHdXJ">
            Hur långt sträcker sig statens ansvar? Svaret är ideologiskt
            i lika hög grad som ekonomiskt. Tolerans kan inte mätas i pengar,
            uppslagsrikedom kan underlättas av pekuniärt stöd men aldrig ersätta
            enskildas vilja att förbättra för andra och därmed för sig själva.
          </p>
          <p xml:id="i-3DSNRxBfHAupK5Naa3thUp">
            Det förhållandet att Södertälje har fått det tvivelaktiga nöjet
            att se såväl Sverigedemokrater som Nationaldemokrater i stadens
            kommunfullmäktige vittnar om vikten av att ta kulturella motsättningar
            på allvar, detta med målet att skapa en god jordmån för demokratiska
            krafter och starkt motverka partier med rasistiska förtecken och
            med förslag till lösningar som inte håller i mötet med verkligheten.
          </p>
        </div>
        <div type="motSignatures">
          <list>
            <item xml:id="i-GBABxfphNxuB2dCNp91Ym7" who="i-XcAqMe3ntVBboWUxqACfz">
              Gunnar Andrén (FP)
            </item>
            <item xml:id="i-RVPDD1cGPfymSRJSyNysdX" who="i-J6iNc7etmFsvBgThMM5STy">
              Anna SteeleKarlström (FP)
            </item>
          </list>
        </div>
      </div>
    </body>
  </text>
</TEI>
