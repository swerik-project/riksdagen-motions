<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0246/mot_199899_MJ_0246-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ246 MJ246
          </p>
          <p>
            Motion till riksdagen
          </p>
          <p>
            1998/99:MJ246
          </p>
          <p>
            av Mikael Oscarsson (kd) Jordbruksverket och EG-förordningar
          </p>
          <p>
            Riksdagen har fattat ett beslut om att nå ett mål att 10 96 av
            åkerarealen skall vara ekologiskt odlad till år 2000. Glädjande
            nog verkar det målet att vara inom räckhåll. Under tretton år,
            sedan riksdagsbeslutet 1985, har intresset för den ekologiska
            odlingen ständigt ökat. Från 3,7 940 till 8 26 för 1998. För att
            nå jordbrukarna med information och utbildning finansierar staten
            tillsammans med EU ett miljöstöd. Länsstyrelserna har det regionala
            ansvaret för genomförandet och svarar för huvuddelen av den del
            av verksamheten som riktar sig direkt till jordbrukare och markägare.
            Länsstyrelsen svarar för den regionala kunskapsförsörjningen,
            samt för att övriga regionala och lokala intressenter engageras
            i utbildnings- och informationsverksamheten. Med- verkande aktörer
            kan exempelvis vara jordbrukets branschorganisationer, ideella
            natur- och kulturvårdsorganisationer, bildningsförbund, kommuner
            och skolor. Verksamheten kan bland annat bestå av: informationsträffar
            och kurser för jordbrukare, gårds- och fältvandringar, individuell
            information och upprättande av skötselplan på gårdsnivå, studiecirklar
            för jordbrukare, produktion av lokalt och regionalt informationsmaterial,
            fortbildning av rådgivare, demonstrationsodlingar och demonstration
            av skötselåtgärder, upprättande av speciella demonstrationsgårdar
            m.m. Aktiviteterna skall vara kostnadsfria för deltagarna. Centrala
            medel kan också beviljas fristående organisationer för bland annat
            produktion av informations- och = utbildningsmaterial. Exempel
            på organisationer som beviljats medel är: Hushållningssällskapets
            förbund, Stiftelsen Skillebyholm, Svensk Husdjursskötsel, Samodlarna
            Sverige, Stiftelsen Biodynamiska Forskningsinstitutet, Biodynamiska
            Föreningen, Ekologiska Lantbrukarna, Sveriges Ekomjölksbönder,
            Ecotrade, KRAV med flera. Administrativt fastställer Jordbruksverket
            de ekonomiska ramarna i form av maximala ersättningsbelopp för
            genomförande av vissa definierade aktiviteter, exempelvis kurser,
            fältvandringar och individuell information och utformar övriga
            övergripande villkor för att säkerställa att verksamheten genomförs
            i enlighet med det svenska miljöprogrammet, rådets förordning
            (EEG) 2078/92. Jordbruksverket ansvarar även för utbetalning av
            ersättning för genomförd verksamhet samt central utvärdering,
            kontroll och revision. Allt detta skulle nog vara gott och väl
            om inte byråkratin malt sönder intresset och viljan hos de deltagande
            organisationerna och länsstyrelserna. Vissa organisationer finner
            det inte mödan värt att ansöka om medel
          </p>
          <pb facs="riksdagen-motions-pdf/data/199899/mot_199899_MJ_0246/mot_199899_MJ_0246-0002.pdf"/>
          <p>
            eftersom Jordbruksverket i sin tolkning av rådets förordning
            (EEG) 2078/92 Mot.
          </p>
          <p>
            har en mycket formalistisk syn och finner att de till sist inte
            kan betala ut ersättning för redan genomförda aktiviteter. Ett
            argument som framförs är att man fruktar att EU:s revisorer skall
            ge Sverige bakläxa. Det tjänar knappast det övergripande syftet
            med 10 96-målet att ta ned entusiasmen hos de människor som arbetar
            med ekologisk odling i Sverige idag genom att tolka reglerna hårdare
            än övriga EU-länder. Reglerna ska vara till för att underlätta
            och strukturera en verksamhet, nu har de istället blivit ett nålsöga
            som hindrar en positiv utveckling. Ser vi hur praxis är i andra
            länder med längre erfarenhet av EU så märker man en kulturskillnad
            i så måtto att svenska byråkrater stundtals uppvisar en onödig
            rigiditet i uttolkningen av regelverket. Regeringen bör nu snarast
            till Jordbruksverket meddela uppfattningen att det regelsystem
            som tillskapats för utveckling av ekologisk odling har som syfte
            att stötta en sådan utveckling, inte att fungera som en käpp i
            hjulet.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om hur
            förordningen EEG nr 2078/92 skall tolkas av Jordbruksverket.
          </p>
          <p>
            Stockholm den 28 oktober 1998
          </p>
          <p>
            Mikael Oscarsson (kd)
          </p>
          <p>
            1998/99MJ246
          </p>
        </div>
      </div>
    </body>
  </text>
</TEI>
