<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00013">
  <teiHeader>
    <fileDesc>
      <titleStmt>
        <title>med anledning av prop. 2008/09:68 Yrkeshögskolan</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:68 Yrkeshögskolan</title>
          <idno type="rdwebb">GW02Ub13</idno>
          <rs type="number">Ub13</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub13/text</ref>
          <ref type="dokument_url_html">http://data.riksdagen.se/dokument/GW02Ub13</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub13</ref>
          <ref type="doc">http://data.riksdagen.se/fil/071AF064-355B-4A66-A4B1-17A945920F01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BcHmwtn1Ph35zrqoykEcis" type="basedOn"/>
        <correspContext corresp="i-BcHmwtn1Ph35zrqoykEcis">
          <ref>Proposition 2008/09:68</ref>
        </correspContext>
        <correspAction xml:id="i-9tWn2sJ9tf9NkTaytdK2va" type="signed"/>
        <correspContext corresp="i-9tWn2sJ9tf9NkTaytdK2va">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-JhaXrPgGJ8GGfsjJczwnTM" type="referral">
          <date when="2008-12-16"/>
        </correspAction>
        <correspAction xml:id="i-DpkH57zykyaJkezgbLQvjL" type="dismissal">
          <date when="2008-12-15"/>
        </correspAction>
        <correspAction xml:id="i-9hkaweKapBtMebyf2DkU5q" type="dismissal">
          <date when="2008-12-15"/>
        </correspAction>
        <correspAction xml:id="i-HB3NXBGpHnsQMCgBCGP2HA" type="transfer">
          <date when="2008-12-12"/>
        </correspAction>
        <correspAction xml:id="i-Hn7A2ckXSGHBcqmD3vVraP" type="submission">
          <date when="2008-12-12"/>
        </correspAction>
        <correspAction xml:id="i-4ggvVbzLXRDJWpPrWxSS4A" type="assigned"/>
        <correspContext corresp="i-4ggvVbzLXRDJWpPrWxSS4A">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-sJsDMicLy2tqX8ejF2sdV" type="motBody">
        <div xml:id="i-WGoah49WWMP5hBMqykAQm4" type="motProposal" subtype="förslag">
          <head xml:id="i-8tWwJWMmTDqzWweEQEb8E5">
            Förslag till riksdagsbeslut
          </head>
          <list xml:id="i-GmA3RnyPg13V8cm1r43DtE" style="ol">
            <item xml:id="i-RH4RaU3mNuDQkC1CTKT6iR">
              Riksdagen tillkännager för regeringen som sin mening vad som
              anförs i motionen om yrkeshögskola.
            </item>
            <item xml:id="i-9PCBMUHwap4qNsXTf6iVq5">
              Riksdagen tillkännager för regeringen som sin mening vad som
              anförs i motionen om broar mellan yrkeshögskola och universitet
              samt högskolor.
            </item>
          </list>
        </div>
        <div xml:id="i-XUgsAXuEapcMSfkcjsewo1" type="motContent">
          <head xml:id="i-8MMewD8oyY9ZaL8nYKYpov" type="h1">
            Investera i kunskap
          </head>
          <p xml:id="i-AMJgwtZq1B8TyzTZqqDs2W">
            Sverige är och ska förbli en nation som satsar på kunskap. Däri
            ligger vår konkurrenskraft. Vägen framåt är inte låga löner och
            sämre arbetsmiljö. Ska vi möta utmaningen om ett modernt land
            som investerar för framtiden måste vi satsa på barn, ungdomar
            och vuxna. En politik som syftar till att skapa jobb och utveckla
            välfärden måste omfatta hela utbildningssystemet. Redan förskolan
            ger barn möjligheter till utveckling och lärande. Skolans centrala
            uppgift är att ge varje elev gedigna kunskaper och lust att ständigt
            vilja lära mer. Det livslånga lärandet fortsätter genom gymnasium,
            högskola, vuxenutbildning och forskning. Och för oss är det självklart
            att det livslånga lärandet ger alla chansen gång på gång, vägen
            genom ett utbildningssystem är inte alltid snörrät. Samhällsförändringen
            i stort påverkar också arbetslivet och olika yrken, varför vidareutbildning
            och kompetensutveckling kommer att bli allt viktigare. Att kunna
            lära nytt mitt i arbetslivet blir alltmer angeläget. Utgångsläget
            är att vi har en relativt jämn och hög utbildningsnivå i Sverige.
            Ambitionen måste självklart vara att stärka denna position. Investeringarna
            i utbildning måste vara långsiktiga. För oss socialdemokrater
            är allas möjlighet till livslångt lärande en naturlig utgångspunkt
            oavsett människors kön, klass, etnicitet, ålder, sexuella läggning
            eller funktionshinder. Livslångt lärande lägger grunden för utveckling
            av vårt samhälle: näringsliv, offentlig förvaltning, kultur, föreningar
            och individer.
          </p>
          <head xml:id="i-WT6eVugw38rGXajvY5waFs" type="h2">
            Yrkeshögskolan utvecklas
          </head>
          <p xml:id="i-5MSoL11qqJUfH2GgQGSsxD">
            Socialdemokraterna är positiva till en yrkeshögskola. Det var
            vi som i regeringsställning initierade en utredning på området.
            Syftet för oss var och är att öka kvaliteten i de eftergymnasiala
            utbildningarna, och yrkeshögskolan skulle fungera som ett paraply
            för de eftergymnasiala yrkesutbildningarna. I socialdemokratisk
            utbildningspolitik är kvalificerad yrkesutbildning och högskoleutbildning
            två mycket viktiga delar som kompletterar varandra. Vi vill se
            en fortsatt utveckling av yrkeshögskolan såväl kvalitativt som
            kvantitativt. Vi vet att övergångar mellan olika utbildningsformer
            ger fler människor möjlighet till utbildning, vilket gagnar Sveriges
            utveckling. Därför är broar, med trafik i bägge riktningarna,
            mellan yrkeshögskolan och högskolan mycket viktiga. Det är centralt
            att exempelvis poängsystemen i yrkeshögskola och högskola är likvärdiga
            och jämförbara. Så ser inte regeringens förslag ut. Regeringen
            inför återvändsgränder.
          </p>
          <head xml:id="i-Dc3qCbqYVfmAmbRrLiufCb" type="h2">
            Regeringen drar ned på yrkeshögskolans platser
          </head>
          <p xml:id="i-S8vx5QMPiQ12fSx33Y6JmU">
            Regeringens förslag till yrkeshögskola riskerar emellertid att
            bli ett luftslott. De 50 miljoner kronor som regeringen avsätter
            är helt otillräckligt för att möta människors behov och arbetsmarknadens
            efterfrågan inte minst nu när vi går in i en djup lågkonjunktur.
            Av de drygt 21 000 utbildningsplatserna inom kvalificerad yrkesutbildning
            för 2008/09 kommer bara ca 15 000 att finnas kvar 2010/12 om inte
            mer pengar skjuts till av regeringen. Det blir alltså neddragningar
            och inte satsningar på den kvalificerade yrkesutbildningen. Vi
            socialdemokrater har såväl i vår budgetmotion som i stimulanspaket
            föreslagit rejäla satsningar på ökat antal platser. Förvisso har
            regeringen nu i början av december föreslagit en viss ökning av
            kvalificerade yrkesutbildningar (KY-utbildningar), men det motsvarar
            inte alls de verkliga behoven av KY-utbildning som människor och
            arbetsmarknad har.
          </p>
          <p xml:id="i-3AdErUvJmSg7FYS1WzrNuo">
            KY-utbildningen kräver att det finns arbetsgivare som professionellt
            och kunnigt bidrar med kompetens, praktikplatser med mera. I en
            alltmer ansträngd ekonomi och mer besvärlig arbetsmarknad måste
            denna del av KY-uttbildningarna säkras. Vi socialdemokrater förutsätter
            att regeringen kommer att säkerställa detta.
          </p>
          <head xml:id="i-3yo22bPihNdPomoLUTawgo" type="h2">
            Yrkeshögskolans utbildningar ger jobb
          </head>
          <p xml:id="i-S8nYftGMh2WyayYaZbrmnu">
            Den kvalificerade yrkesutbildningen är en viktig del i att förse
            arbetsmarknaden med utbildad arbetskraft. I en undersökning som
            SCB gjort visade det sig att 2007 fick nio av tio jobb efter att
            ha gått en kvalificerad yrkesutbildning. Detta är självfallet
            oerhört viktigt och visar hur väl utbildningarna har matchat arbetsmarknadens
            behov samt individers önskemål.
          </p>
          <p xml:id="i-Q99dLsLEkPzU8aLrwyVSHD">
            Yrkeshögskolan är och kommer att vara viktig både för ungdomsstuderande
            och för vuxenstuderande. Chanserna till kompetensutveckling, vidareutbildning,
            ny utbildning och annan komplettering ska finnas öppen för vuxna
            under hela yrkeslivet. Detta är en fråga om att alla ska ha rätt
            till en andra chans. Neddragningarna av den kommunala vuxenutbildningen
            har varit omfattande. Regeringen backar nu, men först 2012 kommer
            antalet komvuxplatser att vara tillbaka på 2006 års nivå med nuvarande
            politik. Vi menar att det är fullständigt otillräckligt och har
            föreslagit 4 700 fler komvuxplatser än regeringen 2009 och 7 000
            fler platser 2010 och 2011 varav 4 500 är yrkesvuxplatser.
          </p>
          <p xml:id="i-FHscRKTn762Eztdtw5n6BD">
            Det handlar om kvinnors och mäns rätt till förnyelse och påfyllnad
            av kunskap för att utvecklas under hela sitt arbetsliv.
          </p>
          <p xml:id="i-9UeTkEPYrRmn4taY1uT2SL">
            Under de senaste åren har det skett en omfattande utbyggnad av
            den eftergymnasiala yrkesutbildningen, inte minst av KY-utbildningar,
            men även andra påbyggnadsutbildningar på eftergymnasial nivå och
            högskolenivå. Det här har varit en bra utveckling. Hade inte regeringen
            avbrutit den utredning vi socialdemokrater tillsatte och beslutat
            om en ny utredning, hade en yrkeshögskola redan varit på plats.
            En yrkeshögskola ska arbeta med kvalitetssäkring, utvärdering
            och utveckling av de kvalificerade yrkesutbildningarna. Regeringens
            förslag är otillräckliga. Vi satsade i vår budgetmotion 250 miljoner
            kronor på 2 500 fler platser under 2009 och ytterligare medel
            för att nå 4 500 platser 2010 och 4 500 platser 2011. Med förstärkning
            i det socialdemokratiska stimulanspaketet har vi fördubblat antalet
            platser på KY för 2009 så att det numera finns medel för 5 000
            platser. De ytterligare 2 500 KY-platserna har 250 miljoner kronor
            avsatta som finansiering.
          </p>
          <head xml:id="i-TvKFKfjjyecmZnmBTYYAHU" type="h2">
            Vilka utbildningar ska ingå i yrkeshögskolan?
          </head>
          <p xml:id="i-Arud4DxStHPHVSpXciW2sS">
            Utgångspunkten för att bestämma vad som är eftergymnasial utbildning
            i Sverige är de förkunskapskrav som ställs. Om utbildningen ställer
            krav och bygger vidare på kunskaper som motsvarar de som kan fås
            på gymnasieskolans nationella program, ska utbildningen betraktas
            som eftergymnasial. Huvuddelen av dessa utbildningar i Sverige
            finns på universitet och högskolor. Dessa utbildningar har särskilda
            krav på forskningsanknytning och mål för att vara högskoleutbildning.
          </p>
          <p xml:id="i-VJFvHC3WqXwvb4pJF1S8vg">
            De eftergymnasiala yrkesinriktade utbildningarna i övrigt samlas
            nu systematiskt under det paraply som ska kallas yrkeshögskolan.
            Detta bidrar till att säkerställa kvalitet och skapa identitet.
            Vi socialdemokrater påbörjade detta arbete i regeringsställning.
            Vi beklagar att regeringen dröjt med att realisera och genomföra
            detta viktiga organisatoriska steg.
          </p>
          <p xml:id="i-AQBsbs2EKQXBDkDnyNPuCW">
            I utredningen om yrkeshögskolan, SOU 2008:29, fanns förslag att
            också eftergymnasiala yrkesutbildningar inom folkhögskolan skulle
            kunna erbjudas kvalitetssäkring inom ramverket yrkeshögskolan.
            I propositionen saknas detta. Vi socialdemokrater menar att möjligheten
            för folkhögskolekurser att prövas inom yrkeshögskolan är en bra
            idé som bör testas.
          </p>
          <p xml:id="i-VaX7VeDBtj7cFqpGxA3i9L">
            Vi ser risker med regeringens resonemang om hur gymnasieskolan
            bör förändras. Då vi fortfarande väntar på en proposition på det
            området måste vi också lyfta fram frågeställningen om behörighet.
            Vi socialdemokrater ställer oss kritiska till att kanske inte
            alla gymnasieprogram kommer att ge samma allmänna behörighet att
            studera vidare. Kommer detta att påverka yrkeshögskolans behörighetskrav?
            Och kommer dessa då att skilja sig från kraven för att studera
            vid universitetet och högskolor? Om dessa skiljer sig åt kommer
            en tudelning att ske av den eftergymnasiala utbildningen i Sverige.
            Vi socialdemokrater vill tvärtom se en växelverkan mellan olika
            utbildningsformer på eftergymnasial nivå.
          </p>
          <head xml:id="i-R8MriwKMEbSy5oV5fL3BAX" type="h2">
            Samlat regelverk
          </head>
          <p xml:id="i-RAat2FWYsvr1UmHYimA4qR">
            Det är viktigt för studerande, utbildningsanordnare och arbetsmarknad
            att det för utbildningarna gällande regelverket är tydligt och
            överskådligt. Därför är det viktigt att yrkeshögskolan får ett
            samlat regelverk.
          </p>
          <head xml:id="i-EX3YW3y3ZZQ6yzXwaFhYBM" type="h2">
            Examen
          </head>
          <p xml:id="i-Pyuseq7NfqProkPxF4x1zr">
            Regeringen eller en myndighet som regeringen bestämmer ska meddela
            föreskrifter om vilka examina som ska få avläggas inom yrkeshögskolan.
            Regeringen bedömer att utbildningens omfattning bör anges i ett
            poängsystem där 100 poäng motsvarar 20 veckor. Regeringen föreslår
            två examina: en efter 200 poäng kallad yrkeshögskoleexamen och
            en efter 400 poäng plus ett självständigt arbete kallad kvalificerad
            yrkeshögskoleexamen.
          </p>
          <p xml:id="i-GpcaarECAZbMdVPKoxCsF6">
            Regeringen resonerar kring, men klargör inte tillräckligt tydligt,
            vinsterna med att inom yrkeshögskolan etablera två olika examina.
            Remissinstanser som Myndigheten för kvalificerad yrkesutbildning,
            Högskoleverket, Göteborgs universitet, LO m.fl. har avstyrkt förslaget.
            Vi socialdemokrater efterfrågar en tydligare genomlysning av konsekvenserna
            av att ha, respektive inte ha, två examina. Vi misstänker att
            två examina kommer att skapa mer oreda än tydlighet för såväl
            studerande som arbetsmarknad.
          </p>
          <p xml:id="i-K7cYSqDX4WA14JqYT9Fqgu">
            Det är, som vi tidigare poängterat, viktigt att det finns broar
            mellan olika utbildningsformer. För oss är det självklart att
            man med tidigare universitetsstudier i bagaget kan läsa inom yrkeshögskolan
            likväl som att studerande från yrkeshögskolan ska kunna läsa kurser
            vid universitet och högskolor. Ingen vinner på vattentäta skott.
            Därför bör också poängsystemen vara jämförbara och likvärdiga
            så att denna övergång underlättas. Med två olika examina kan dessa
            övergångar ytterligare försvåras.
          </p>
          <head xml:id="i-CDHx2iV4oFRTXuL1xGUAjV" type="h2">
            Dimensionering av utbildning
          </head>
          <p xml:id="i-WYCR1Kkj1WxAaPdNeWMU2t">
            Det allvarligaste i regeringens hantering av frågan om yrkeshögskola
            är att regeringen ägnat sig åt den formella strukturens framtid,
            men i faktisk politik i själva verket dragit ner och minskat på
            människors möjlighet att få gå en utbildning inom yrkeshögskolan.
          </p>
          <p xml:id="i-TsVgRQQFSi4gyKoTNnrL7B">
            För oss socialdemokrater är möjligheterna till utbildning väsentliga
            för alla människor. Det livslånga lärandet genomsyrar vår politik.
            Yrkeshögskolan har en självklar roll att spela. Yrkeshögskolan
            är en av de valmöjligheter som många unga människor har när de
            funderar över yrkesval och framtida arbetsmarknad. Och för många
            vuxna, som redan finns på arbetsmarknaden, är och kommer yrkeshögskolan
            att vara ett attraktivt alternativ när behovet av nya kunskaper
            och ny kompetens uppstår.
          </p>
          <p xml:id="i-2DjkPGoyUux7SiGgQmgL3k">
            När regeringen har ägnat sig åt att systematiskt skära bort och
            skära ned människors möjligheter att läsa en utbildning, har vi
            socialdemokrater i stället lagt förslag om att investera i utbildning.
          </p>
          <p xml:id="i-WbR8qXEDykZTWCHogHPN8r">
            I samband med vår budgetmotion för 2009 lade vi fram ett särskilt
            investeringspaket. Vi har en vision om vilka investeringar som
            behövs för att Yrkeshögskolan ska bli mer än bara en formell överbyggnad.
            Då krävs det utbildningsplatser, rejält med nya utbildningsplatser.
          </p>
          <head xml:id="i-27ELVmSxyZaFrk1UVzCmEK" type="h2">
            Ansvarig myndighet
          </head>
          <p xml:id="i-nkkYQ95EchV3xWBLk2RsV">
            På en rad punkter i propositionen återfinns att regeringen kommer
            att meddela vilken myndighet som kommer att utföra olika funktioner
            avseende yrkeshögskolan. Det gäller vilka utbildningar som ska
            ingå i yrkeshögskolan, beslut om dimensionering, kvalitetssäkring
            och uppföljning med mera. Vi finner denna otydlighet anmärkningsvärd.
            Vi har väntat länge på propositionen, och att förslagen då inte
            är mer klara skapar ytterligare väntan. Yrkeshögskolan behöver
            utvecklas och fyllas med nya och fler platser. Inte avvakta fler
            besked.
          </p>
          <head xml:id="i-8xMLgzfFMqTY6URa7NhvJR" type="h2">
            Pilotutbildning
          </head>
          <p xml:id="i-ESQukPgUssH4EwCpHPegwN">
            I propositionen finns förslag att den offentligt finansierade
            grundläggande pilotutbildningen, utom den militära flygförarutbildningen,
            bör bedrivas inom yrkeshögskolan.
          </p>
          <p xml:id="i-6ciit31RVCnUBDjFTp5PaG">
            1998 överfördes Försvarsmaktens trafikflygarhögskola (pilotutbildning)
            till Lunds universitet. Den låg i Ljungbyhed.
          </p>
          <p xml:id="i-WWrTtyZaWAYX1S53h8j4c5">
            Underlaget för att nu överföra pilotutbildningen från Lunds universitet
            till yrkeshögskolan är otillräckligt. Fakta och motivering är
            inte till fyllest. Därmed kan riksdagen inte i nuläget fatta beslut
            om att genomföra en flytt av pilotutbildningen från Lunds universitet
            till yrkeshögskolan. Vi förväntar oss att regeringen återkommer
            med ytterligare underlag och argument i frågan för ett förnyat
            ställningstagande.
          </p>
          <head xml:id="i-ALRKKd1bQjhoX2tbg7iLhH" type="h2">
            Validering
          </head>
          <p xml:id="i-55S2Pv5zSCJ9MmyWnFtmnE">
            Validering av kvinnors och mäns yrkeskunskaper är av oerhört
            stor vikt för att kunna komplettera med nya kunskaper. Därför
            är vi socialdemokrater mycket måna om att utveckla strukturer
            som förnyar och förbättrar den validering som finns i dag. Vi
            menar att utvecklingspotentialen för många människor blir tydligare
            om tidigare erfarenheter, som inte är dokumenterade, kan valideras
            och dokumenteras. Vi hade därför förväntat oss att regeringen
            nu skulle återkomma till riksdagen med ett förslag på utformande.
            Nu ska frågorna ytterligare utredas och beredas varför reell utveckling
            av validering ytterligare fördröjs.
          </p>
          <p xml:id="i-2MYxrVwm2jDzokSBbCRMqh">
            Regeringen måste ta ett samlat grepp när det gäller validering
            så att olika delar av utbildningssystem och arbetsmarknaden enkelt,
            tydligt, kvalitets- och rättssäkert kan samverka. Annars befarar
            vi socialdemokrater att personer kan falla mellan stolar och inte
            få hjälp av validering att komma vidare med ny utbildning. Kriterier
            för validering måste vara öppna och tydliga för att vara fullt
            ut användbara. Ytterligare en farhåga är att inte regeringen tycks
            ha löst hur en validering av praktiska kunskaper från yrkeshögskolan
            ska värderas om en person vill läsa vidare på högskolan.
          </p>
          <p xml:id="i-HPLZJm89HpNUygNrj5XUcS">
            Regeringen föreslår att en ny myndighet bör ansvara för att samordna
            och stödja en nationell struktur för validering samt i samverkan
            med berörda myndigheter främja utbildningsväsendets och branschernas
            medverkan när strategier, metoder och information inom valideringsområdet
            utvecklas.
          </p>
          <p xml:id="i-5uEPuVnEn6dnD7DQ7WNzxi">
            Den nya myndigheten för yrkeshögskolan bör därför ansvara för
            att samordna och stödja en nationell struktur för validering samt
            i samverkan med berörda myndigheter främja utbildningsväsendets
            och branschernas medverkan när strategier, metoder och information
            inom valideringsområdet utvecklas. Det bör ankomma på den särskilda
            utredare som regeringen avser att ge i uppdrag att förbereda bildandet
            av den nya myndigheten att ta närmare ställning till hur uppgiften
            rörande validering ska hanteras inom myndigheten.
          </p>
          <p xml:id="i-PWNr9qLHfco6HqnHp4bKCh">
            Insatser i fråga om validering som direkt berör andra myndigheters
            verksamhetsområden bereds i särskild ordning inom Regeringskansliet.
          </p>
          <p xml:id="i-XKpMxsJ97VEQEaNGoLK1VF">
            Vi socialdemokrater har lagt förslag om att tillföra Arbetsförmedlingen
            20 miljoner kronor per år de kommande tre åren för validering.
            Det visar ännu en gång att vi har konkreta förslag regeringen
            utreder.
          </p>
          <head xml:id="i-CE7TVruhvqHxDjAqozAepd" type="h2">
            Avslutningsvis
          </head>
          <p xml:id="i-53duVdBpucxM5ueyuomMxR">
            Vi socialdemokrater vill utveckla all de eftergymnasiala utbildningar
            som nu samlas i yrkeshögskolan. Utbildningarnas kvalitet är av
            oerhört stor vikt. Därutöver måste nya plaster till för att ge
            fler möjlighet att gå dessa utbildningar. Regeringen dröjde med
            förslag om Yrkeshögskola och har i själva verket ägnat sig åt
            att skära ner antalet platser.
          </p>
        </div>
        <div xml:id="i-EAU6TULR6RK1aTLyHsowiV" type="motSignatures">
          <list xml:id="i-WvZ7J9GBRexkVjfH9Kc495">
            <item xml:id="i-3PhH8YpxAajchaVymRZ8KE" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-8rjE3yT2JC7tG9oNz9nuhV" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-P4jLjyK3Ggdcm1cE25bQ6L" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-Q6YEkvjhJ56ydKW9FPtdbi" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-46w9EggvyAZyM7zyJT93Yh" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-8r7mVFaBsNajemoqXDXv5F" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-N3XC5JSccRe3GF8rb4ysJ6" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-G6xE8yHSeHr7foEvw22Mz1" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
