<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00016">
  <teiHeader>
    <fileDesc>
      <titleStmt>
        <title>med anledning av prop. 2007/08:93 Jämställdhetsbonus – familjepolitisk reform</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:93 Jämställdhetsbonus – familjepolitisk reform</title>
          <idno type="rdwebb">GV02Sf16</idno>
          <rs type="number">Sf16</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf16/text</ref>
          <ref type="dokument_url_html">http://data.riksdagen.se/dokument/GV02Sf16</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf16</ref>
          <ref type="doc">http://data.riksdagen.se/fil/0F4E00B2-BBA2-40EC-B375-A1CD637079E8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NRc7tkMcXLUmEZ3aDqdVK9" type="basedOn"/>
        <correspContext corresp="i-NRc7tkMcXLUmEZ3aDqdVK9">
          <ref>Proposition 2007/08:93</ref>
        </correspContext>
        <correspAction xml:id="i-5T9RRZiRbSvf6RjU3CN3dY" type="signed"/>
        <correspContext corresp="i-5T9RRZiRbSvf6RjU3CN3dY">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-J4SZz3r7hmY3wGyYqGUUiV" type="referral">
          <date when="2008-04-04"/>
        </correspAction>
        <correspAction xml:id="i-RCyK3tPSiicfNBTV63tFNy" type="dismissal">
          <date when="2008-04-03"/>
        </correspAction>
        <correspAction xml:id="i-1bCpRssJXMdvqoM7a4BU7" type="dismissal">
          <date when="2008-04-03"/>
        </correspAction>
        <correspAction xml:id="i-Jjk9aVXjVZrKHV557pvHY4" type="transfer">
          <date when="2008-04-01"/>
        </correspAction>
        <correspAction xml:id="i-SUs32GcMy52pMtg1cKi1QA" type="submission">
          <date when="2008-04-01"/>
        </correspAction>
        <correspAction xml:id="i-JmAsomwzFHiwyxxQmZeh7z" type="assigned"/>
        <correspContext corresp="i-JmAsomwzFHiwyxxQmZeh7z">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wyf5zA6Et9kP6MZDQBDAjG" type="motBody">
        <div xml:id="i-GSomgt1Br4aanHBmJx6wmP" type="motProposal" subtype="förslag">
          <head xml:id="i-6BaXaW8wf5KbN9tjftCuT6">
            Förslag till riksdagsbeslut
          </head>
          <list xml:id="i-7w4jCZ6F7UQc392kiwuRiN" style="ol">
            <item xml:id="i-E4V5AonJ6nEvmgAGtsXG6B">
              Riksdagen avslår regeringens proposition 2007/08:93 Jämställdhetsbonus
              familjepolitisk reform.
            </item>
            <item xml:id="i-HPZd9rNKPjH59MqABi8xWf">
              Riksdagen tillkännager för regeringen som sin mening vad som
              anförs i motionen om att Försäkringskassan och Skatteverket bör
              få ekonomisk kompensation för de administrativa kostnader som
              följer med jämställdhetsbonusen.
            </item>
          </list>
        </div>
        <div xml:id="i-RvUp1zWvNUJeZGxc1p3Y22" type="motContent">
          <head xml:id="i-NyAiQHvM4qvMoqmRcJ2R7V" type="h1">
            Regeringens förslag
          </head>
          <p xml:id="i-TNAHjrarh2Mw9uWeSRRmiT">
            Regeringen föreslår i proposition 2007/08:93 Jämställdhetsbonus
            familjepolitisk reform en skattekreditering för den förälder som
            varit hemma längst med föräldrapenning om han eller hon arbetar
            när den andra föräldern tar ut föräldrapenning. Lagen föreslås
            träda i kraft den 1 juli 2008. Vänsterpartiet avvisar förslaget
            eftersom det är byråkratiskt och verkningslöst.
          </p>
          <head xml:id="i-Fvpg2RsqDb5wvNqiN5hy6L" type="h1">
            Bakgrund
          </head>
          <p xml:id="i-RaT73gSikAvv8o14u4NvAH">
            Bakgrunden till förslaget är enligt regeringen att uttaget av
            dagar med föräldrapenning fortfarande är ojämnt fördelat mellan
            kvinnor och män. I dag tar kvinnorna ut ca 80 % av antalet ersatta
            dagar i föräldraförsäkringen och män resterande 20 %. Enligt den
            jämställdhetsbilaga som avlämnades till budgetpropositionen för
            2004 (prop. 2004/05:01) uppgår de ekonomiska konsekvenserna av
            föräldraskapet för en tioårsperiod till 304 000 kr för mamman
            och 10 000 kr för pappan. Detta visar att kvinnor subventionerar
            mäns lönearbete genom sitt eget obetalda arbete.
          </p>
          <p xml:id="i-REBzembJAr4zFBiCMT8t2T">
            Regeringen menar att ekonomiska incitament i form av jämställdhetsbonus
            ska leda till ett mer jämställt uttag av dagarna med föräldrapenning.
            Satsningen på jämställdhetsbonus och ambitionen att öka männens
            uttag av dagar med föräldrapenning genom ekonomiska incitament
            kan dock inte jämföras med de miljardbesparingar på föräldraförsäkringen
            som regeringen verkställt sedan 2006.
          </p>
          <p xml:id="i-HqV9i7xS4BaE7pN2VgEN4Y">
            Den 1 januari 2007 sänktes taket från 10 till 7,5 basbelopp för
            tillfällig föräldrapenning och havandeskapspenning. Taket är därmed
            25 625 kr per månad 2008 för gravida och föräldrar som är hemma
            med sjuka barn, trots att 1,7 miljoner löntagare har inkomster
            över taket. Sänkningen av taket till 7,5 basbelopp har medfört
            en besparing om 322 miljoner kronor per år på höggravida och vabbande
            föräldrar för regeringen.
          </p>
          <p xml:id="i-4qbKKX23nGKFPHGBsAc69J">
            Dessutom sänktes den sjukpenninggrundande inkomsten den 1 januari
            2007 för alla föräldralediga från 80 % till 78,6 %. Sänkningen
            medförde en besparing om 315 miljoner kronor per år på föräldraförsäkringen.
            Den 1 januari 2008 sänktes den sjukpenninggrundande inkomsten
            ytterligare till 77,6 % för alla föräldralediga, vabbande föräldrar
            och höggravida. I och med det sparar regeringen 531 miljoner kronor
            per år på sänkta ersättningsnivåer i föräldraförsäkringen.
          </p>
          <p xml:id="i-P7XXrjRSrg8qNbGLQH4E4j">
            Sammantaget gör regeringen nedskärningar om 1,1 miljard kronor
            per år på sänkta ersättningsnivåer för småbarnsföräldrar, höggravida
            och föräldrar som är hemma med sjuka barn. Denna miljardbesparing
            är huvudnumret i regeringens familjepolitiska reform.
          </p>
          <p xml:id="i-D46xKz4oznzMuKhTtFiyHs">
            Regeringen hyser hög tillit till att ekonomiska incitament påverkar
            människors beteende. Därför borde det vara uppenbart även för
            regeringen att sänkta ersättningsnivåer i föräldraförsäkringen
            riskerar att ytterligare minska männens uttag av dagar med föräldrapenning
            och tillfällig föräldrapenning. Satsningen på jämställdhetsbonus
            kan inte mätas mot miljardbesparingarna på föräldraförsäkringen.
          </p>
          <head xml:id="i-2zMQ2haooawA9snkq8GJ2j" type="h1">
            Förslaget om jämställdhetsbonus
          </head>
          <p xml:id="i-J7zfnjxLzkiRz3zSnZGEXZ">
            Regeringen föreslår en skattekreditering för den förälder som
            varit hemma längst med föräldrapenning om han eller hon arbetar
            när den andra föräldern tar ut föräldrapenning. Syftet är att
            öka det jämställda uttaget av dagar med föräldrapenning. Storleken
            på skattekrediteringen beror på förvärvsinkomsten. Den högsta
            bonusen ska vara 100 kr per dag. Jämställdhetsbonusen ska lämnas
            kalenderårsvis men beräknas separat månad för månad. Den ska betalas
            ut vid skatteåterbäring och efter ansökan till Försäkringskassan.
            Regeringen räknar med att jämställdhetsbonusen i huvudsak ska
            gå till kvinnor eftersom kvinnor tar ut flest dagar med föräldrapenning.
          </p>
          <p xml:id="i-T8YFaFM24FqcM4dUbJ5rZ8">
            Kostnaden för förslage t beräknas enligt propositionen uppgå
            till 100 000 kr 2008, 100 miljoner kronor 2009, 150 miljoner kronor
            2010 och 200 miljoner kronor 2011 i form av minskade skatteintäkter.
            Regeringen räknar med att 150 personer ska nyttja förmånen 2008,
            20 000 personer 2009, 40 000 personer 2010 och 60 000 personer
            2011.
          </p>
          <head xml:id="i-6kqV9rLG2X4QzeoijiisQC" type="h1">
            Remissinstanserna kritiska
          </head>
          <p xml:id="i-9VMUhSdNbLANjxmHqD5pZr">
            Förslaget om jämställdhetsbonus får kritik av remissinstanserna,
            framför allt eftersom bonusen ska betalas ut som skatteåterbäring.
            Det innebär att man inte får pengarna den aktuella månaden när
            man verkligen behöver dem utan långt i efterhand. Detta i kombination
            med den svårbegripliga utformningen kan, enligt många remissinstanser,
            leda till att förslaget inte har någon inverkan på uttaget av
            föräldrapenning. Dessutom leder det till att familjer med små
            ekonomiska marginaler inte kommer att ha råd att vänta på jämställdhetsbonusen
            och därför inte ha samma möjligheter att dela föräldrapenningen
            mer lika.
          </p>
          <p xml:id="i-Xn9EvHNUKuu6BrnesqbuKW">
            Försäkringskassan avstyrker förslaget om jämställdhetsbonus och
            skriver i sitt remissvar att en så här komplex och svårbegriplig
            reform direkt kommer att påverka allmänhetens förtroende för hela
            socialförsäkringen. Den föreslagna konstruktionen medför dessutom
            en krånglig och kostsam administration. Sammantaget gör det krångliga
            regelverket, den relativt låga incitamentsnivån samt risken för
            påverkan av förtroendet för socialförsäkringen att Försäkringskassan
            anser att en jämställdhetsbonus med föreslaget regelverk inte
            bör genomföras. Den administrativa kostnaden för jämställdhetsbonusen
            beräknas enligt Försäkringskassan uppgå till 43 miljoner kronor
            per år.
          </p>
          <p xml:id="i-TjNMWnJA8JGay1hWHswgtd">
            Skatteverket har inga synpunkter på förslaget i sig men avstyrker
            förslaget om att Skatteverket ska sköta krediteringen av jämställdhetsbonusen.
            Försäkringskassan ska efter ansökan från förälder fatta beslut
            om bonusens storlek och därefter lämna över de uppgifter som behövs
            till Skatteverket så att den bonusberättigade föräldern får tillgodoräkna
            sig beloppet som preliminär skatt. Skatteverket skriver att bonusen
            i stället borde betalas ut i nära anslutning till uttaget av föräldrapenning.
            Skatteverket tror inte att folk kommer att ansöka om jämkning
            på grund av krångliga regler. Det innebär att man kan få vänta
            i ca 1,5 år på sin jämställdhetsbonus. En person som ansöker om
            bonus för januari 2009 får skatteåterbäring i juni 2010.
          </p>
          <p xml:id="i-9PxHjrRhZw9HRvpGyUV9ke">
            De fackliga centralorganisationerna LO, TCO och Saco är positiva
            till avsikterna men kritiska till den svårbegripliga utformningen
            av förslaget. De anser att reglerna är onödigt komplicerade och
            att den största bristen består i att bonusen betalas ut som skatteåterbäring.
            Pengarna kommer inte familjen till del under den period de behövs
            som bäst, dvs. under föräldraledigheten. Syftet med jämställdhetsbonusen
            är att stimulera ett mer jämställt uttag av föräldraledighet.
            Men eftersom pengarna inte kommer när de behövs som bäst riskerar
            förslaget att bli helt verkningslöst. Bonusen borde i stället
            betalas ut samma månad av Försäkringskassan.
          </p>
          <p xml:id="i-VyVwjvp3rLRvchdcACDjhh">
            LO och TCO anser också att det är olyckligt att endast föräldrar
            som har gemensam vårdnad om barn omfattas av bonusen. Effekten
            blir att sammanboende föräldrar gynnas ekonomiskt jämfört med
            ensamstående.
          </p>
          <head xml:id="i-HDtsrzEV2seRVKUjYEVQsm" type="h1">
            Vänsterpartiets inställning
          </head>
          <p xml:id="i-9d3jCq1QbbkX6hLQkDaT8J">
            Vänsterpartiet avvisar förslaget om jämställdhetsbonus. Förslaget
            är byråkratiskt och riskerar att minska förtroendet för socialförsäkringssystemet.
            En rad tunga remissinstanser, såsom Skatteverket och Försäkringskassan,
            har avstyrkt den föreslagna konstruktionen av jämställdhetsbonusen.
            Eftersom bonusen ska betalas ut som skattekreditering vid skatteåterbäring
            får föräldrar inte tillgång till bonusen den aktuella månaden
            när man behöver pengarna. Om syftet med förslaget är att göra
            uttaget av föräldrapenning mer jämställt, så befarar vi att förslaget
            kommer att vara verkningslöst.
          </p>
          <p xml:id="i-B4FW3KxcBxKCiX9vYreXuX">
            Jämställdhetsbonusen är en kosmetisk satsning om man ser till
            helheten i regeringens familjepolitik. Regeringen avser att införa
            vårdnadsbidrag som kommer att försämra arbetsmarknaden för alla
            kvinnor och urholka resurserna till förskolan. Dessutom genomför
            regeringen en besparing om 1,1 miljard kronor per år på sänkta
            ersättningsnivåer i föräldraförsäkringen 20082010.
          </p>
          <p xml:id="i-7rH3GMNDM4vtgZi762cqBi">
            Om regeringen tror att ekonomiska incitament är avgörande för
            uttaget av dagar med föräldrapenning borde man i stället återställa
            ersättningsnivån i föräldraförsäkringen från 77,6 till 80 %. Dessutom
            borde man återställa taket för tillfällig föräldrapenning och
            havandeskapspenning från 7,5 till 10 prisbasbelopp.
          </p>
          <p xml:id="i-3fZenC64NbhnAfLNG7kspw">
            Vänsterpartiet vill öka det jämställda uttaget av föräldrapenning
            genom att införa en individualiserad föräldraförsäkring. Frågan
            om lönediskriminering, otrygg anställning, ofrivillig deltid och
            lägre pension hör oundvikligen ihop med vem som tar det huvudsakliga
            ansvaret för omsorgen om barn och familj. Eftersom kvinnor ses
            som bärare av detta ansvar har kvinnor också en sämre utgångspunkt
            på arbetsmarknaden. För att komma till rätta med detta behöver
            föräldraförsäkringen reformeras så att ett jämnt uttag mellan
            föräldrarna uppnås och därmed stärker ett jämställt vårdnadsansvar.
          </p>
          <p xml:id="i-K5GJLMsD7VTSdzvghs5hrF">
            Hur kvinnor och män ska förmås fördela ansvaret för hem och barn
            lika är en av de mest centrala jämställdhetsfrågorna i vår tid.
            Det som krävs är en fortsatt generös föräldraförsäkring som baseras
            på samma principer som alla andra socialförsäkringar. Det innebär
            att föräldrapenning inte ska kunna överlåtas på den andra föräldern,
            på samma sätt som det inte är möjligt att överlåta sjukpenning
            eller arbetslöshetsersättning på någon annan.
          </p>
          <p xml:id="i-XiicUMkKLaRap53RXa5Z4v">
            En individualisering av föräldraförsäkringen är ett nödvändigt
            verktyg både för att göra upp med föreställningen om att pappors
            föräldraansvar, till skillnad från mammors, skulle vara förhandlingsbart
            och för att bryta diskrimineringen av kvinnor på arbetsmarknaden.
            I vår budgetmotion för 2008 lägger vi fram förslag om att genomföra
            denna reform från 2008 och anvisar i vårt budgetalternativ 900
            miljoner kronor för detta. En individualisering av föräldraförsäkringen
            och höjning av ersättningsnivåer och taket vore mer verkningsfullt
            för att öka det jämställda uttaget av föräldrapenning.
          </p>
          <p xml:id="i-K84p28S1vKLoAUxuc6f69Y">
            Mot bakgrund av det som anförs borde riksdagen avslå regeringens
            proposition 2007/08:93 Jämställdhetsbonus familjepolitisk reform.
            Detta bör riksdagen besluta.
          </p>
          <head xml:id="i-VCBUMVfWRAJ4CR1Z2QFXqX" type="h1">
            Ersättning för ökad administration
          </head>
          <p xml:id="i-7FdvFfQEVcyMYd9sXmHnL6">
            Försäkringskassan uppger i sitt remissvar att jämställdhetsbonusen
            kommer att medföra ökade kostnader om 43 miljoner kronor per år
            samt en engångskostnad på ca 26 miljoner kronor. Regeringen skriver
            i propositionen att man i och med tilläggsbudgeten för 2008 avser
            att tillföra 6 miljoner kronor till Försäkringskassans förvaltningsanslag
            för detta ändamål.
          </p>
          <p xml:id="i-94qEntCTz6HJQ9vxt8Rij5">
            Skatteverket uppger i sitt remissvar att jämställdhetsbonusen
            innebär ökade kostnader för myndigheten om 3,7 miljoner kronor
            per år. Regeringen skriver i propositionen att man inte avser
            att ersätta Skatteverket för dessa ökade kostnader.
          </p>
          <p xml:id="i-YbjN8YWRwmEg2DTuNj1ruL">
            Om riksdagen beslutar i enlighet med regeringens proposition
            borde myndigheterna få resurser för den ökade administrativa börda
            som förslaget innebär. Det är viktigt för att upprätthålla rättssäkerhet
            och god service samt för att administrationen inte ska gå ut över
            myndighetens andra uppgifter.
          </p>
          <p xml:id="i-EM5SQ5qrxXDnfk6BFv7gk3">
            Mot bakgrund av det som anförs bör regeringen ersätta Försäkringskassan
            och Skatteverket för ökade administrationskostnader som följer
            av jämställdhetsbonusen. Detta bör riksdagen som sin mening ge
            regeringen till känna.
          </p>
        </div>
        <div xml:id="i-9xGhfYm2chReLQLuQPUYGu" type="signatureBlock">
          <list xml:id="i-5p3eDRpfqoU4gKB8pSDz8M">
            <item xml:id="i-8P6HXDD1PmuHuMfS3DUeZN" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-HgGdP6LEvb1gZtw78CULEe" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-8eaYGLyHU4tjvc2DitXu1B" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-R8Tf4tyqiWSdXevXtzsgd4" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
