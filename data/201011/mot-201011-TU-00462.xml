<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00462">
  <teiHeader>
    <fileDesc>
      <titleStmt>
        <title>Höghastighetståg</title>
        <author corresp="i-YHze8naQ3VfThjRidPfYK7">av Ann Arleklo m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Höghastighetståg</title>
          <idno type="rdwebb">GY02T462</idno>
          <rs type="number">T462</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T462/text</ref>
          <ref type="dokument_url_html">http://data.riksdagen.se/dokument/GY02T462</ref>
          <ref type="dokumentstatus_url_xml">http://data.riksdagen.se/dokumentstatus/GY02T462</ref>
          <ref type="doc">http://data.riksdagen.se/fil/28C1D7CB-2A0B-47CC-A1B2-1047683D6ED3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3S4u3rsmsb3bjgrsrZUU6Q</idno>
            <name>Anders Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4JhSRgQeZvP1jHVfxQccYa" type="signed"/>
        <correspContext corresp="i-4JhSRgQeZvP1jHVfxQccYa">
          <note type="signatory" corresp="i-YHze8naQ3VfThjRidPfYK7"/>
          <note type="signatory" corresp="i-3S4u3rsmsb3bjgrsrZUU6Q"/>
          <note type="signatory" corresp="i-GsygH5UJM18UkfLBHFkVdD"/>
        </correspContext>
        <correspAction type="numbering" xml:id="i-Has5jTJgi6WXS81zubqYPX">
          <date when="2010-10-29"/>
        </correspAction>
        <correspAction type="submission" xml:id="i-YD6edTQy4msqY3pa3KpqW6">
          <date when="2010-10-27"/>
        </correspAction>
        <correspAction type="transfer" xml:id="i-K6VZbzi1k9s9MLcXQ3VBT9">
          <date when="2010-10-25"/>
        </correspAction>
        <correspAction type="assigned" xml:id="i-3p5QzPAwHPvDDcetFSPwcA"/>
        <correspContext corresp="i-3p5QzPAwHPvDDcetFSPwcA">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6s5HLe3AUHnegqydAFsqbu">
            Förslag till riksdagsbeslut
          </head>
          <p xml:id="i-3VuRXqaBNLEzPjYxmJAjz8">
            Riksdagen tillkännager för regeringen som sin mening vad som
            anförs i motionen om att i infrastrukturplaneringen studera förutsättningarna
            för fortsatt planering av höghastighetsbanor.
          </p>
        </div>
        <div type="motContent">
          <head type="h1" xml:id="i-2XrvxHR3mKgMQYGUC3Vae8">
            Motivering
          </head>
          <p xml:id="i-5ukc6VsQyrpJJk2uDtqG9T">
            I flera av EU:s länder finns höghastighetståg. Det går i dag
            att ta sig från Bryssel till Paris på drygt 1 timme och 20 minuter.
            I både Frankrike och Spanien finns flera spår. Just nu planeras
            för fler spår i flera EU-länder.
          </p>
          <p xml:id="i-HpadX6FodEVHmm15Q4gth5">
            Fördelen med dessa tåg är uppenbar. Genom hastigheter på upp
            till 350 km/h förkortas restiden avsevärt. Tågen blir ett reellt
            alternativ både till bilen och till flyget på många sträckor.
            Dessutom blir förutsättningarna för att frakta gods på järnväg
            bättre genom att höghastighetstågen för personer sker på separata
            spår. Genom att regional trafik knyts till dessa spår förkortas
            restiderna inte bara för personer som bor vid spåren utan också
            för personer som genom regionaltåg kan nå stationerna vid spåren
            för höghastighetstågen.
          </p>
          <p xml:id="i-REV4pHQuSkj38gjtJPSxEs">
            I Sverige har byggandet av spår för dessa tåg diskuterats ända
            sedan början av 1990-talet. Argument mot byggandet har varit de
            höga investeringskostnaderna och att Sverige inte varit ett tillräckligt
            tätt befolkat land för att sådana investeringar ska vara lönsamma.
            Under tiden har trängseln på våra befintliga spår bara ökat. Genom
            att godstrafiken och persontrafiken sker på samma spår uppstår
            ofta förseningar. En uppgradering av befintliga spår har visserligen
            medfört att persontågen gått snabbare än tidigare men man har
            inte lyckats komma åt problemet med trängseln på spåren. Samma
            erfarenheter har andra länder gjort av en uppgradering av befintliga
            spår.
          </p>
          <p xml:id="i-UxjZxeDAkWvVATowmwUqE2">
            En statlig utredning förslår att spår för höghastighetståg byggs
            i Sverige. En sträcka från Stockholm via Jönköping till Göteborg
            föreslås. Restiden mellan Göteborg och Stockholm skulle då endast
            bli 2 timmar. Utredningen föreslår ytterligare en linje som sammanfaller
            med linjen StockholmGöteborg fram till Jönköping. Därefter fortsätter
            den via Värnamo till Markaryd, där den delas upp. En linje följer
            också fortsättningsvis E4:an via Helsingborg mot Malmö. Den andra
            går från Markaryd till Hässleholm där den ansluter till stambanan.
            Restiderna på denna sträcka skulle också bli väsentligt kortare
            än i dag. Tiden StockholmHelsingborg skulle bli 2 timmar och 13
            minuter och sträckan StockholmMalmö knappt 2 timmar och 30 minuter.
          </p>
          <p xml:id="i-5UEbXEmWFHJmotSmb3qXcS">
            Höghastighetstågen ska kunna nå det viktiga Köpenhamnsområdet
            och Kastrups flygplats. I framtiden finns också möjlighet att
            via Danmark och Fehmarn bält-förbindelsen nå Hamburg för vidare
            färd på den europeiska kontinenten. Om en fast förbindelse i framtiden
            byggs mellan Helsingborg och Helsingör blir förutsättningarna
            för tågtrafiken än bättre. Kapaciteten över sundet ökar och den
            regionala trafiken i Öresundsområdet kan förbättras.
          </p>
          <p xml:id="i-6LNjhKBcoCzPF1qAJQh2VE">
            För ett land som Sverige som ligger i utkanten av den europeiska
            kontinenten är det viktigt att våra invånare kan få snabba förbindelser.
            Det är också viktigt att godset kan komma fram snabbare. Idag
            har gods på järnväg svårt att konkurrera med gods på lastbil på
            grund av trängseln på spåren.
          </p>
          <p xml:id="i-VFGNpsfvK4DjHMjnQtkKcE">
            En planering för byggandet av höghastighetståg tar lång tid.
            Utredningen räknar med att tågen kan börja gå 20232025 om planeringen
            börjar nu. Argument om att det blir dyrt kommer säkert att resas
            igen, men vi menar att Sverige inte har råd att halka efter övriga
            EU. Vi bör inta en positiv inställning till utredningens förslag
            att börja bygga spår för höghastighetståg snarast möjligt.
          </p>
          <p xml:id="i-DpXVb8VsNdqUZT6tZGWSTZ">
            Utredningens förslag innebär flera fördelar. Förbindelserna till
            Stockholm skulle bli snabbare och bättre. Trängseln mellan godståg
            och persontåg skulle bli mindre. Genom att tågen kan gå både via
            Helsingborg och via Hässleholm blir möjligheterna fler. När Västkustbanan
            och tunneln genom Hallandsåsen blir klara förbättras också förbindelsen
            upp till Göteborg och i förlängningen Oslo. I framtiden kan vi
            ansluta oss till höghastighetsnätet på den europeiska kontinenten.
            Sverige kommer då att ännu mer än i dag närma sig de befolkningstäta
            områdena och marknaderna i EU. Detta kommer att få betydelse för
            Sveriges utveckling.
          </p>
        </div>
        <div type="motSignatures">
          <list>
            <item xml:id="i-Vn4k62qhi9GDjBzA39a2Ww" who="i-YHze8naQ3VfThjRidPfYK7">
              Ann Arleklo (S)
            </item>
            <item xml:id="i-JL7coXip24ByCH7gqBV23D" who="i-3S4u3rsmsb3bjgrsrZUU6Q">
              Anders Karlsson (S)
            </item>
            <item xml:id="i-RfECAoyZxPpiGX2CdJHj2y" who="i-GsygH5UJM18UkfLBHFkVdD">
              Ledamot Kent Härstedt (S)
            </item>
          </list>
        </div>
      </div>
    </body>
  </text>
</TEI>
