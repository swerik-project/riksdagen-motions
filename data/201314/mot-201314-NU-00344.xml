<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00344">
  <teiHeader>
    <fileDesc>
      <titleStmt>
        <title>Näringspolitik för full sysselsättning i Västsverige</title>
        <author corresp="i-8BHpqh3AbjzqTzM3CKEhqa">av Mattias Jonsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Näringspolitik för full sysselsättning i Västsverige</title>
          <idno type="rdwebb">H102N344</idno>
          <rs type="number">N344</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N344/text</ref>
          <ref type="dokument_url_html">http://data.riksdagen.se/dokument/H102N344</ref>
          <ref type="dokumentstatus_url_xml">http://data.riksdagen.se/dokumentstatus/H102N344</ref>
          <ref type="doc">http://data.riksdagen.se/fil/2BE3678D-B71F-43F1-AB94-1D3D14759C3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HNZrYrLbstv8KywRLm2FMv</idno>
            <name>Gunilla Carlsson i Hisings Backa</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GymTck6WQqRkdN12tqCZDr</idno>
            <name>Peter Johnsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Ydv9ToAyKdmxCaWPo421y" type="signed"/>
        <correspContext corresp="i-9Ydv9ToAyKdmxCaWPo421y">
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-HNZrYrLbstv8KywRLm2FMv"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-GymTck6WQqRkdN12tqCZDr"/>
        </correspContext>
        <correspAction type="numbering" xml:id="i-SU1pLWLkhq9HCwkAeYyCPk">
          <date when="2013-10-07"/>
        </correspAction>
        <correspAction type="submission" xml:id="i-YMDLc8kaip4eRoCHRUPuC2">
          <date when="2013-10-03"/>
        </correspAction>
        <correspAction type="transfer" xml:id="i-PEEFE8b2FBpFQEhieWDHEW">
          <date when="2013-09-30"/>
        </correspAction>
        <correspAction type="assigned" xml:id="i-2nvMmF5Xu2wwwHjwPhTocb"/>
        <correspContext corresp="i-2nvMmF5Xu2wwwHjwPhTocb">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-PAUvhtYywSNEpwL1Tq7pVE">
            Förslag till riksdagsbeslut
          </head>
          <p xml:id="i-MtuZxGtLDkmagE1J1UTccY">
            Riksdagen tillkännager för regeringen som sin mening vad som
            anförs i motionen om behovet av en aktiv näringspolitik för full
            sysselsättning i Västsverige.
          </p>
        </div>
        <div type="motContent">
          <head type="h1" xml:id="i-JsENW3rLZsRiXLxCfAmQwZ">
            Motivering
          </head>
          <p xml:id="i-8nExnUS4r27rBmkrdapuh9">
            Under hösten 2012 drog en kraftig konjunkturnedgång in över Västsverige,
            vilket manifesterades i ett ökat antal varsel: sammanlagt 18 400
            personer i Västra Götaland, Värmland och Halland drabbades. När
            lågkonjunkturen nu är inne på sitt femte år, är behovet av en
            politik för full sysselsättning skriande.
          </p>
          <p xml:id="i-SPWGNdyrE2uN9qt8n3nJuc">
            En politik för full sysselsättning innebär offentliga investeringar
            för fler jobb. Likaså en expansiv utbildningspolitik och trygghetssystem
            som gör det möjligt att våga byta arbete och även växla mellan
            anställning och företagande.
          </p>
          <p xml:id="i-8nz1bm4gsNKfGzFxa6ZK5p">
            Vägen fram till detta mål går via en politik där investeringar
            i människors kunskap och kompetens, en aktiv näringspolitik och
            en politik för omställning är bärande element. Det är en politisk
            inriktning som Västsverige behöver för att stå starkt även i framtiden.
          </p>
          <head type="h2" xml:id="i-6qsy4GXTnZeXxrK27DK6g2">
            Näringspolitik för fler jobb
          </head>
          <p xml:id="i-P6MGAb2im1GvSqmweeDPsm">
            Västsverige rymmer idag en dynamisk blandning av tung verkstadsindustri,
            medicinteknisk industri, läkemedelsindustri, it-industri, textil-
            och konfektionsindustri, livsmedelsindustri, trä- och möbelindustri,
            skogsindustri samt jord- och skogsbruk och besöksnäring. Västsverige
            utgör i praktiken redan Sveriges industriella centrum, men näringslivets
            fortsatta utveckling är en nyckelfaktor för att komma tillrätta
            med massarbetslösheten.
          </p>
          <p xml:id="i-9hDZXyHzWhkNyA6TqhXqEv">
            Västsverige behöver en näringspolitik som fortsätter utveckla
            produktionen av varor och tjänster, förbättrar företagens förutsättningar
            att växa samt möta omvärldsförändringar. Det förutsätter ett bättre
            innovationsklimat, mer strategisk samverkan och aktiva insatser
            för att stimulera företagens växtkraft. Investeringar i infrastruktur
            och innovationssystem liksom riskkapitalförsörjning behövs för
            att förbättra företagens möjligheter.
          </p>
          <p xml:id="i-B953pArh3eApqC8M87Cqzt">
            Om full sysselsättning ska uppnås krävs också en bättre fungerande
            matchning, en aktiv arbetsmarknadspolitik och ett utbildningssystem
            som rustar människor med de kompetenser som efterfrågas på arbetsmarknaden.
            Arbetsgivarnas behov måste på ett mer tydligt sätt styra insatserna.
            Ett exempel är då att Arbetsförmedlingens kontakter med näringslivet
            måste intensifieras. Arbetsförmedlingen ska också ha stor frihet
            att använda resurserna där de gör bäst nytta. Därför bör regelstyrningen
            minska och arbetsgivare komma in tidigt i processen. Detta för
            att man ska kunna vara med och styra och kvalitetssäkra utbildning
            och andra insatser.
          </p>
          <head type="h2" xml:id="i-6w6dexXNXC2Z9BGhGctKo1">
            Utbildning som verktyg i en aktiv näringspolitik
          </head>
          <p xml:id="i-45cGXHabSB22jVdBN4cMWW">
            Förändringarna i ekonomin och arbetslivet visar på kontinuerliga
            behov av kompetensutveckling. Utbildning är inte bara nyckeln
            till framtidens jobb och konkurrenskraft, utan också till människors
            frihet att forma sina egna liv. Att möjliggöra ett livslångt lärande
            blir alltmer en förutsättning för att möta näringslivets ständiga
            utveckling och för att upprätthålla och utveckla den svenska välfärden.
          </p>
          <p xml:id="i-86UEhXU1FFHN4CgyhgRP4x">
            Västsverige behöver utbildningar som matchar såväl de kompetensbehov
            som finns idag, som de behov som kommer att finnas i framtiden
            och som driver utvecklingen framåt. Att arbetsgivare inte hittar
            den kompetens de efterfrågar idag, trots att arbetslösheten är
            hög, visar på ett behov av bättre matchning. Samtidigt innebär
            det ökande antalet pensionsavgångar att fler nu lämnar arbetsmarknaden
            än som inträder, vilket kan leda till kompetensbrist i framtiden.
          </p>
          <p xml:id="i-U6y9bfcciWc91SMBGwZNZj">
            Förskjutning från varu- till tjänstebranscher fortsätter. Allt
            fler verksamheter inom industrin outsourcas till tjänstesektorn.
            Efterfrågan ökar nu på personer med både kortare och längre högskoleutbildning,
            men också på personer med yrkesinriktad gymnasieutbildning.
          </p>
          <p xml:id="i-ToA1pRzaXhnpCguSawdvZe">
            För att möta dessa behov krävs en utökad samverkan mellan utbildning
            och näringsliv. Att tillsätta regionala utvecklingsråd med en
            tydlig roll och resurser är ett viktigt led i detta. Kopplingen
            mellan utbildning och arbetsliv bör intensifieras, vilket kräver
            investeringar i högre kvalitet och utökade praktikmöjligheter,
            samt att antagningsreglerna till högskolan förändras så att t
            ex arbetslivserfarenhet kan tillgodoräknas.
          </p>
          <p xml:id="i-4AuuLHTrzt5BNZxTH4qpPB">
            Sverige ska konkurrera med hög kompetens och goda arbetsvillkor,
            inte med låga löner. Om näringslivet ska kunna utvecklas och om
            kunskap ska kunna vara Sveriges främsta konkurrensfördel, måste
            vi öka investeringarna i högre utbildning. Vi måste också förbättra
            samverkan mellan stat, näringsliv, fackliga organisationer, universitet
            och högskolor.
          </p>
          <p xml:id="i-UwuZgVkxHUDYkJe1SJQs7C">
            Västsverige inrymmer idag en rad universitet och högskolor som
            Göteborgs universitet, Chalmers tekniska högskola, Karlstads universitet
            och högskolorna i Skövde, Borås, Halmstad och Högskolan Väst.
            Dessa utgör inte bara institut med en uppsjö av utbildningar,
            utan också viktiga samarbetspartner till det västsvenska näringslivet,
            som behöver rätt kompetens för att kunna hävda sig på inhemska
            och globala marknader. Ett gott samarbete mellan näringsliv och
            akademi stärker konkurrenskraften, tillväxten och kunskapsutvecklingen
            i Västsverige.
          </p>
          <p xml:id="i-ALGxVR7xu7vPw8CAdMd5gQ">
            En aktiv näringspolitik kräver att människor kan ta de jobb som
            finns och som kommer i framtiden. Västsverige har idag relativt
            låg utbildningsnivå och för att klara framtidens behov måste det
            investeras i fler studieplatser i högskolan och yrkeshögskolan.
          </p>
          <p xml:id="i-PDnyp7Wj64q5bxASPGPgaH">
            En annan viktig åtgärd för ett blomstrande näringsliv är att
            fortsätta stödja utvecklingen av collegeverksamheterna. Fler utbildningar
            på gymnasial och eftergymnasial nivå behövs, speciellt där kommuner
            och utbildningsanordnare gått samman med arbetslivet för att utveckla
            utbildningarna utifrån de krav som arbetslivet ställer. Det handlar
            både om förbättrad samverkan och att använda tillgängliga resurser
            optimalt.
          </p>
          <head type="h2" xml:id="i-K2UBv8B6nZQMaP8DGQdEG2">
            Stimulera innovationer
          </head>
          <p xml:id="i-M75oi5ozM4Y73k8dkUyDuT">
            Ett mål för den regionala utvecklingspolitiken är att skapa förutsättningar
            för innovationer och nyskapande i ekonomin. Det handlar om att
            möjliggöra nya eller bättre typer av värdeskapande för samhället,
            individen eller företaget.
          </p>
          <p xml:id="i-7sWRBaBGFyKcrjyKhQw5WA">
            Västsverige behöver fler arenor som tillvaratar utvecklingskraften
            inom företag och skapar förutsättningar för företags- och produktutveckling.
            Produktion i Väst är ett exempel på en sådan plattform för forskning,
            utveckling och utbildning för industriell produktion. I plattformen
            ingår Chalmers tekniska högskola, Ingenjörsskolan i Jönköping,
            Högskolan i Halmstad, Högskolan i Skövde samt Högskolan Väst.
            Innovatum i Trollhättan, Lindholmen Science Park i Göteborg och
            Gothia Science Park i Skövde är andra exempel på samarbeten som
            bidrar till att främja näringslivets utveckling, inte minst för
            små och medelstora företag.
          </p>
          <p xml:id="i-8WxdnMbQVTxvR2i7x2RSc7">
            I Värmland, norra Dalsland och Örebro län samarbetar företag
            inom det massa- och pappersteknologiska näringslivet i klusterbildningen
            The Paper Province. Det är ett exempel på hur klusterbildning
            ytterligare kan förstärka de förutsättningar som redan finns vad
            gäller råmaterial, modern infrastruktur och geografiskt läge.
            Närheten till Karlstads universitet ger ytterligare konkurrensfördelar
            med möjligheten till samverkan av forsknings- och utvecklingsprojekt.
          </p>
          <p xml:id="i-RLeMkNLidM5UzPMfzzNsQ">
            Vad som behövs är ett nationellt innovationsråd under ledning
            av statsministern. Innovationer och deras utveckling är så viktiga
            att den prioriteringen är nödvändig. Också ett strategiskt samverkansprogram
            mellan arbetsmarknadens parter, akademin och offentliga beslutsfattare
            behövs i syfte att effektivisera forskningsinsatser, riskkapital-
            och kompetensförsörjning.
          </p>
          <p xml:id="i-9uxKEwV9fT7NJsQkr1MYk9">
            Grunden för full sysselsättning är att underlätta för små och
            medelstora företag. Därför bör andra sjuklöneveckan slopas, så
            att fler företag vågar anställa. Överlag behövs också en tydligare
            viljeyttring från politiken att svenska företag ska utvecklas.
            Detta görs bland annat genom att öka resurserna till exportfrämjandet
            så att företagen får bättre förutsättningar att etablera affärskontakter
            och att ta sig in på nya marknader.
          </p>
          <p xml:id="i-6XsFMjgUeaEyZAs2555bVj">
            En av de viktigaste frågorna i världen så som i Västsverige är
            den klimatutmaning vi alla står inför. Därför måste miljötanken
            gå hand i hand med målet om full sysselsättning. Här behövs stöd
            för att stimulera klimat- och energiinnovationer, exempelvis genom
            satsningar på pilotprojekt, som ger svenska företag möjlighet
            att pröva ny teknik i full skala. Ett ytterligare viktigt instrument
            är att det inrättas en nationell strategi för innovationsupphandling.
          </p>
          <head type="h2" xml:id="i-U2zQ6k9REoyS71aoCXVU9N">
            Säkra tillgången på kapital
          </head>
          <p xml:id="i-3hLqnnayV29XJY4AmY1YLv">
            Bristande riskkapitalförsörjning drabbar ofta mindre och nystartade
            företag eftersom dessa företag ofta har svårare att ställa ekonomiska
            säkerheter och överbrygga perioder med dålig likviditet. Detta
            utgör ett allvarligt hinder för företagens växtkraft. Flera åtgärder
            bör vidtas för att förbättra tillgången på kapital och undanröja
            hinder för tillväxt i många västsvenska företag.
          </p>
          <p xml:id="i-BR7DPUdtWP3pSb9Najtxyo">
            En åtgärd som skulle gagna företag i Västsverige är att inrätta
            en statlig riskkapitalfond med särskilt fokus på innovativa små
            och medelstora företag. Särskild vikt måste också läggas på att
            få fler att investera och våga satsa på företag med potential.
            Genom att införa ett riskkapitalavdrag för personer som investerar
            i ett nystartat bolag, skulle detta förbättra riskkapitalförsörjningen
            till mindre företag.
          </p>
          <p xml:id="i-HmxvyBKDbKMCrawfhNxM2x">
            Idag råder allt för stora risker i att starta nya företag, både
            genom avsaknaden av ordentligt trygghetsnät i samhället och genom
            att privatpersonens egen ekonomi sätts på spel. För att klara
            framtiden behövs en ökad framtidstro på småföretagarnas möjligheter
            att utvecklas och skapa nya arbetstillfällen. En nyföretaggaranti
            är en framkomlig väg, där staten delar på risken med banken för
            företagare med bärkraftiga affärsidéer, men utan tillräckliga
            ekonomiska säkerheter.
          </p>
          <p xml:id="i-JphS1seTMWqbtAX7biR3pY">
            I Västsverige spelar idag inkubatorer en stor roll för näringslivets
            utveckling. Bland annat finns Inova i Värmland som utvecklar människor
            och affärsidéer till växande företag. Organisationer som agerar
            inkubatorer för ett växande näringsliv är en viktig del i utvecklingen
            i Västsverige. Därav behövs en stärkt kapitalförsörjning för inkubatorer.
          </p>
          <head type="h2" xml:id="i-F8hoEGuU57zEqcXRfqaWty">
            Bättre kommunikationer
          </head>
          <p xml:id="i-UjHrxfMQnb6kSeZbxwnkkD">
            Med sitt strategiska läge mellan tre av Nordens huvudstäder har
            Västsverige en mycket stor utvecklingspotential. Över 2 miljoner
            människor bor och verkar i området. Arbetspendlingen och handeln
            med Norge blir allt mer intensiv, och ytterligare sammanflätningar
            av svenska och norska storstadsregioner rymmer stora möjligheter
            i framtiden. De senaste decennierna har utbytet mellan Sverige
            och Norge vuxit kraftigt. Bara i Värmland innebär den ökande arbetspendlingen
            2,2 miljarder kronor i utbetalda löner till personer som bor i
            Värmland men jobbar i Norge. Det motsvarar var tjugonde intjänad
            lönekrona i Värmland.
          </p>
          <p xml:id="i-CF4ZdjraZt3TkotWcCjiz9">
            Industrin och handelns varutransporter och invånarnas resande
            är dock beroende av ett utbyggt väg- och järnvägsnät. Även Vänersjöfartens
            utveckling är viktig för att undvika att exporten drabbas av flaskhalsar.
            På längre sikt underlättar investeringar i infrastruktur regionförstoring
            och skapar förutsättningar för ett mer varierat näringsliv samt
            arbets- och studiependling.
          </p>
          <p xml:id="i-NvQMUQNiXuvNn1b66ESX6S">
            Ett livskraftigt närings- och arbetsliv är också beroende av
            en god it-infrastruktur. Tillgången till bredband och andra telekommunikationer
            utgör allt viktigare förutsättningar för att företag ska kunna
            etablera sig och bli konkurrenskraftiga också utanför de mest
            befolkningstäta områdena. Västsverige behöver därför fortsätta
            bygga ut en it-infrastruktur med hög kvalitet vad gäller hastighet
            och kapacitet.
          </p>
          <head type="h2" xml:id="i-LG3JAs6TLgGmjPQ6gXp1Qm">
            Utveckla besöksnäringen
          </head>
          <p xml:id="i-Hzq8R1JSRRgfPW7NL8yQam">
            Turister från andra länder har stor betydelse för den svenska
            besöksnäringen. Av totalt nästan 16 miljoner utländska besökare
            i Sverige under 2012 besökte 25 procent Västsverige (Västra Götalands
            och Hallands län) enligt Tillväxtverket. Det motsvarar en ökning
            på en procentenhet i jämförelse med 2011. Besöksnäringen från
            Norge är av särskilt stor betydelse och utgör 58 procent i Västsverige,
            att jämföra med 17 procent i riket som helhet.
          </p>
          <p xml:id="i-6j8ARELG4AQdRkL77TbWoB">
            Västsveriges natur och kultur erbjuder stora möjligheter till
            upplevelser. Besöksnäringen genererar varje år stora inkomster
            och många arbetstillfällen men positionerar också Sverige internationellt.
            Politiken bör skapa goda förutsättningar för att stimulera företagande
            inom besöksnäringen. För att en utveckling av besöksnäringen ska
            kunna ske, måste näringen finnas med parallellt med andra politiska
            beslut. Det finns bland annat en tydlig koppling mellan antalet
            besökare och ett aktivt kulturutbud. Kulturen och lokala specialiteter
            har en stor betydelse för både nationella och internationella
            gäster. Likaså är infrastrukturen avgörande och planeringen av
            kollektivtrafik måste i mycket större utsträckning anpassas till
            turismen och besöksnäringens utvecklingspotential.
          </p>
          <p xml:id="i-CTietawDGdFnwHuYTD2jXf">
            Visit Sweden som ägs av staten och organisationen Svensk Turism
            är Sveriges kommunikationsföretag med ansvar för att marknadsföra
            Sverige internationellt. Syftet är att förmå fler turister att
            välja att besöka Sverige. Man lyfter fram upplevelser, livsstil
            och innovationer samt utvecklar svenska destinationsplatser. Stödet
            till Visit Sweden har under de senare åren nedprioriterats. En
            utgångspunkt för en aktiv besöksnäring är att turismen återigen
            bör prioriteras och stödet till Visit Sweden är därmed viktigt.
          </p>
        </div>
        <div type="motSignatures">
          <list>
            <item xml:id="i-UXRXwS3uhQkTkaMZqWvtFz">
              Mattias Jonsson (S)
            </item>
            <item xml:id="i-ToRQWF3fx8w7Vh8PTWbAQS">
              Ann-Christin Ahlberg (S)
            </item>
            <item xml:id="i-Vk5nbWq5TRHQ23ZR8qV5zv">
              Catharina Bråkenhielm (S)
            </item>
            <item xml:id="i-FfMrYXcL5pMeefkZSbi1zc">
              Gunilla Carlsson i Hisings Backa (S)
            </item>
            <item xml:id="i-JRMaS5DnaV2e6sSB3BaY6N">
              Hans Hoff (S)
            </item>
            <item xml:id="i-6ciapa7Pw42op88PdfPru3">
              Jonas Gunnarsson (S)
            </item>
            <item xml:id="i-TWrYMrSH7UkQWJAp9X34yG">
              Patrik Björck (S)
            </item>
            <item xml:id="i-RAMYfGYe9uSYzAuPV3b2yw">
              Peter Johnsson (S)
            </item>
          </list>
        </div>
      </div>
    </body>
  </text>
</TEI>
