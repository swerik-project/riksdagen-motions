<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00020">
  <teiHeader>
    <fileDesc>
      <titleStmt>
        <title>med anledning av skr. 2005/06:95 En nationell handlingsplan för de mänskliga rättigheterna 2006–2009</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2005/06:95 En nationell handlingsplan för de mänskliga rättigheterna 2006–2009</title>
          <idno type="rdwebb">GT02K20</idno>
          <rs type="number">K20</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K20/text</ref>
          <ref type="dokument_url_html">http://data.riksdagen.se/dokument/GT02K20</ref>
          <ref type="dokumentstatus_url_xml">http://data.riksdagen.se/dokumentstatus/GT02K20</ref>
          <ref type="doc">http://data.riksdagen.se/fil/55D47BED-60D7-47F0-8425-E39FF7051A5E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EYsBC4u5K3oa8SyoHdgTPc</idno>
            <name>Claes Västerteg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-U5MhCo51MGLLY94GAGJZhY</idno>
            <name>Johan Linander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CetFkRWST91ShCPmaZKsM4</idno>
            <name>Jan Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MRhsYMMxsiLbp4RpMQuwRe" type="basedOn"/>
        <correspContext corresp="i-MRhsYMMxsiLbp4RpMQuwRe">
          <ref>Regeringsskrivelse 2005/06:95</ref>
        </correspContext>
        <correspAction xml:id="i-FWnusmsxMfha68tqHs9SCW" type="signed"/>
        <correspContext corresp="i-FWnusmsxMfha68tqHs9SCW">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-EYsBC4u5K3oa8SyoHdgTPc"/>
          <note type="signatory" corresp="i-U5MhCo51MGLLY94GAGJZhY"/>
          <note type="signatory" corresp="i-CetFkRWST91ShCPmaZKsM4"/>
          <note type="signatory" corresp="i-NRb4HpaQ87qUwhLNcKt7Gz"/>
        </correspContext>
        <correspAction xml:id="i-9b21BnEZWWuBsAvUWJALJc" type="referral">
          <date when="2006-03-31"/>
        </correspAction>
        <correspAction xml:id="i-ES81sS1v19QKh3cCgfeVYi" type="dismissal">
          <date when="2006-03-30"/>
        </correspAction>
        <correspAction xml:id="i-RDA41dLyY727WTbkrDirps" type="dismissal">
          <date when="2006-03-30"/>
        </correspAction>
        <correspAction xml:id="i-HA1hssT79RH7y86cTsbGoY" type="submission">
          <date when="2006-03-29"/>
        </correspAction>
        <correspAction xml:id="i-PnDEqZF6CsmZf97SHxtF7a" type="assigned"/>
        <correspContext corresp="i-PnDEqZF6CsmZf97SHxtF7a">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_20/mot_200506_K_20-0001.pdf"/>
      <div xml:id="i-PmPBHheBLi7H8SL7Jp1cSZ" type="motHeader">
        <div xml:id="i-8Jzaa4UoFsfXh35pwhQiP2" type="motTitle"/>
        <div xml:id="i-VdmftsK13oHiPMsHfEiasb" type="motSubmissionInfo"/>
      </div>
      <div xml:id="i-Fy9feLoc1T4HaKZK5pJ1ab" type="motBody">
        <div xml:id="i-qHWYQWFiBkDRLWoxNYoHz">
          <p xml:id="i-JNxtU2tJX5bngEpsGm4VkU">
            2005/06 mnr: K20 pnr: c171
          </p>
          <p xml:id="i-Fq6xPXVUesnsHQdbsdW6CB">
            Motion till riksdagen 2005/06:K20
          </p>
          <p xml:id="i-HM2fxDFHpmRAPNFaeZgM3">
            av Kerstin Lundgren m.fl. (c) med anledning av skr. 2005/06:95
          </p>
          <p xml:id="i-VmQrrDoVBni5fQesqxGUSi">
            En nationell handlingsplan för de mänskliga rättigheterna 2006-2009
          </p>
          <p xml:id="i-12SNgL2WX7zxnsn1YPZgh1">
            Förslag till riksdagsbeslut
          </p>
          <p xml:id="i-4JvmS6QXesdwxD42z1tvMC">
            1. Riksdagen tillkännager för regeringen som sin mening vad i
            motionen anförs om att kvinnors deltagande i kliniska läkemedelsprövningar
            måste fastställas i svensk lagstiftning. 2. Riksdagen tillkännager
            för regeringen som sin mening vad i motionen anförs om att läkemedelsförpackningarna
            borde märkas med information om medicinen är testad på kvinnor.
            3. Riksdagen begär att regeringen omgående återkommer med en plan
            för att höja kvaliteten på utbildningen i grundskolan så att eleverna
            lämnar skolan med tillfredsställande kunskaper. 4. Riksdagen tillkännager
            för regeringen som sin mening vad i motionen anförs om att intensifiera
            kampen mot mäns våld mot kvinnor. 5. Riksdagen tillkännager för
            regeringen som sin mening vad i motionen anförs om åtgärder mot
            prostitution och handel med människor för sexuella ändamål.
          </p>
          <p xml:id="i-FcjL8UV5zZ6rAM1MkstCxu">
            6. Riksdagen tillkännager för regeringen som sin mening vad i
            motionen anförs om att handlingsplanen bör kompletteras med en
            åtgärd som innebär att regeringen under perioden 2006-2009 skall
            prioritera arbetet med en FN-konvention som erkänner likaberättigande
            och frihet från diskriminering för homo-, bi- och transpersoner
            som en mänsklig rättighet. 7. Riksdagen tillkännager för regeringen
            som sin mening vad i motionen anförs om vikten av att HBT-perspektivet
            ihågkommes vid arbetet med mänskliga rättigheter i kommuner och
            landsting (åtgärderna 106, 107 och 109). 8. Riksdagen tillkännager
            för regeringen som sin mening vad i motionen anförs om en rättssäker
            asylprocess.
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0002.pdf"/>
          <p xml:id="i-T1nsxQHPXuunAGXLiMSZCn">
            2005/06:K20
          </p>
          <p xml:id="i-SQcgmSsyeEQT1mjrwGCPLb">
            Inledning
          </p>
          <p xml:id="i-7YJgEAM5oWrJPmXNoRkhPv">
            Sverige har en lång tradition av att hålla fanan högt vad gäller
            mänskliga rättigheter. Det ska vi fortsätta med. Genom att kontinuerligt
            utvärdera vad vi har gjort samt genom att komma med nya förslag
            för hur vi ska nå upp till FN:s deklaration om de mänskliga rättigheterna
            — och andra dokument som utvecklar och förtydligar dessa rättigheter
            — blir vi hela tiden bättre. För Centerpartiet är det en självklarhet
            att mänskliga rättigheter omfattar alla människor och grupper
            — även om de internationella samfundens medvetenhet ännu inte
            hunnit mogna. Men det förutsätter att Sveriges regering faktiskt
            lever upp till vad den har lovat. Tyvärr ser vi gång på gång att
            så inte är fallet.
          </p>
          <p xml:id="i-SsaLY8Bt5wY3tC6sSTwjj4">
            Rätt till likabehandling oavsett kön
          </p>
          <p xml:id="i-E1upoJshXxfg1v6NHckBbD">
            Likabehandling i sjukvården
          </p>
          <p xml:id="i-9xbsShzEfZgqvswYf7C5Gx">
            Mannen är tyvärr fortfarande norm inom forskningen. Blodfettsrubbningar
            och kranskärlssjukdomar ter sig olika hos män och kvinnor, både
            på grund av psykosociala och på rent biologiska skillnader. Historiskt
            har man systematiskt studerat den vita manliga hjärtsjuka patienten
            trots att hjärtinfarkt är lika vanlig som dödsorsak hos kvinnor
            över 55 år som hos män. På senare år har man börjat bli mer medveten
            om vikten av att ha med kvinnor i studierna, framför allt i studier
            där man provar läkemedel mot högt blodtryck och höga blodfetter.
            Men det är fortfarande för få kvinnor med i stora studier av exempelvis
            hjärtsvikt. Kvinnors deltagande i kliniska läkemedelsprövningar
            måste fastställas i svensk lagstiftning. Detta bör ges regeringen
            till känna. I cirka 80 procent av dagens studier av nya läkemedel
            ansöker forskarna om att studera både män och kvinnor. Men de
            flesta läkemedel som används är utprovade före 90-talet. Det skrivs
            fortfarande ut äldre läkemedel till kvinnor, trots att de bara
            testats på män. I Europa finns inga lagar om att kvinnor ska vara
            med i forskningen på nya läkemedel. Bara 20-30 procent av alla
            hjärtmediciner som finns på marknaden har testats på kvinnor.
            Det behövs forskning för att studera det här, men pengar saknas.
            I väntan på ytterligare studier är ett minimikrav att läkemedel
            som inte testats på kvinnor ska märkas. Detta bör ges regeringen
            till känna.
          </p>
          <p xml:id="i-T9jrp7LyBfchZ9qCT2bfef">
            Rätten till utbildning
          </p>
          <p xml:id="i-CH21TVfzUKodLrz8r3TjGM">
            Antalet elever i svenska skolor som inte får godkänt betyg i
            något ämne i grundskolan har fördubblats under den senaste tioårsperioden.
            Detta tyder på
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0003.pdf"/>
          <p xml:id="i-SginMNyxL72iPCGdJpESFB">
            att det finns allvarliga problem inom det svenska skolsystemet,
            och det är vårt ansvar som politiker att sätta in kraftfulla åtgärder
            mot dessa problem. Det som händer i den svenska skolan nu innebär
            att vi går en framtid till mötes där vi kunskapsmässigt har förlorat
            en hel generation. Eleverna i den svenska skolan idag får helt
            enkelt inte med sig de kunskaper de behöver för framtida vidare
            utbildning och arbete. Detta beror på ett antal olika faktorer,
            bland annat att stöd inte sätts in i tid för de elever som behöver
            det, kontakten med föräldrarna är bristfällig, uppföljning görs
            mer som undantag än regel och eleverna får ofta ingen arbetsro
            och mår därför både fysiskt och psykiskt dåligt i skolan. Regeringen
            bör omgående återkomma med en plan för att höja kvalitete på utbildningen
            i grundskolan så att eleverna lämnar skolan med tillfredsställande
            kunskaper. Detta bör ges regeringen till känna.
          </p>
          <p xml:id="i-AiAFQdbWBzjru3phQW5v24">
            Mäns våld mot kvinnor
          </p>
          <p xml:id="i-EzSs2dZD2gakoNkp6vcNZ">
            Våld mot kvinnor är ett brott som begås dagligen runtom i Sverige.
            Denna form av misshandel skiljer sig från övrig i det att den
            ofta sker inom hemmets väggar samt att gärningsman och brottsoffer
            ofta har en närstående relation. Detta leder till särskilda svårigheter
            som exempelvis låga anmälningssiffror. När brottet är begånget
            är det av största vikt att samhället kan ställa upp för de utsatta
            kvinnorna. Här spelar såväl kvinnojourerna som polisen en enormt
            viktig roll för att fungera som hjälp och stöd för den slagna
            kvinnan. Det är givetvis viktigt att hålla i minnet att det även
            finns män som blir slagna i nära relationer och att männen i de
            fallen, liksom kvinnorna, ska kunna känna att de har hjälp och
            stöd från samhället. Myndigheter och myndighetspersoner som dagligen
            kommer i kontakt med hotade eller misshandlade kvinnor måste ha
            en stor kunskap om deras situation, och förmåga att sätt sig in
            i vad de utsatta kvinnorna varit med om. Därför behöver insatserna
            för att utbilda och fortbilda myndighetsföreträdare öka. Polisens
            och åklagarnas handläggningstider vad gäller våld mot kvinnor
            måste kortas. Därför bör fler poliser och åklagare ha möjlighet
            att samverka och specialisera sig på att utreda våld mot kvinnor
            i nära relationer. Fler särskilda familjevåldsenheter inom polisen
            bör också inrättas. Regeringen har hittills misslyckats med att
            se problematiken bakom mäns våld mot kvinnor och har heller inte
            klarat av att bekämpa det. Vad som ovan anförts om att intensifiera
            kampen mot mäns våld mot kvinnor bör ges regeringen till känna.
          </p>
          <p xml:id="i-T4H8fvCQm4Gr5AnfvbARts">
            2005/06:K20
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0004.pdf"/>
          <p xml:id="i-WhBvnUSKDGjAxDojTP5U1u">
            2005/06:K20
          </p>
          <p xml:id="i-Pmo4P9c9yRZSjJneL2VzDj">
            Kampen mot människohandel
          </p>
          <p xml:id="i-Y4mJhKZpXh7i2oU5tHxpQs">
            Det behövs hårdare kontroll vid våra gränser och punktmarkering
            av de kriminella organisationer som smugglar. Ökade insatser krävs
            för att komma till rätta med den ökade människohandeln. För detta
            krävs fler särskilda enheter inom polismyndigheten som har specialkompetens
            för att arbete med prostitution och trafficking. Sverige har,
            genom undertecknandet av Förenta nationernas - människohandelsprotokoll,
            förbundit = sig att = ställa människohandlarna inför rätta och
            vidta åtgärder mot den organiserade brottsligheten.
          </p>
          <p xml:id="i-H3C8j4d682JJwThUX27QDT">
            Ökade befogenheter för tullen
          </p>
          <p xml:id="i-F2AApJJ8nosoQVgT6Z51SP">
            Tullen bör få ökade befogenheter att ingripa vid misstanke om
            människosmuggling och illegal invandring. Tullen bör ha befogenhet
            att ingripa mot smuggling över hela Sveriges yta och inte bara
            vid gränsen, såsom fallet är idag. Ett system med möjlighet till
            tullkontroll i hela Sverige skulle medföra en smidigare gränspassage
            för det legala handelsflödet. Tullen bör även ha rätt att begära
            legitimation vid tullkontroll för att kunna effektivisera tullens
            arbete och förhindra människohandel.
          </p>
          <p xml:id="i-5BAbUnMHNpRSvEDdouB6Pw">
            Permanent uppehållstillstånd
          </p>
          <p xml:id="i-9G567eMveqdQp75JCuqZCk">
            Centerpartiet anser att såväl barn som vuxna som utsatts för
            människohandel för sexuella ändamål i Sverige ska ha rätt att
            få permanent uppehållstillstånd.
          </p>
          <p xml:id="i-5bDNiXM7mk7LpEs1XM1yEp">
            Ändra lagstiftningen
          </p>
          <p xml:id="i-FsRdyJGVE1NWFCkm5sd6uU">
            Centerpartiet menar att den som i ond tro haft sexuellt umgänge
            med tvångsprostituerad skall kunna dömas för våldtäkt i stället
            för sexköp som är fallet med dagens lagstiftning. Män som direkt
            medverkar till att förstöra en annan människas liv skall inte
            kunna fly från sitt ansvar och skylla allt på människohandlarna.
          </p>
          <p xml:id="i-SjWkHKWzdYtJbbuxyKQaHz">
            Forskning för ökad kompetens
          </p>
          <p xml:id="i-WkWWMQfoyVScKhPK47fiDQ">
            Forskningsinsatser måste stimuleras för att utveckla metoder
            och öka kompetensen hos de myndigheter och organisationer som
            kommer i kontakt med prostituerade och offer för människohandel.
            Forskningen ger också ett viktigt fakta- och statistikunderlag
            för både beslutsfattare och opinionsbildare. Vad som ovan anförts
            om att arbeta för att prostitution och människohandel upphör bör
            ges regeringen till känna.
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0005.pdf"/>
          <p xml:id="i-8hf3hNSoPsPPPXiNwkmpBA">
            Mänskliga rättigheter oavsett sexuell läggning
          </p>
          <p xml:id="i-Jn8het5Z88kPDgSyewzy7z">
            Skrivelsens förslag vad avser att stärka HBT-personers skydd
            är förvånansvärt tunna och otillräckliga. Själva språkbruket i
            skrivelsen andas i vissa avsnitt av samma osynliggörande av det
            normavvikande, som är en av orsakerna för brott mot HBT-personers
            mänskliga rättigheter. Mot bakgrund av det svaga stödet för HBT-personers
            rätt till likabehandling i de internationella konventioner som
            oftast används som normkälla vid arbete med mänskliga rättigheter,
            kan detta leda till att HBT-perspektivet glöms bort när viktiga
            delar av handlingsplanen ska implementeras. Det är naturligtvis
            bra att regeringen föreslår att en arbetsgrupp ska tillsättas
            för att lämna olika förslag för att motverka diskriminering på
            grund av sexuell läggning, men enligt vår uppfattning borde detta
            ha skett inom ramen för förberedelserna av denna skrivelse så
            att fler konkreta förslag hade kunnat läggas fram. Centerpartiet
            har tidigare under mandatperioden lagt fram en rad förslag för
            att stärka HBT-personers ställning och rättigheter som vi inte
            avser att upprepa här. En del av dessa tillmötesgår regeringens
            skrivelse helt eller delvis. Ytterligare andra ligger inte riktigt
            inom ramen för skrivelsens förslag.
          </p>
          <p xml:id="i-ELLS21dydFsuFim3KyrXtv">
            FN-konvention om HBT-personers mänskliga rättigheter
          </p>
          <p xml:id="i-YNZLFP4nhWQ94yuuYXAPQU">
            Rätten att älska vem man vill oberoende av kön är enligt Centerpartiet
            en mänsklig rättighet och borde erkännas som en sådan även av
            FN och andra internationella fora, något som Centerpartiet motionerat
            om tidigare under riksdagsåret. Det är förvånande att regeringen
            inte i sin skrivelse lyfter fram det otillräckliga stödet för
            HBT-personers mänskliga rättigheter i internationella konventioner.
            På samma sätt som regeringen i sin skrivelse lyfter fram kampen
            för en FN-konvention om funktionshindrades åtnjutande av de mänskliga
            rättigheterna (åtgärd 2) måste Sverige tydligt arbeta för en liknande
            konvention för HBT-personers åtnjutande av mänskliga rättigheter.
            Vi vet att det finns många länder som motarbetar antagandet av
            en FN- konvention som säkerställer homo-, bi- och transpersoners
            likaberättigande, men ambitionen måste ändå vara att en sådan
            ska antas. Arbetet för en sådan konvention är i sig opinionsbildande
            och attitydpåverkande. Handlingsplanen bör kompletteras med en
            åtgärd som innebär att regeringen under perioden 2006-2009 ska
            prioritera arbetet med en FN-konvention som erkänner likaberättigande
            och frihet från diskriminering för homo-, bi- och transpersoner
            som en mänsklig rättighet. Detta bör ges regeringen till känna.
          </p>
          <p xml:id="i-4GM6n6zLiCucf9UdKUdAbM">
            2005/06:K20
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0006.pdf"/>
          <p xml:id="i-PNZmVB8aAWkrx1GKcjLupj">
            2005/06:K20
          </p>
          <p xml:id="i-7amK6LcW3bnEtrJm2kdzhr">
            Könsneutrala äktenskap
          </p>
          <p xml:id="i-3giXx1NUdrTRZZh7C3P8za">
            Inrättandet av en könsneutral äktenskapslagstiftning är den viktigaste
            återstående åtgärden mot lagstiftning som diskriminerar på grundval
            av sexuell läggning. Centerpartiet har tidigare under riksdagsåret
            lagt fram förslag om införande av en könsneutral äktenskapslagstiftning
            och upprepar det därför inte i denna motion. Det är enligt vår
            uppfattning svårt att förstå behovet av ett så långdraget utredningsarbete
            att förslag om könsneutral äktenskapslagstiftning inte hade kunnat
            föreläggas denna riksdag för beslut. Så vitt vi kan bedöma utvecklas
            det parlamentariska stödet för en sådan lagstiftning nu så starkt
            och brett att en könsneutral äktenskapslagstiftning kommer att
            kunna beslutas under 2007 även om de skulle fortsätta att förhala
            frågan.
          </p>
          <p xml:id="i-2B1xPun8z5D4tX9PLwAZuh">
            Åtgärder i landsting och kommuner för att underlätta situationen
            för HBT-personer
          </p>
          <p xml:id="i-HB6h3F8qwEyMTbMJRNoQUq">
            Det är av stor vikt att arbetet mot diskriminering och kränkningar
            av HBT- personer förankras lokalt och regionalt. Det handlar både
            om tillgång och bemötande i de offentliga verksamheterna och om
            generell attitydpåverkan i befolkningen. Även om förekomsten av
            fördomar mot HBT-personer torde vara ungefär liknande i alla delar
            av landet, kan individen vara mer utsatt för fördomar i sådana
            miljöer där anonymiteten är mindre och möjligheterna att själv
            välja sitt sociala nätverk mer begränsade. Regeringens förslag
            om handlingsplaner är välkommet. Med tanke på att HBT-personers
            mänskliga rättigheter har svagare stöd i internationella konventioner
            än många övriga grupper är det viktigt att säkerställa att HBT-perspektivet
            ihågkommes vid arbetet med mänskliga rättigheter i kommuner och
            landsting. Detta bör ges regeringen till känna.
          </p>
          <p xml:id="i-PSM8z8ZZ7Z8mBz8wUwuKRw">
            Den rättsosäkra asylprocessen
          </p>
          <p xml:id="i-FP5wzeuphYCxK7RisQTB44">
            Dagens asylprövningar präglas av bristande rättssäkerhet och
            en misstroendekultur. Utredningar sker under tidspress där stor
            vikt läggs vid om den sökande uppfattas som trovärdig. Den asylsökande
            som inte berättat allt från början, eller som inte kan dokumentera
            sin identitet, anses inte vara fullt trovärdig. Trauman är alltid
            svåra att berätta om, särskilt för barn. Det tar ofta tid att
            förmå dem berätta och ofta kommer de traumatiska berättelserna
            fram i ett sent skede i asylprocessen. Följaktligen medför det
            att den asylsökande riskerar att bli misstrodd. Migrationsverket
            tenderar snarare att fokusera på uppgiften att genomskåda och
            avslöja ”ekonomiska” flyktingar än att värna om och ge skydd åt
            människor som har rätt till asyl. Någonstans har det blivit fel
            i systemet.
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0007.pdf"/>
          <p xml:id="i-BbRDtW1zigo1UrrZ9JtFNG">
            Migrationsverket har fått hård kritik de senaste åren. Inte minst
            2005 och 2006 har kantats av många skandaler kring och oetiskt
            handlande av Migrationsverkets personal. Till exempel kunde vi
            läsa i tidningarna den 20 december 2005 om nyheten att Migrationsverkets
            tjänstemän firade en avvisning av en rysk familj med champagne.
            Flera liknande firanden har ägt rum på Migrationsverket. Uppgifterna
            som har framkommit är allvarliga. Flera asylsökande vittnar om
            ovärdigt bemötande under asylprocessen, och det finns även studier
            som ger belägg för att det finns en misstroendekultur bland Migrationsverkets
            personal gentemot asylsökande. Att fira avvisningar med champagne
            ser ut att vara ännu ett exempel från den tragiska verkligheten
            där icke-respekten visar sig mot asylsökande. Människor som söker
            asyl här ska behandlas värdigt. Personal på utlänningsmyndigheterna
            ska ägna sig åt att göra rättssäkra asylutredningar där rätten
            till asyl ska stå i fokus. Därför är det oerhört viktigt att personalen
            har en god utbildning i mänskliga rättigheter och att myndighetens
            åtgärdsprogram för etikfrågor kommer till stånd och får en reell
            funktion i praktiken. Centerpartiet ser med djup oro på den utveckling
            som skett av asylhanteringen de senaste åren. Tolkning av lag
            och praxis har de facto hårdnat. Amnesty International har kritiserat
            Sverige för att ha bristfälliga asylutredningar där människor
            med asylskäl nekats skydd. Kritik har också riktats mot att Sverige
            varken följer Europakonventionen, tortyrkonventionen eller FN:s
            barnkonvention. FN:s kommitté mot tortyr har fällt Sverige för
            brott mot tortyrkonventionen inte mindre än elva gånger. Därmed
            intar Sverige den föga hedervärda platsen som det land med flest
            fällningar av alla stater som tillträtt konventionen.
          </p>
          <p xml:id="i-UKQxHvKBGMPfZuYofUtaq3">
            För en ordentlig asylprövning krävs en rättssäker asylprocess.
            Det är diskutabelt om Sverige har det idag. För att motverka kränkningar
            i hemlandet behövs även möjligheter för flyktingar att ta sig
            till skyddade platser. Sverige har sänt tillbaka människor till
            länder där de utsatts för både kränkningar och tortyr. Det är
            ytterst anmärkningsvärt. Om Sverige ska vara ett land som värnar
            asylrätten är det nödvändigt att asylprocessen är rättssäker och
            präglas av en välkomnande attityd och ett humant synsätt med insikt
            om varje människas värde och potential. Vår förhoppning är att
            det nya systemet som träder ikraft den 1 april kommer att vara
            en ny rättssäker ordning där de mänskliga rättigheterna efterlevs.
            Regeringen måste bli bättre på att granska sitt eget agerande
            i asylfrågor. Vi efterlyser här självkritik och en ödmjuk attityd.
            Annars kan regeringen aldrig bli bättre på området. Vad som ovan
            anförts om en rättssäker asylprocess bör ges regeringen till känna.
          </p>
          <p xml:id="i-GfR48b7SvcPJXzrFLb8Pb5">
            2005/06:K20
          </p>
          <pb facs="riksdagen-motions-pdf/data/200506/mot_200506_K_20/mot_200506_K_20-0008.pdf"/>
          <p xml:id="i-Sjpz3gpB1QuqvLKyihByBL">
            2005/06:K20
          </p>
          <p xml:id="i-GijGCoy2Ykmz2ihtbTRoJb">
            Stockholm den 29 mars 2006
          </p>
          <p xml:id="i-2n4uKPNweeSA7x4xi3qFhD">
            Kerstin Lundgren (c)
          </p>
          <p xml:id="i-XCh3d5Y5UVLBBpNLmkJzCw">
            Agne Hansson (c) Eskil Erlandsson (c) Claes Västerteg (c) Johan
            Linander (c) Jan Andersson (c) Annika Qarlsson (c)
          </p>
        </div>
      </div>
    </body>
  </text>
</TEI>
