<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__96/mot_1929__ak__96-001.pdf"/>
      <fw xml:id="i-PGoVGUkS9Cya73fBXN5GAj">
        Motioner i Andra kammaren, Nr 96. 7
      </fw>
      <div type="motHeader" xml:id="i-Nnc59SJVFmSxykrxY4Mnj8">
        <div type="motTitle" xml:id="i-QwcTvpQKSawESW8UsprHuF"/>
        <div type="motSubmissionInfo" xml:id="i-CiZTgpwNogRfMyaGDKoSam"/>
      </div>
      <div type="motBody" xml:id="i-WujYWVLDL9mqhbTvrdeZ8o">
        <div xml:id="i-45n32g5ZkRkxNiKKJLbRCn">
          <p xml:id="i-EJGZ2o1XzV2pkByJYTP8hw">
            Nr 96.
          </p>
          <p xml:id="i-WF9kxMAae1iuNnBx2ECzQX">
            Av herr Anderson i Linköping, angående vidtagande av åtgärder
            mot arbetslöshet bland läroverksläraraspi- ranter m. m.
          </p>
          <p xml:id="i-AdHdmeebacSWxDSN6Msax3">
            Under de ändlösa diskussionerna om skolreformen synes man ofta
            ha glömt de lärare, som i praktiken skola omsätta de nya idéer,
            riksdagen gått in för. Man har all anledning att förutsätta, att
            varje lärare, oberoende av sin per- sonliga åsikt om skolreformen,
            söker göra bästa möjliga av den nya ord- ningen. Hur arbetsresultatet
            i längden kommer att te sig i det nya läroverket, om bildningsnivån
            kommer att sjunka eller ej, beror självfallet till avsevärd del
            på lärarnas intresse för sin uppgift, ändamålsenliga utbildning
            och de eko- nomiska villkor och yttre omständigheter, under vilka
            de få utföra sitt arbete. Denna senare synpunkt har säkerligen
            icke tillbörligen beaktats. Lönefrå- gan, som just behandlas av
            1928 års lönekommitté, kommer väl i sinom tid på riksdagens bord.
            Här gäller det dock säkerligen mindre de lönesatser, skolans ordinarie
            lärare först i medelåldern nå. Vida viktigare för läroverkslärarens
            arbetsprestation och andliga inställning till kallet är säkerligen
            hans första kontakt med sitt yrke, utbildningstiden och de första
            läraråren. Folkskolans lärarpersonal tvingas redan under seminarieutbildningen
            in i ordnade, av myn- digheterna strängt reglerade former, där
            slumpen spelar föga roll. Folkskol- läraren når oftast i 25- å
            30-årsåldern ordinarie anställning och bildar eget hem. Det ligger
            i sakens natur, att samma linjalraka bana ej kan gälla för läroverksläraren.
            Universitetsstudierna äro fria, ingen statlig myndighet har. reglerat
            tillströmningen till läroverkslärarbanan, var och en väljer inom
            en vid ram sina studieämnen och var och en bestämmer själv sin
            arbetstakt. Den ene lyckas, den andre misslyckas, går kanske under.
            Läroverkslärarbanan rym- mer inom sig en mångfald vägar att vandra,
            och knappast på något annat om- råde av statlig verksamhet har
            slumpen så fritt spelrum som här. Ämnesvalet för universitetsstudierna
            spelar kanske den dominerande rollen, men åtskilliga andra omständigheter
            spela in. Under tiden före 1904 års läroverksreform skapades ordet
            ”extralärarelände”. Då var sannolikt medelåldern vid första befordran
            till adjunkt åtskilligt högre än nu. För fyra år sedan — senaste
            för mig tillgängliga uppgift — var den 36,3 år; nu torde den ligga
            ett par år högre. Våra dagars extralärare är dock reellt sämre
            lottad. För 25 år sedan var arbetslösheten tämligen okänd inom
            kåren. Läroverksreformen år 1904 medförde högkonjunktur för extralärarna,
            1927 års reform verkar raka motsatsen, åtminstone för manliga
            extralärare med -blott adjunktskompetens. Tillströmningen till
            -läroverkslärarbanan är uppenbarligen för närvarande
          </p>
          <pb facs="riksdagen-motions-pdf/data/1929/mot_1929__ak__96/mot_1929__ak__96-002.pdf"/>
          <fw xml:id="i-QydNwpc6Q35EL6eS2wLmR6">
            8 Motioner i Andra kammaren, Nr 96.
          </fw>
          <p xml:id="i-AKCgBvaQNamjXATUasweTN">
            vida större än behovet. Här nedan följer en belysande tablå över
            studentan- talets ökning vid Lunds universitet under de senaste
            tjugu åren.
          </p>
          <p xml:id="i-9ngbqTT1B5LKhunxPmhY8M">
            Studentantalet vid universitetet i Lund.
          </p>
          <p xml:id="i-DREMyEhZb3oj4nQ8hngexP">
            Totala antalet Antalet studerande studenter vid fil. fakulteten
            höstterminen - 1908 «ss: si s:s sc ss se se an se Se mA 967 501
            »” 1918 oosoeosesesseser esse rss ers 1,422 665 ” 1923 sososesesseseeses
            er reser 1,611 687 102. oc mna nina een ds cn 1,769 841 sö 1925
            ososeeeesessereeerr ers rer rs 1,985 984 &gt;” 1926 ......s....s.soossooseoosr.
            2,155 1,080 5 1027 ses in se ns rn cr cs 2,210 1,136 »” 1028 sosoeesseseseseer
            ere ser ers 2,544 1,280
          </p>
          <p xml:id="i-3WArZiaoHrXNd3c7ZDT9hH">
            Som synes, har studentantalet vid det sydsvenska universitetet
            på tjugu år stegrats ofantligt. Med en liknande stegring hösten
            1929 skulle tredubblingen vara nådd. Procentuellt har den filosofiska
            fakulteten hållit sig på ungefär 50 4 av det totala studentantalet
            med en mindre sänkning för högkonjunk- turens år. Ur filosofiska
            fakulteten rekryteras som bekant läroverkslärarna, och de angivna
            siffrorna kunna därför anses i viss mån belysande för tillström-
            ningen i Lund till läroverkslärarbanan. Vid Uppsala universitet
            är stegringen visserligen ej så markerad, dock kraftig nog. Studentantalet
            har där på tjugu år stigit från 1,922 år 1908 till 3,170 år 1928
            och filosofiska fakultetens stu- dentantal från 1,077 till 1,761.
            Vid Göteborgs högskola var studentantalet år 1908 142 och senaste
            hösttermin 326. Motsvarande siffror från Stockholms hög- skola
            voro 421 och 1,172. Det totala studentantalet vid de båda universiteten
            och Göteborgs och Stockholms högskolor har alltså stigit från
            3,452 år 1908 till 7,212 år 1928, med andra ord mer än fördubblats.
            Utan att ingå på någon grundligare undersökning, vilken för övrigt
            icke är så lätt gjord, torde man också kunna fastslå, att antalet
            läroverksläraraspiranter under de gångna tjugu åren fördubblats.
            Kan det beräknas, att landets högre undervisningsväsende skall
            kunna ab- sorbera detta ständigt växande antal läraraspiranter?
            En viss arbetslöshet har under de senaste femton åren sannolikt
            ständigt funnits inom läroverkslärarkåren. Höstterminen 1928 funnos
            cirka 150 arbets- lösa med akademisk eller högre seminarieutbildning.
            Procenten arbetslösa av hela motsvarande kår torde kunna sättas
            till högst fem, en siffra, som ju ej är särskilt hög men dock
            torde vara åtskilligt högre än motsvarande inom folk- skollärarkåren.
            Där har dock denna arbetslöshet påtalats som synnerlig be- tänklig
            och undergrävande kårens stabilitet, och den har också framkallat
            kraf- tiga restriktiva åtgärder från statsmakternas sida. Vid
            bedömande av frågan om arbetslösheten bland läroverkslärarna och
            dennas omfattning för framtiden måste man hålla två omständigheter
            i minnet. Upprättandet av de kommunala mellanskolorna från år
            1909 — de närma sig snart hundratalet — har under
          </p>
          <pb facs="riksdagen-motions-pdf/data/1929/mot_1929__ak__96/mot_1929__ak__96-003.pdf"/>
          <fw xml:id="i-KLUTQo6U9kiLHnGuExAuuV">
            Motioner i Andra kammaren, Nr 96. 9
          </fw>
          <p xml:id="i-LKffu2NwYhyMYXCtRRSWta">
            de gångna två decennierna berett arbete åt hundratals lärare
            med akademisk utbildning, samtidigt som det indirekt kraftigt
            bidragit till att skapa studentöver- produktionen och det nu hotande
            lärarproletariatet. De kommunala mellansko- lornas lärare befinna
            sig nu nästan genomgående i åldern 30 å 50 år, skolfor- mens utveckling
            torde ha nått sin kulmen, lärarbehovet är därmed för avsevärd
            tid i huvudsak fyllt, och den nuvarande lärargenerationen inträder
            först om 15 å 35 år i pensionsåldern. Genom skolreformen har frågan
            om de gamla statsläroverkens lärarbehov kommit i helt nytt läge.
            Det torde även för skolöverstyrelsen vara svårt att här göra någon
            tillnärmelsevis säker beräkning av lärarbehovet under de när-
            maste tio å femton åren, och för en lekman är det givetvis än
            vanskligare. Mycket talar emellertid för att beträffande manliga
            läroverkslärare högst ett antal motsvarande det nuvarande lärarantalet
            skall kunna finna arbete. De många statssamskolornas lärarinnor
            torde — då bestämmelserna på allvar träda i kraft — utestänga
            åtskilliga manliga lärare, elevantalet kan med fal- lande nativitet
            och en mera utbredd insikt om läroverksstudiernas oförmåga att
            för närvarande ge levebröd komma att minskas. Tendens till minskning
            av elevantalet (”flykt från läroverken”) kan enligt uppgift i
            pressen spåras.
          </p>
          <p xml:id="i-8kvWgMXYCpAMsFqvB2oZCN">
            Ännu en synpunkt kanske bör beaktas. Efter ingående undersökningar
            ifrå- gasatte 1920 års lärarelönekommitté en utökning av tjänstgöringsskyldigheten
            för varje läroverkslärare med 1 å 2 timmar per vecka, och skolöverstyrelsen
            har i yttrande häröver föreslagit en ökning med i medeltal 1!/;
            timme per vecka för samtliga ämneslärare. Härigenom skulle 40
            å 80 extralärare inbe- sparas, d. v. s. med nuvarande läge bli
            arbetslösa. Frågan torde vara under övervägande av även 1928 års
            lönekommitté. För att göra övergången mjukare vid skolreformen
            för de nuvarande extralärarna har som bekant från höstter- minen
            1928 elever intagits vid vissa läroverk i nyupprättad 1:a klass
            av fyr- klassig realskola, vid andra läroverk i den femklassiga
            realskolans 1:a klass. Äro icke dessa linjer, åtminstone vid åtskilliga
            läroverk, av provisorisk karak- tär, och komma icke vid dessa
            linjers avveckling om fyra å sex år i åtskilliga fall de då tjänstgörande
            extralärarna att successivt entledigas? Skjutas icke svårigheterna
            genom detta tillvägagångssätt blott över på en yngre genera- tion,
            som med öppna ögon går i fördärvet och alltså får stå sitt kast?
          </p>
          <p xml:id="i-A2LVew98s1kDZtHY9CvJtZ">
            Ur lekmannasynpunkt torde läget kunna sammanfattas sålunda: de
            nuva- rande extralärarna absorberas av läroverken och erhålla
            så småningom, om än med någon försening, ordinarie anställning.
            Med varje år kommer ett ökat antal aspiranter att utexamineras
            från universitet och högskolor, men endast ett fåtal av dessa
            kunna beräkna arbete i läroverkens tjänst. Antalet arbets- lösa
            — nu cirka 150 — kommer år från år att stiga. Inför siffrorna
            från det ständigt stigande studentantalet torde det icke vara
            felberäkning att förespå, att, då skolreformens övergångstid löpt
            till ända, ett antal läroverksläraraspi- ranter mostvarande en
            femtedel, kanske en fjärdedel, av den nuvarande kåren komma att
            gå arbetslösa.
          </p>
          <pb facs="riksdagen-motions-pdf/data/1929/mot_1929__ak__96/mot_1929__ak__96-004.pdf"/>
          <fw xml:id="i-MHNjRgZ9vgjbNDVg5qNokd">
            10 Motioner i Andra kammaren, Nr 96.
          </fw>
          <p xml:id="i-EaQagapp5NGUD41wvMSaWn">
            Höstterminen 1928 uppgick antalet arbetslösa läroverksläraraspiranter
            som nämnts till cirka 150, därav ett 40-tal inom gruppen moderna
            språk. I dessa se- nares fack finnes uppenbarligen redan ett så
            stort överskott, att det nuvarande antalet arbetslösa sannolikt
            ej kan absorberas av läroverk och mellanskolor förrän tidigast
            om fyra å fem år för att sedan kanske delvis successivt ent- ledigas.
            Under normala förhållanden torde nämligen högst ett tiotal språkmän,
            ofta vida färre, erhålla ordinarie nyanställning per år med motsvarande
            nytt behov av extra arbetskraft. En förfrågan hos de tre professorerna
            i romanska språk har givit till resultat, att enbart i detta fack
            höstterminen 1928 cirka 125 studenter bereda sig för filosofisk
            ämbetsexamen (därav kanske dock ett tjugu- tal för fil. kandidatexamen).
            I vardera engelska och tyska språken torde sam- tidigt minst motsvarande
            antal studerande finnas, varför alltså sammanlagt 350 å 400 studerande
            finnas enbart för filosofisk ämbetesexamen (och fil. kandidat-
            examen) i de moderna språken. Av dessa kombinera väl åtskilliga
            tyska och engelska eller enbart tyska med nordiska språk, men
            överproduktionen är likväl skriande. Som jämförelse bör nämnas,
            att enligt ”extralärarmatrikeln” blott 29 (tjugunio) adjunkturer
            i tyska, engelska och franska eller två av dessa ämnen kunna ledigförklaras
            under åren 1926—1941 efter pensionering av förut- varande innehavaren.
            Flertalet av ovannämnda 350 å 400 språkstuderande kun- na säkerligen
            aldrig med enbart ämbetsexamen påräkna någon som helst an- ställning
            vid läroverk eller mellanskolor.
          </p>
          <p xml:id="i-ELMQn8PHjRcaodUQ8MddQa">
            Att detta missförhållande i längden kommer att synnerligen menligt
            inverka på läroverkslärarnas ekonomiska och sociala ställning
            och därmed också på skolarbetet, ligger i öppen dag. Studiekostnaderna
            för de aspiranter, som under krisåren — man kan säga från år 1916
            — fullgjort sina studier och sin prov- årsutbildning, ha säkerligen
            i många fall varit så höga, att de, om studierna helt finansierats
            lånevägen, först fram mot pensionsåldern kunna amorteras. Har
            därtill kommit blott ett eller ett par års arbetslöshet, blir
            ställningen ohåll- bar, och att den i många fall kommer att bli
            det för den generation, som nu vid universiteten utbildar sig
            för läroverksbanan, är tyvärr mycket sannolikt. Säkerligen komma
            skolan och skolarbetet att i sista hand bli de verkligt li- dande.
            Stadgans paragrafer kunna ej skapa det goda arbetsresultatet,
            om det materiella underlaget och arbetsron saknas hos lärarna.
            Kan då från statsmakternas sida något göras? Grundorsaken till
            missförhål- landet ligger givetvis i studentöverskottet i landet.
            Många söka i studier vid universitet och högskolor det räddande
            halmstrået, sedan näringslivet, statlig och kommunal verksamhet
            etc. ej kunnat bereda sysselsättning. Åtskilligt talar för att
            skolreformen kommer att förvärra läget, särskilt genom ökat antal
            kvinnliga studenter. Vid åtskilliga tillfällen ha krav framställts
            på kvalifi- cerade betyg för tillträde till universitetsstudier.
            Tanken är icke sympatisk och åtskilliga praktiska invändningar
            kunna göras mot densamma. Men när det gäller att söka ett effektivt
            medel mot ett hotande lärareproletariat nödgas man nog taga i
            allvarligt övervägande, huruvida icke för rätt att avlägga examina,
          </p>
          <pb facs="riksdagen-motions-pdf/data/1929/mot_1929__ak__96/mot_1929__ak__96-005.pdf"/>
          <fw xml:id="i-4Rf2GuGYvy7Zcr6kSCojdR">
            Motioner i Andra kammaren, Nr 90. 11
          </fw>
          <p xml:id="i-9tE7qNFEVMMgM2Bq2NfG4h">
            som berältiga till läroverkslärartjänst, borde krävas på visst
            sätt kvalificerade betyg (t. ex. minst ”Med beröm godkänd” eller
            viss sammanlagd betygssumma) i muntlig studentexamen utan efterprövning
            i de ämnen, examen skall omfatta. I händelse lärarbehovet eller
            andra skäl motivera undantag, borde Kungl. Maj:t efter universitetsmyndigheternas
            och skolöverstyrelsens hörande kunna med- giva dispens. Filosofiska
            studier i övrigt för examina, som ej berättiga till läroverkslärartjänst,
            skulle givetvis lämnas fria. ”Tänkbart vore väl också, att en
            närmare anknytning av provårsinstitutionen till universitetsstudierna,
            som diskussionsvis föreslagits, skulle kunna verka reglerande
            på tillströmningen. 1 varje fall bör provårsutbildningens numerära
            omfattning icke tillåtas svälla ut över det behov, som verkligen
            föreligger efter skolreformens ”mjuka över- gångstid”. Lyckligast
            vore givetvis, om reglering av tillströmningen kunde ske på upp-
            lysningens väg. Uppenbarligen bör man dock ej hängiva sig åt några
            förhopp- ningar härom. Varningar för läroverkslärarbanan ha nämligen
            icke saknats. Man måste likväl beklaga, att hittills så litet
            gjorts att dels vägleda den stu- derande ungdomen vid val av levnadsbana,
            dels vägleda den akademiska ung- domen, speciellt inom den filosofiska
            fakulteten, vid studiernas planläggning. Under den gångna höstterminen
            har det första avgörande steget tagits till stu- diehandledning
            vid Stockholms högskola genom inrättande av en akademisk byrå,
            som skall lämna studenterna råd och anvisningar i studiespörsmål.
            Man må hoppas, att exemplet snarast följes vid universiteten och
            Göteborgs högskola. Senaste extralärarmatrikel (av år 1926) ger
            klart besked, att en dylik råd- givande byrå är synnerligen påkallad.
            Av de 601 i matrikeln inregistrerade ”obefordrade ämneslärarna
            med akademisk utbildning” torde minst hälften kunna sägas ha gjort
            missgrepp — stundom ödesdigra — vid sitt ämnesval för studierna.
            I och för sig lämnar studiehandbokens förteckning över de äm-
            nesgrupper, lektors- och adjunktstjänster enligt kungl. kungörelsen
            den 1 no- vember 1907 kunna omfatta, ofta dålig ledning. Mera
            givande vore för den nykomne studenten att i statskalendern studera
            de mera begränsade ämneskom- binationer, som under senare år i
            verkligheten vanligast förekomma vid tjän- sternas ledigförklarande.
            Tendensen går alltmera mot tvåämnesadjunkturer, och specialisering
            med höga betyg borde alltså vara lösen för den, som vill stå sig
            i konkurrensen. I tjogtals fall förekomma emellertid vid universitetsstu-
            dierna ämneskombinationer, som ej motsvaras av läroverkens krav
            och som — även om de i enstaka fall kunnat vidga blicken — för
            studenten betytt min- 'skad konkurrenskraft trots förlängd studietid
            och ökade kostnader. I ett par hundra fall har till en lämplig
            kombination lagts icke kombinationsdugliga äm- nen, varvid religionshistoria,
            filosofi, pedagogik, slaviska språk och konst- historia tävla
            om de studerandes intressen. Vad värre är, i ej så få fall har
            genom felaktigt ämnesval under studierna många aspiranter under
            provåret måst välja sådana ämnen, att de med nu gängse ämneskombinationer
            för lekto- rat och adjunkturer ha ytterst ringa utsikt att någonsin
            nå ordinarie anställ-
          </p>
          <pb facs="riksdagen-motions-pdf/data/1929/mot_1929__ak__96/mot_1929__ak__96-006.pdf"/>
          <fw xml:id="i-Hq3LUC97yvFs789TAV3zrw">
            12 Motioner i Andra kammaren, Nr 96.
          </fw>
          <p xml:id="i-5BqQEohwSQaC6r4Bcphap1">
            ning. I felaktigt ämnesval kan man otvivelaktigt se ett huvudskäl
            till att 60 3 70 extralärare över fyrtioårsåldern ej kunnat bli
            ordinarie. Det kanske bör tilläggas, att till och med professorskompetenta
            docenter med skolämne som fack genom felaktig ämneskombination
            ej kunnat placera sig på adjunktur eller lektorat.
          </p>
          <p xml:id="i-FL2J4ZQfFnjHgwTMLzowGJ">
            På detta område borde på upplysningens väg åtskilligt kunna uträttas.
            Det kan ske genom akademiska upplysningsbyråer; det kan också
            tänkas, att skol- överstyrelsen i samarbete med universitetsmyndigheterna
            varje hösttermin till de nykomna studenternas tjänst upprättade
            en översikt över antalet studerande inom varje ämnesgrupp, antalet
            oplacerade aspiranter, som finnas anmälda på extralärarbyrån,
            anvisningar för studiernas planläggning med hänsyn till sko- lans
            behov etc. I fråga om lektoraten torde det kunna ifrågasättas,
            huruvida icke ämneskombinationerna borde fastlåsas eller bestämmas
            fem å tio år före ledigblivande genom pensionering, så att aspiranterna
            därefter kunde lägga sina studier. Enligt den nya läroverksstadgan
            har tillkommit den ur studie- synpunkt och väl även ur skolans
            synpunkt lyckliga ämneskombinationen latin-romanska språk. Kan
            emellertid en aspirant, som vill meritera sig för lektorat i denna
            kombination, våga specialisera sig på franska eller än mindre
            latin, då han omöjligen kan förutse, hur läroverkskollegierna
            om tio å femton år föreslå lektoratens ämneskombinationer? Även
            om arbetslösheten icke vore en påtaglig verklighet inom extralärar-
            kåren och även om dåligt planlagda universitetsstudier icke i
            många fall i onödan förlängt studietiden och fördyrat studiekostnaderna
            och därmed försatt mången i svårt läge, finnas dock i extralärarens
            anställningsvillkor och arbets- förhållanden så många svaga punkter,
            att det borde vara för statsmakterna angeläget att i samband med
            skolreformen söka åvägabringa stabilare förhål- landen. Provårsutbildningen,
            som ofta sker först i trettioårsåldern, är helt cavlönad, medan
            de unga läraraspiranterna vid folkskollärarseminarierna kunna
            erhålla rätt avsevärda statliga understöd. Extraläraren anställes
            ”tills vidare” per läsår, ”entledigas” vid sjukdomsfall och erhåller
            därvid blott till vårterminens slut ”sjukunderstöd”. Han torde
            reellt trots sina dyra studier genom denna ordning vara vida sämre
            ställd än den extra personalen inom flertalet övriga statliga
            institutioner. Extralärarens ålder — medelåldern torde nu ligga
            vid cirka 35 år — och dyra utbildningskostnader göra i längden
            detta system ohållbart. Det försvårar eller omöjliggör bildande
            av eget hem vid rimlig ålder; härtill bidrar därjämte risken för
            förflyttning från läsår till läsår, kanske rent av arbetslöshet.
            Ena läsåret i Malmö och nästa i Östersund eller Visby utan statlig
            flyttningshjälp omöjliggör nära nog att sätta eget bo. Dualismen
            inom vårt högre skolväsende — kommunala anstalter jämsides med
            statliga — har också berett de icke ordinarie lärarna åtskilliga
            svårig- heter. Över godtycke och principlöshet vid tillsättande
            av ordinarie tjänster vid kommunala mellanskolor har ofta klagats.
            Övergång från en skolform till en annan, från kommunal anstalt
            till statstjänst och vice versa, är också enligt
          </p>
          <pb facs="riksdagen-motions-pdf/data/1929/mot_1929__ak__96/mot_1929__ak__96-007.pdf"/>
          <fw xml:id="i-XHsCCS7mvKWkc5pC7YMowS">
            Motioner i Andra kammaren, Nr 96. 13
          </fw>
          <p xml:id="i-AuA5rAKvZS8Ljj9iNd2jcM">
            nu gällande bestämmelser för lönetursberäkning ofta förenad med
            avsevärda ekonomiska förluster. De skrankor, som hittills rests
            mellan de båda skolfor- merna, borde till nytta för bägge efter
            skolreformen kunna rivas. Extralärar- befattningar och vikariat
            av olika slag tillsättas uppenbarligen enligt klago- mål i dagspressen
            och facktidningar stundom godtyckligt och utan hänsyns- tagande
            till de sökandes verkliga meriter. Här borde skolöverstyrelsen
            icke allenast utöva sin lagliga rätt att ingripa utan även ha
            skyldighet att så göra. Från statsläroverkens extralärare klagas
            därjämte sedan många år över att skolans ordinarie lärare ej sällan
            draga sig undan sin tjänstgöringsskyldighet enligt utnämningsämnena
            och försöka förlägga denna till mindre betungande ämnen ("flykt
            från modersmålet till de moderna språken”). Då de sökandes meriter
            vid utnämning till ordinarie tjänst av skolöverstyrelsen och Kungl.
            Maj:t vägas på guldvåg, borde givetvis också utnämningsämnen och
            tjänst- göringsskyldighet någorlunda täcka varandra. De obefordrade
            språkmännens klagomål på denna punkt förefalla fullt befogade,
            och skolöverstyrelsens skyl- dighet att effektivt ingripa torde
            också vara klar. I ovanstående ha blott en del synpunkter på extralärarproblemet
            framdra- gits. Åtskilligt mera kunde vara att anföra. På vissa
            av de berörda punk- terna kanske inom kort tillfredsställande
            förhållanden kunna nås. Den nya mellanskolestadgan bör kunna lämna
            klara bestämmelser om tillsättning åtminstone av de ordinarie
            lärarna vid de kommunala mellanskolorna. Den sittande lönekommittén
            har givetvis sin uppmärksamhet riktad på extralä- rarnas lönefråga,
            kanske också deras anställningsvillkor och rättsliga ställ- ning.
            Andra punkter, särskilt den hotande arbetslösheten inom kåren,
            ha däremot ej vederbörligen beaktats, och det är säkerligen lika
            mycket skolans som lärarnas intresse, att intet lämnas oförsökt,
            som här kan leda utveck- lingen i rätt riktning. Under hänvisning
            till det anförda tillåter jag mig därför hemställa,
          </p>
          <p xml:id="i-VKsBivZfLu1en1tAK92V3r">
            att riksdagen måtte i skrivelse till Kungl. Maj:t begära skynd-
            sam utredning genom kungl. skolöverstyrelsens försorg om möj-
            ligheten att genom åtgärder från det allmännas sida anpassa till-
            gång och behov av läroverksläraraspiranter närmare till var- andra,
            samt om åtgärder för att trygga de icke ordinarie lärar- nas vid
            statsläroverk och kommunala mellanskolor rättsliga ställ- ning
            och förbättra deras anställningsvillkor.
          </p>
          <p xml:id="i-Y12fab3NULBeLcWyHqqZtB" type="date">
            Stockholm den 19 januari 1929.
          </p>
          <p xml:id="i-9LuGnp5PDbhSv2WEYeatU1">
            Ivar Anderson.
          </p>
          <p xml:id="i-921mXRgpSxw4XH6ZHPwguh">
            I motionens syfte instämma:
          </p>
          <p xml:id="i-4AAGRK1QoN1Yc3YWQaSAdq">
            A. Thomson. Fredrik Sandwall.
          </p>
        </div>
      </div>
    </body>
  </text>
</TEI>
