<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00403">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__403/mot_1950__ak__403-001.pdf"/>
      <fw xml:id="i-Je8JDV7VezFxN7RJCt1dY5">
        Motioner i Andra kammaren, nr 4053. 1
      </fw>
      <div xml:id="i-GiCzKU8c6vNzMjS3JG2WGa" type="motHeader">
        <div xml:id="i-4JMf27pATGKmtZVQUp5mFD" type="motTitle"/>
        <div xml:id="i-TjSxZ3rvyVCNKrwyrvAr6x" type="motSubmissionInfo"/>
      </div>
      <div xml:id="i-YaTaftTj7fN4WhBazLtMAq" type="motBody">
        <div xml:id="i-GwXMq5ohtNHFBQ1p8V76rA">
          <p xml:id="i-6SZyXcWX7ci7S8AnQDyz6N">
            Nr 403.
          </p>
          <p xml:id="i-293RNSZgp3jrYqEq6X2eS2">
            Av herr Ohlin m. fl., om utredning rörande storleken och verk-
            ningarna av det inkomstbortfall, som genom upphö- rande sociala
            förmåner och ökade skatter inträder vid inkomsthöjning i olika
            intervaller.
          </p>
          <p xml:id="i-CM9xmj9YZtJcihcXaa2gHL">
            I det moderna näringslivet gör sig ett allt starkare behov gällande
            av yrkesutbildad arbetskraft. Om ordet fattas i vidsträckt bemärkelse,
            kan man rent av säga, att den industriella utvecklingen och möjligheterna
            för ett land som Sverige att framgångsrikt konkurrera på världsmarknaden
            i avgörande grad äro beroende av tillgången på alla slag av yrkesutbildad
            arbetskraft. Det är därför en angelägenhet av största vikt, att
            människorna uppmuntras att skaffa sig lämplig utbildning. Det
            räcker ingalunda, att samhället ställer bättre utbildningsmöjligheter
            till förfogande. Vid sidan därav är det naturligt och önskvärt,
            att den enskilde uppmuntras till sådan utbildning, vilken ofta
            förutsätter uppoffringar och långsiktig målsättning, och att sådan
            uppmuntran tar formen av en högre levnadsstandard. I varje fall
            ur liberal synpunkt framstår en ekonomisk belöning åt personer
            med ansvarsfullt, ansträngande och utbildningskrävande arbete
            såsom helt na- turlig. Vid sidan av ovan anförda synpunkter bör
            som ett ytterligare och viktigt skäl för uppmuntran till yrkesutbildning
            anges, att den som utbildat sig för en verksamhet i allmänhet
            lättare finner intresse för arbetet och trivsel med detsamma än
            den icke yrkeslärde. Den berörda frågan har en mycket större räckvidd
            än näringslivets för- seende med yrkeslärd arbetskraft i vanlig
            bemärkelse. På allt fler områden i samhällslivet, t. ex. inom
            socialvård, hälso- och sjukvård samt skolväsende, kräves ett växande
            antal av väl utbildade människor, om den önskade stan- dardhöjningen
            skall kunna genomföras under kommande årtionden. Även här synes
            det gälla, att samhället icke utan denna uppmuntran, som ligger
            i utsikt till högre standard, kan uppnå utbildning av tillräcklig
            omfattning. I det svenska samhället synes den ekonomiska fördel,
            som tillfaller stora grupper av yrkesutbildade, vara relativt
            liten. Mycket ofta är inom en och samma näringsgren skillnaden
            i årsinkomst mellan yrkeslärda och andra ganska liten. Merinkomsten
            för arbetare, som avancera till verkmästare, är numera ej sällan
            relativt obetydlig. Även om i många fall utbildning och skicklighet
            leder till en höjning av årsinkomsten med ett eller annat tusental
            kronor, blir fördelen därav för vederbörande mindre än man i allmänhet
            föreställer sig. För det första
          </p>
          <pb facs="riksdagen-motions-pdf/data/1950/mot_1950__ak__403/mot_1950__ak__403-002.pdf"/>
          <fw xml:id="i-PnzBNSVz43foktnGBU8tQC">
            S Motioner i Andra kammaren, nr 403. -
          </fw>
          <p xml:id="i-5MVHKenro7ygK2tzs91W9P">
            utgör ju marginalbeskattningen genom den statliga och kommunala
            in- komstskatten i dessa inkomstskikt 20 a 30 20. För det andra
            bortfaller sär- skilt för barnfamiljer en rad sociala förmåner,
            när årsinkomsten stiger från 4 å 5000 kronor till 6 å 7 009 kronor.
            En trebarnsfamilj kan t. ex. i bortfallande behovsprövade bostadsförmåner
            förlora omkring 500 kronor. De behovsprövade skolstipendierna
            på omkring 300 kronor per barn — maximibelopp 550 kronor — kunna
            också försvinna vid en dylik inkomst- höjning. Beaktas även andra
            behovsprövade sociala förmåner, kommer man till slutsatsen, att
            det icke torde vara ovanligt att en barnfamilj, vars in- komst
            stiger med ett par tusen kronor, förlorar hälften eller mera genom
            mistade sociala förmåner. Då omkring en fjärdedel bortgår i ökade
            skatter. blir nettobehållningen genom inkomstökningen i sådana
            fall ringa. Även om detta i främsta rummet gäller barnfamiljerna,
            är tillståndet naturligtvis ingalunda tillfredsställande. Just
            för deras del är behovet av en standardhöjning särskilt framträdande.
            De inkomstgränser, vid vilka de sociala förmånerna försvinna,
            representera ej en så hög inkomstnivå, att en fortsatt höjning
            kan anses föga påkallad. Något högre upp på inkomstskalorna möter
            man liknande problem, ehuru av något annat slag. Personer med
            högre skol- och högskoleutbildning få underkasta sig en dyrbar
            utbildning, som trots vidgade stipendiemöjligheter drager högst
            betydande kostnader. Dessa kostnader skola sedan amorteras, innan
            den verkliga nettoinkomsten framträder. Då hela bruttoinkomsten
            -- efter fråndrag av skuldränta — underkastas beskattning, blir
            det ett bety- dande inkomstbelopp, som kräves för att efter skattebetalning
            täcka denna amortering. Nettomerinkomsten för personer med sådan
            utbildning blir alltså ganska ringa. Hänsyn får naturligtvis tagas
            till den omständigheten, att förtjänstmöjligheterna inträda på
            ett senare stadium i livet. Det kan knappast anses vara ett rationellt
            system, att samhället beskattar det belopp, som kräves för förräntning
            och amortering av utbildningskost- nader. Det strider mot en eljest
            i vår skattelagstiftning gällande princip, att endast nettoinkomst
            skall beskattas. Som av riksdagsbehandlingen av detta spörsmål
            vid tidigare tillfällen framgår, möta emellertid mycket stora
            svå- righeter vid varje försök att härvidlag åstadkomma en naturlig
            konsekvens. Då frågan ligger under utredning och ett resultat
            därav snart kan väntas, avstå vi ifrån att här framställa något
            yrkande.
          </p>
          <p xml:id="i-NFownzVmBgSCYtYE5Thv9K">
            De av oss i denna motion till en början berörda spörsmålen, som
            till en del diskuterats i samband med bestämmelserna rörande semesterresor
            och fria skolfrukostar, ha veterligt icke varit föremål för någon
            översiktlig och klarläggande utredning, även om olika sidor därav
            ofta berörts i dagspres- sen. Vi föreslå, att en kartläggning
            göres av de faktiska förhållandena. Det bör visas, hur mycket
            barnfamiljer och andra få avstå dels genom uteblivna sociala förmåner
            och dels i skatt till det allmänna, när inkomsten stiger inom
            olika intervaller. Detta material bör sammanställas med uppgifter
            rörande inkomsterna för yrkeslärd och icke yrkeslärd arbetskraft
            av olika
          </p>
          <pb facs="riksdagen-motions-pdf/data/1950/mot_1950__ak__403/mot_1950__ak__403-003.pdf"/>
          <fw xml:id="i-KgqDgJxQ2PWFyRDF7v7wKF">
            « Motioner i Andra kammaren, nr 405. 9
          </fw>
          <p xml:id="i-NexnWhomvG3LDK5u434yhW">
            slag samt för olika grupper av arbetare och tjänstemän. Frågan,
            huruvida nuvarande sociala bestämmelser och 'skattelagstiftning
            erbjuda tillräcklig uppmuntran åt den som har möjlighet att skaffa
            sig en större inkomst, bör emellertid diskuteras icke endast ur
            dessa folkgruppers synpunkt utan även mera allmänt. Den har ju
            i hög grad betydelse även för jordbrukare, mindre företagare och
            andra. Utredningen bör naturligtvis såvitt möjligt utmynna i konkreta
            förslag till avhjälpande av rådande brister. Vi inse emellertid
            mer än väl, att det här gäller ett stort problem, som endast så
            småningom kan finna sin lösning. Att helt avskaffa eller mycket
            väsentligt modifiera rådande inkomstgränser för de sociala förmånerna
            låter sig för närvarande av statsfinansiella skäl knappast göra.
            Det är likväl av stor betydelse, att problemet klarlägges utan
            dröjsmål, så att man vid planläggning av sociala, skattepolitiska
            och andra åtgärder kan mer än som hittills skett beakta detsamma.
            Härtill kommer, att viktiga sidor därav beröras vid de lönepolitiska
            avgöranden, som träffas av arbetsmarknadens parter genom kollektivavtal.
            Vi vilja ingalunda före- slå, att det allmänna skall på minsta
            sätt inkräkta på denna parternas fria bestämmanderätt, men anse,
            att en offentlig utredning kring den i vår motion resta frågan
            skulle kunna belysa densamma på ett sätt, som kan bidraga till
            en klarläggande offentlig debatt. Detta vore ur alla synpunkter
            välkommet. Med hänvisning till det ovan sagda få vi härmed hemställa,
            att riksdagen måtte i skrivelse till Kungl. Maj:t anhålla om en
            utredning rörande storleken av det inkomstbortfall genom upphörande
            sociala förmåner och ökade skatter, som inträder vid inkomsthöjning
            i olika intervaller, och rörande verkningarna därav bl. a. ur
            synpunkten av samhällets in- tresse att den enskilde uppmuntras
            till yrkesutbildning och produktiva insatser och belönas därför
            genom en höjning av realinkomsten.
          </p>
          <p xml:id="i-7b5tsEXE4oyenL2BYHnPaw" type="date">
            Stockholm den 26 januari 1950.
          </p>
          <p xml:id="i-EmiR972QbfCDtfThczQB2U">
            Bertil Ohlin. Wald. Svensson. Per A. Johnsson i Kastanjegården.
          </p>
          <p xml:id="i-TGz7YsE7s4t7Fv5J7PiN11">
            O. Malmborg Bertil von Friesen. Gust. Mosesson. i Skövde.
          </p>
        </div>
      </div>
    </body>
  </text>
</TEI>
