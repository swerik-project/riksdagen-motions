<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00028">
  <teiHeader>
    <fileDesc>
      <titleStmt>
        <title>Ytterligare reformer inom arbetsmarknadspolitiken, m.m. </title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ytterligare reformer inom arbetsmarknadspolitiken, m.m. </title>
          <idno type="rdwebb">GU02A28</idno>
          <rs type="number">A28</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A28/text</ref>
          <ref type="dokument_url_html">http://data.riksdagen.se/dokument/GU02A28</ref>
          <ref type="dokumentstatus_url_xml">http://data.riksdagen.se/dokumentstatus/GU02A28</ref>
          <ref type="doc">http://data.riksdagen.se/fil/1D58D303-4F98-40C5-899B-5CD24E49968B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-78o54JKZz5Jzc7vxaYfAZQ"/>
        <correspContext corresp="i-78o54JKZz5Jzc7vxaYfAZQ">
          <ref>Proposition 2006/07:89</ref>
        </correspContext>
        <correspAction xml:id="i-SYiW6qbANxPgKBukCnNXjT" type="signed"/>
        <correspContext corresp="i-SYiW6qbANxPgKBukCnNXjT">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-P894ACJXW2a5Cqzr9UPuGX">
          <date when="2007-04-13"/>
        </correspAction>
        <correspAction type="dismissal" xml:id="i-3WjxSqdJcGcFRkRPogju5Y">
          <date when="2007-04-12"/>
        </correspAction>
        <correspAction type="dismissal" xml:id="i-PNrHCWQPKBoDjZpsT2zcPu">
          <date when="2007-04-12"/>
        </correspAction>
        <correspAction type="transfer" xml:id="i-575JfS5PKdbew5peJqkApE">
          <date when="2007-04-10"/>
        </correspAction>
        <correspAction type="submission" xml:id="i-UCQaJKkqaTsTwaE7CTdGeC">
          <date when="2007-04-10"/>
        </correspAction>
        <correspAction type="assigned" xml:id="i-LyLT1wKRVtd9Eazwm15ha7"/>
        <correspContext corresp="i-LyLT1wKRVtd9Eazwm15ha7">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-CxvLsX6nHA9cB7qc2hNfAi">
            1 Förslag till riksdagsbeslut
          </head>
          <list style="ol">
            <item xml:id="i-Tmx7ySxKvuzdHi93xzky6A">
              Riksdagen avslår regeringens proposition 2006/07:89 Ytterligare
              reformer inom arbetsmarknadspolitiken m.m. utom såvitt avser förslaget
              att omorganisera Arbetsmarknadsverket.
            </item>
          </list>
          <list style="ol">
            <item xml:id="i-YCVkBt2xPavew2vTxSN45g">
              Riksdagen tillkännager för regeringen som sin mening vad i motionen
              anförs om att regeringen bör se över hur tillsynen över lagstiftningen
              om allmän platsanmälan kan förbättras och beakta möjligheten att
              införa sanktioner.
            </item>
          </list>
        </div>
        <div type="motContent">
          <head type="h1" xml:id="i-TdcuDpG6tFiZzQRFMBMxts">
            Ytterligare reformer inom arbetsmarknadspolitiken, m.m.
          </head>
          <head type="h1" xml:id="i-PMktKavjfKHp5zvGxebW5x">
            2 Motivering
          </head>
          <p xml:id="i-g1Re8cLMBWVTNwfNrL3Kh">
            I proposition 2006/07:89 Ytterligare förändringar inom arbetsmarknadspolitiken
            föreslår regeringen ytterligare försämringar av arbetsmarknadspolitiken
            och för de arbetslösa. Regeringen föreslår att aktivitetsgarantin
            ersätts med en så kallad jobb- och utvecklingsgaranti. Vidare
            föreslår regeringen att arbetslöshetsförsäkringen försämras ytterligare
            genom att den generella rätten för sökande att under de första
            hundra dagarna i en ersättningsperiod begränsa sitt sökande till
            arbeten inom sitt yrke och i närområdet avskaffas. Dessutom föreslår
            regeringen att skyldigheten för arbetsgivare att anmäla lediga
            jobb till den offentliga arbetsförmedlingen avskaffas. Alla dessa
            försämringar leder till en ytterligare urholkning av den aktiva
            arbetsmarknadspolitiken och en ökad press på de arbetslösa att
            ta första bästa jobb.
          </p>
          <p xml:id="i-MeKqRAhNstoGBFwNxQw6pM">
            De föreslagna försämringarna inom arbetsmarknadspolitiken måste
            ses i ett större sammanhang. Tillsammans med de redan genomförda
            försämringarna i arbetslöshetsförsäkringen, höjda avgifter för
            medlemskap i fack och a-kassa, nedskärningarna på arbetsmarknadspolitiken
            och vuxenutbildningen samt aviserade reformer som skattesubventioner
            för hushållstjänster, utökad rätt till visstidsanställning, sänkningen
            av priset på ungdomars arbete och privatiseringar av välfärdsverksamheter
            är de ytterligare försämringarna inom arbetsmarknadspolitiken
            och arbetslöshetsförsäkringen ett sätt att stimulera framväxten
            av en låglönemarknad i Sverige. Internationella erfarenheter visar
            att det främst är kvinnor och personer med invandrarbakgrund som
            hänvisas till och blir kvar i de lågavlönade och otrygga jobben
            i denna sektor. Regeringen för således inte bara en politik för
            ökade ekonomiska klyftor, utan också för ökad etnisk segregation
            och minskad jämställdhet. Vänsterpartiet avvisar med kraft en
            sådan utveckling av den svenska arbetsmarknaden.
          </p>
          <p xml:id="i-6fagK8omAFGLjYN2E1ssPE">
            Regeringen bedriver inte en ekonomisk politik där full sysselsättning
            är det övergripande målet. Regeringens metod för att bekämpa arbetslöshet
            genom justeringar av arbetsmarknadens funktionssätt och påverkan
            på enskildas beteende kan bara åstadkomma marginella förändringar
            av sysselsättningsnivån. Syftet med försämringarna inom arbetsmarknadspolitiken
            är därmed inte att tillgodose alla människors rätt till arbete
            utan att skapa en i grunden förändrad arbetsmarknad där löner
            och anställningsvillkor pressas tillbaka. Målet om full sysselsättning
            måste prioriteras om vi ska kunna bryta ned den strukturella arbetslösheten.
            Utan en sådan prioritering står varje regering handfallen inför
            framtidens utmaningar.
          </p>
          <p xml:id="i-VS6ApXugTbwU2h3wdHhBTj">
            Vid sidan av en annan ekonomisk politik, krävs en aktiv arbetsmarknadspolitik
            som underlättar omställning i ett föränderligt arbetsliv. Insatser
            av olika slag behövs för att arbetslösa ska kunna komma tillbaka
            i arbete. Framtidens arbetsmarknad kommer att kräva en hög generell
            utbildningsnivå, liksom goda möjligheter till specialisering och
            omskolning mer än en gång i livet. En god investering i framtiden
            är därför en bred gymnasieskola, god tillgång till vuxenutbildning
            och arbetsmarknadsutbildning. En samlad och effektiv arbetsförmedling,
            som erbjuder både personligt stöd och ett utbud av anpassade och
            meningsfulla åtgärder för personer som har svårt att på egen hand
            hitta jobb är ytterligare en byggsten som krävs för en arbetsmarknad
            som klarar både omvandlingstryck och goda villkor för de anställda.
          </p>
          <p xml:id="i-KcMThDhBjK36GevJxntnX2">
            Vänsterpartiet tillstyrker förslaget om en avveckling av de 20
            länsarbetsnämnderna och AMS samt en sammanslagning till en sammanhållen
            myndighet för arbetsmarknadsfrågor.
          </p>
          <p xml:id="i-TB18ZKe9TTxB1wkQKYBn5o">
            Mot bakgrund av det som anförs i motionen bör riksdagen avslå
            proposition 2006/07:89 Ytterligare reformer inom arbetsmarknadspolitiken
            m.m. utom såvitt avser förslaget att omorganisera Arbetsmarknadsverket.
            Detta bör riksdagen besluta.
          </p>
          <head type="h1" xml:id="i-WMWXHB5sHEx5SMq7EPZZF4">
            3 Jobb- och utvecklingsgaranti
          </head>
          <p xml:id="i-LVAfQGJu59Gk4pSnYR4wQx">
            Regeringen föreslår att aktivitetsgarantin (GAR) avskaffas och
            ersätts med en jobb- och utvecklingsgaranti (JUG). Motivet är
            kvalitetsbrister i GAR. Regeringen tar dock inte fram vilka brister
            som löses genom att införa JUG. De brister som finns i GAR handlar
            om för många arbetslösa per förmedlare, för få kvalitativt bra
            utbildningar och att utflödet från GAR var för litet. Regeringen
            presenterar dock inga lösningar på dessa brister i propositionen.
          </p>
          <p xml:id="i-YQ9nNtrh9BXvkowrFsTuLC">
            Snarare ger helheten i regeringens politik anledning till oro
            för sämre kvalitet i alla de avseenden regeringen pekar på: Målgruppen
            för JUG trefaldigas jämfört med målgruppen för GAR trots det finns
            inget budgetutrymme för att anställa fler arbetsförmedlare, programplatserna
            ökar inte, vilket vore logiskt, de minskas tvärtom radikalt under
            såväl 2007 som 2008 och de övergångsjobb via anställningsstöd
            och plusjobb som många från GAR övergick till avskaffas helt.
            Det är mycket svårt att se hur detta sammantaget skulle kunna
            öka kvaliteten i JUG jämfört med GAR.
          </p>
          <p xml:id="i-QGokYkt1jpYroJcZpSW64U">
            På det hela taget är regeringens beskrivning av JUG undermålig,
            vilket gör det svårt att göra en helhetsbedömning av förslaget.
            De ekonomiska förutsättningarna för JUG kommer exempelvis att
            presenteras först i samband med vårbudgetpropositionen.
          </p>
          <p xml:id="i-WTLcsoSPQy3JrTM8bonhJD">
            Förutom ovanstående neddragningar som redan är genomförda eller
            aviserade, är den tydligaste förändringen att ersättningen för
            deltagarna i JUG blir lägre än i GAR.
          </p>
          <p xml:id="i-QzMun2wo8SjPeZHgHebFU5">
            Flera remissinstanser är kritiska till regeringens bristfälliga
            redovisning av såväl ekonomiska förutsättningar som kvalitativt
            innehåll i JUG. Handikappombudsmannen (HO) är särskilt kritisk
            och efterlyser en konsekvensanalys av hur förslaget påverkar funktionshindrade
            personer. Vänsterpartiet instämmer i den kritiken.
          </p>
          <p xml:id="i-HSxjL2rgdzgcQGMAJ2KgQ6">
            Regeringen föreslår att personer som har fått arbetslöshetsersättning
            i 300 dagar ska anvisas plats i JUG, vilket är samma regel som
            i dagens aktivitetsgaranti. Vidare föreslår regeringen att målgruppen
            ska utökas så att personer som inte kvalificerat sig för arbetslöshetsersättning
            men som har varit inskrivna på arbetsförmedlingen eller deltagit
            i arbetsmarknadspolitiska program under minst 18 månader, ska
            anvisas plats i JUG. Det innebär att personer som får försörjningsstöd
            eller är sjukskrivna och arbetslösa ska anvisas plats i JUG.
          </p>
          <p xml:id="i-XfqfNUHHHmvwU3t7gS8uj1">
            Särskilda regler ska gälla föräldrar med barn under 18 år. Regeringen
            motiverar inte särreglerna närmare. Enligt Vänsterpartiet finns
            inga goda skäl för att införa särlösningar för föräldrar i arbetslöshetsförsäkringen
            eller i arbetsmarknadspolitiska program. Ekonomiskt stöd till
            barnfamiljer ska inte kopplas ihop med arbetslöshetsförsäkringen,
            som ska vara en omställningsförsäkring byggd på individuell inkomstbortfallsprincip.
          </p>
          <p xml:id="i-T8Ju5j156Equiw1WBJhzNq">
            Flera remissinstanser menar att den utökade målgruppen ställer
            krav på ett kraftigt resurstillskott om åtgärderna ska vara individuellt
            utformade. LO har räknat på att minst 75 000 personer kommer att
            omfattas av JUG under 2007 och menar att det bör avsättas minst
            10 000 kr per månad och person, vilket motsvarar kostnaden för
            arbetsmarknadsutbildning. LO räknar med att en trovärdig JUG sammantaget
            skulle kosta 22 miljarder kronor per år, vilket inkluderar kostnad
            för aktivitetsstöd, arbetsförmedling och arbetsmarknadspolitiska
            program. Vidare menar LO att risken är påfallande för att JUG
            blir en lågkvalitetssatsning med meningslösa och kränkande aktiviteter
            för det allra mest utsatta arbetslösa. Vänsterpartiet delar LO:s
            farhågor.
          </p>
          <p xml:id="i-9zeFYQQvwp38SCCDMo8aqh">
            Det finns också en risk att JUG blir det enda kvarvarande arbetsmarknadspolitiska
            programmet. Regeringen har skurit ned på antalet arbetsmarknadspolitiska
            program från 138 000 platser i genomsnitt per månad 2006 till
            90 000 platser i genomsnitt per månad 2007 och 65 000 platser
            i genomsnitt per månad 2008. Mot bakgrund av dessa kraftiga nedskärningar
            är risken att JUG upptar hela budgetutrymmet för arbetsmarknadsåtgärder.
          </p>
          <p xml:id="i-7uoKtwFQovDWBBupj8yb7B">
            Arbetsmarknadsåtgärder riskerar därmed i framtiden att reserveras
            för långtidsarbetslösa, medan exempelvis tidiga utbildningsinsatser
            som skulle kunna förhindra att enskilda blir långvarigt arbetslösa
            uteblir. Det är en kontraproduktiv politik. Regeringen överger
            i praktiken den aktiva arbetsmarknadspolitiken till förmån för
            en passiv kontantstödsmodell där kvaliteten på insatserna för
            de arbetslösa riskerar att bli mycket låg. Riksdagen bör avslå
            jobb- och utvecklingsgarantin med hänvisning till bristande beslutsunderlag
            och beredning.
          </p>
          <head type="h3" xml:id="i-VZqjxHmyhH2djuB9b9Fgon">
            3.1.1 Sanktioner
          </head>
          <p xml:id="i-6WY3f2wou4pPM14X5wWMoo">
            I lagen om arbetslöshetsförsäkring anges vad som händer om man
            utan saklig grund tackar nej till ett lämpligt arbete. Då trappas
            ersättningen ner under viss period. Tackar man nej till en arbetsmarknadspolitisk
            åtgärd kan man helt mista ersättningen.
          </p>
          <p xml:id="i-B3ay8W9QMuYHUYxN6SpJYc">
            Aktivitetsstöd som man erhåller under en period i ett program
            är en fortsättning på kontantstödet från a-kassan. Regeringen
            föreslår nu dessutom att tiden för aktivitetsstöd och ersättning
            från a-kassa ska samordnas. Ersättningarna baseras på samma underlag.
            Sanktionsreglerna bör då vara desamma enligt de regler som i dag
            gäller i lagen om arbetslöshetsförsäkring.
          </p>
          <head type="h3" xml:id="i-DZmuJM9AhhfmU1uSiXevhm">
            3.1.2 Ersättningen
          </head>
          <p xml:id="i-LGAZUVBbwv3nSJ8oy2DXMp">
            I aktivitetsgarantin har ersättningen varit högst 80 procent
            av tidigare inkomst. Vänsterpartiet avvisar regeringens förslag
            om sänkt ersättning till 65 procent i JUG. Sänkningen innebär
            en urholkning av den enskildes trygghet och sänker nivån på och
            legitimiteten för den generella välfärden. Detta kommer dessutom
            i praktiken bara drabba den halva av löntagarna som har de lägsta
            inkomsterna eftersom dagpenningen tidigare sänkts. De som genom
            den sänkta dagpenningen blivit underförsäkrade får därigenom samma
            ersättning i JUG och i den första ersättningsperioden.
          </p>
          <p xml:id="i-TieoSbpSTmQYU1SmW3EtED">
            Arbetslösa har olika förutsättningar att få ett nytt arbete.
            Arbetare som under lång tid jobbat i en bransch som kraftigt omstruktureras
            har det svårare än högutbildade personer som blir korttidsarbetslösa
            av konjunkturskäl. Äldre har svårare att komma tillbaka än yngre.
            En sänkning av ersättningen träffar äldre och lågutbildade som
            har varit i branscher med stora strukturomvandlingar. Det kommer
            knappast att gynna omställningsviljan att utsätta yrkesgrupper
            med högt omvandlingstryck för ökade ekonomiska risker vid arbetslöshet.
            Inte heller kommer dessa personers kompetens eller anställningsbarhet
            att öka för att de får sämre ekonomi.
          </p>
          <p xml:id="i-SUUXVpTg17HmFmVoUwkjbW">
            Många arbetsgivare upplever i dag en brist på arbetssökande med
            rätt yrkeskunskap. Man vill hellre ha få sökande med rätt kompetens
            än hundratals som enbart söker av ekonomiskt nödtvång. Arbetsmarknadspolitiken
            och ersättningarna från a-kassa och aktivitetsstöd bör uppmuntra
            kompetensutveckling och vidareutbildning. Regeringens förslag
            bidrar inte på något sätt till det, utan har bara karaktären av
            en besparing på de mest utsatta på arbetsmarknaden.
          </p>
          <p xml:id="i-VUvx7q65JTTqgrVJjAokio">
            Är man aktivt arbetssökande och deltagare i JUG bör ersättningen
            vara aktivitetsstöd, även om man inte är kvalificerad till ersättning
            från a-kassan. Även de som inte har kvalificerat sig för arbetslöshetsförsäkring
            bör kunna vara kvar inom JUG till man fått en permanent lösning
            på sitt arbetslöshetsproblem, och inte skickas tillbaka till kommunen.
            Arbetslöshetsbekämpning är i första hand en statlig fråga inte
            en kommunal.
          </p>
          <p xml:id="i-6MncFY7fW7xoc8swQWHA2U">
            Regeringen skriver på sidan 53 i propositionen att alla deltagare
            som efter 450 dagar i JUG inte funnit någon alternativ sysselsättning
            ska anvisas en varaktig samhällsnyttig sysselsättning som motsvarar
            hela den arbetslöses arbetsutbud. Regeringen ger ingen som helst
            beskrivning av vad denna sysselsättning ska bestå i, eller vilka
            villkor som ska gälla för dem som sysselsätts. Enligt Vänsterpartiet
            ska anvisning till samhällsnyttiga jobb utgå från den modell som
            t.ex. plusjobben hade, dvs. facken ska vara med i utformningen
            av dem, och avtal om löner och arbetsvillkor ska träffas med aktuella
            arbetsgivare.
          </p>
          <p xml:id="i-58uiLxL3MGTnVf9uyVixkr">
            Med tanke på att regeringen avskaffat plusjobben måste man dock
            fråga sig om det är denna modell man tänker sig för den samhällsnyttiga
            sysselsättningen. Är det i stället regeringens syfte att införa
            obligatoriska hjälparbeten med löner som ligger under skälig nivå
            avvisar vi förslaget med kraft. Hela idén för tankarna till 1920-
            och 1930-talens AK-arbeten som avskaffades för att de ansågs förnedrande
            och ledde till dumpning av lönerna på den ordinarie arbetsmarknaden.
            Sådana åtgärder har ingen plats ett modernt välfärdssamhälle.
          </p>
          <head type="h1" xml:id="i-S9oQrT5guuud3yx1pCZyQh">
            4 Ytterligare försämringar av arbetslöshetsförsäkringen
          </head>
          <p xml:id="i-HeqWsMbHqBK9MskLZqNq6M">
            Regeringens systemskifte på arbetsmarknaden har börjat med kraftiga
            nedskärningar i arbetslöshetsförsäkringen. Försämringarna har
            resulterat i en dyrare, sämre och mer orättvis arbetslöshetsförsäkring.
          </p>
          <p xml:id="i-QdgEN1aisJZWdnUpuR5Vby">
            Från och med årsskiftet har kostnaden för medlemskap i fackförening
            och a-kassa ökat kolossalt genom höjda avgifter och avskaffad
            avdragsrätt. Sedan medlemsavgifterna höjdes vid årsskiftet har
            75 000 personer begärt utträde ur sina a-kassor, och ännu fler
            har lämnat sin a-kassa genom att inte betala medlemsavgiften.
            I början av april stod minst 135 000 personer utanför a-kassan,
            som var medlemmar före regeringens försämringar. Motivet till
            regeringens försämringar är inte ekonomiskt utan ideologiskt.
            För närvarande är arbetslöshetsförsäkringen kraftigt överfinansierad.
            Uttaget av höjda avgifter är i praktiken ett slags förtäckt skatteuttag
            som ska kompensera för skattesänkningar vars fördelningsprofil
            innebär en enorm överföring av resurser från låginkomsttagare
            till höginkomsttagare.
          </p>
          <p xml:id="i-BjvbJMs7KFWHXG21r92Ybr">
            Samtidigt som kostnaden för medlemskap har höjts har ersättningsnivåerna
            sänkts och villkoren försämrats. Syftet med försämringarna i arbetslöshetsförsäkringen
            är att pressa ned reservationslönerna och därigenom skapa förutsättningar
            för en låglönearbetsmarknad.
          </p>
          <p xml:id="i-K1yCusNkfmKvYoaiPUv3Qs">
            Regeringen föreslår i proposition 2006/07:89 ytterligare försämringar
            av arbetslöshetsförsäkringen som drabbar såväl arbetslösa som
            löntagare.
          </p>
          <head type="h3" xml:id="i-Ca3BPn64tencbic7MMPxfe">
            4.1.1 Rätten att begränsa sitt sökande i 100 dagar
          </head>
          <p xml:id="i-2jsRonwQxpsh6k9jp3W2bY">
            Sedan 2001 finns generell rätt för arbetslösa att under de första
            100 dagarna i en ersättningsperiod begränsa sitt sökande av lämpligt
            arbete inom sitt yrke och i närområdet. Regeln var tidigare praxis
            vid arbetsförmedlingen och tillkom för att alla arbetslösa skulle
            behandlas lika. Regeringen föreslår nu att denna möjlighet avskaffas
            med hänvisning till att den medför en begränsning i den ersättningssökandes
            rörlighet.
          </p>
          <p xml:id="i-Y6jPgFihexp2pZhUhokodK">
            Vänsterpartiet avvisar regeringens förslag eftersom det är samhällsekonomiskt
            irrationellt och socialt förkastligt. Dagens möjlighet innebär
            att arbetssökande måste utöka sitt geografiska och yrkesmässiga
            sökområde efter 100 dagar. De flesta arbetslösa får jobb inom
            100 dagar, och tack vare möjligheten att koncentrera sitt sökande
            ökar chansen att hitta ett jobb på hemorten och där den egna yrkeserfarenheten
            och/eller utbildningen tas till vara. Det är samhällsekonomiskt
            fördelaktigt att människors kompetens och utbildning utnyttjas
            på bästa sätt, samtidigt som det är slöseri med både arbetsförmedlingens
            och arbetsgivares tid att människor med helt fel kompetens anvisas
            till lediga jobb. Möjligheten att begränsa sitt sökområde yrkesmässigt
            under en kortare arbetslöshetsperiod är en förutsättning för en
            god matchning på arbetsmarknaden.
          </p>
          <p xml:id="i-13SxoEfSej1vZXtTj1hTqo">
            Möjligheten att begränsa sitt sökområde geografiskt är viktig
            framför allt för individen, men också för orter i glesbygd som
            redan är drabbade av utflyttning. Att från dag ett av arbetslöshet
            tvingas vara beredd att flytta oavsett livssituation är ovärdigt.
            Att tvingas slita upp sin familj och lämna sin sociala gemenskap
            eller bli långpendlare med allt vad det innebär, är oerhört socialt
            och psykiskt pressande. I synnerhet för familjer med två arbetande
            vuxna och barn är ett sådant beslut mycket komplicerat och omfattar
            stora ekonomiska risker och svåra prioriteringar. Det är därför
            fullt rimligt att den som drabbats av arbetslöshet i första hand
            ska kunna koncentrera sig på att åter etablera sig på den lokala
            arbetsmarknaden.
          </p>
          <p xml:id="i-DGx7J6rZo9QG8ucaw1M6Qo">
            Vänsterpartiet anser inte att man bör avskaffa möjligheten att
            begränsa sitt sökande geografiskt och yrkesmässigt de första 100
            dagarna av arbetslöshet.
          </p>
          <head type="h3" xml:id="i-23kDtfED5wUUeLAB2RovVn">
            4.1.2 Ersättningens längd
          </head>
          <p xml:id="i-FGStD5CFjdVzA9HS8gH3C">
            Regeringen föreslår att ersättning ska utbetalas i högst 300
            dagar och att dagens möjlighet till förlängning om 300 dagar tas
            bort. För föräldrar med barn under 18 år föreslår regeringen att
            ersättning ska lämnas i högst 450 dagar.
          </p>
          <p xml:id="i-HtZVq9T89Jx8NFp99EhNBN">
            Regeringen menar att tillämpningen av hur en andra ersättningsperiod
            beviljats har varierat. Det i sig motiverar inte att vissa regler
            eller lagar avskaffas. Snarare borde det föranleda uppstramning
            av regelverken så att de gäller lika i hela landet. Såväl arbetsförmedlingen
            som a-kassorna och IAF arbetar för att uppnå rättvis och likvärdig
            tillämpning av reglerna i arbetslöshetsförsäkringen.
          </p>
          <p xml:id="i-BGtWbf8am9DnH3r8i2ma5n">
            Det finns situationer då en förlängning av a-kasseperioden är
            det mest rationella. En arbetslös (person A) kan börja sin arbetslöshetsperiod
            med att söka jobb som är lämpliga. Efter en tid beslutar A tillsammans
            med sin förmedlare om yrkesbyte. Efter genomgången utbildning
            är A kvalificerad att söka ett betydligt större antal jobb. Just
            då tar dock perioden om 300 dagar slut. A ska då skrivas in i
            JUG i stället för att koncentrera sig på att söka jobb inom sitt
            nya yrke. Det vore då bättre att A får en ny a-kasseperiod och
            kanske efter några veckor får tag i ett nytt ledigt jobb. Att
            överbelasta JUG med personer som nyss fått en utbildning är inte
            rationellt.
          </p>
          <p xml:id="i-ChcpMR9Ra6dgYqwkt34zn5">
            För person B kan det handla om att det vid ersättningsperiodens
            slut framgår att nya lämpliga jobb inom kort kommer att kunna
            sökas: ett nytt företag ska öppnas, kommunen beslutar om nyanställningar,
            ökad efterfrågan bäddar för nyanställningar i ett lokalt företag
            osv. Även för person B är det då mer rationellt med förlängd ersättningstid
            än att bli anvisad till JUG.
          </p>
          <p xml:id="i-MuDjZ9HXVRfASxu7xiZeg6">
            Vänsterpartiet anser att man inte bör avskaffa möjligheten till
            förlängning av ersättningsperioden från 300 till 600 dagar.
          </p>
          <p xml:id="i-TtRAzEGxcYDVb5DaEGSKKN">
            När det gäller föräldrar med barn under 18 år menar regeringen
            att de ska ha en längre ersättningsperiod, eftersom det för dem
            är mer problematiskt med arbete på annan ort. Det förefaller märkligt,
            eftersom det som händer efter ersättningsperiodens slut är att
            man skrivs in i JUG. Om regeringen verkligen tror att JUG kommer
            att leda till ökade chanser att få jobb för den som varit arbetslös
            länge, bör naturligtvis småbarnsföräldrar ha samma rätt till åtgärderna
            inom JUG som andra. När det gäller vad som anses vara ett rimligt
            sökområde för den enskilde, är det en sak som ska beslutas individuellt
            med arbetsförmedlaren, oavsett om den sökande har barn eller inte.
            Vänsterpartiet avvisar därför särlösningar i ersättningsperiodens
            längd för föräldrar med barn under 18 år.
          </p>
          <head type="h3" xml:id="i-3ui58Tq6vNzYkvE4vq8its">
            4.1.3 Samordning med aktivitetsstöd
          </head>
          <p xml:id="i-7zNdXkqnCmwQ2yRuBrchAT">
            Regeringen föreslår att antalet ersättningsdagar för aktivitetsstöd
            och ersättning från arbetslöshetsförsäkringen maximeras och läggs
            ihop. Motivet är att alla ska få samma dagar med statlig ersättning.
            För det första är inte arbetslöshetsförsäkringen en statlig ersättning
            utan en försäkring som betalas av löntagarna genom avstått löneutrymme.
            För det andra har arbetssökande olika behov för att kunna ta ett
            nytt jobb. Vissa har behov av kompetensutveckling, praktik eller
            omskolning, andra inte. Med regeringens logik ska även alla sjukskrivna
            få samma antal sjukpenningdagar oavsett sjukskrivningsorsak.
          </p>
          <p xml:id="i-2J7oQUBE9jPPa6T3ocXyDw">
            Det är samhällsekonomiskt rationellt att de som har bristfällig
            eller inaktuell kompetens får utbildning så att de kan ta lediga
            jobb. Arbetsgivare vill inte främst ha fler sökande till varje
            ledigt jobb, utan sökande med rätt kunskaper. Att samordna ersättningsdagarna
            blir särskilt problematiskt när möjligheten till en ytterligare
            period slopas, antalet programplatser minskas mycket kraftigt
            och vuxenutbildningen skärs ner. Flera remissinstanser varnar
            för att människor kan tvingas att avbryta en utbildning för att
            ersättningen tar slut. Det är de längre utbildningarna som ger
            de bästa möjligheterna att ta lediga jobb. Arbetslinjen måste
            enligt Vänsterpartiet även vara en kompetens- och utbildningslinje.
            Därför bör deltagande i program med aktivitetsstöd även fortsättningsvis
            vara överhoppningsbar.
          </p>
          <p xml:id="i-HkhVVh7wMcn6H56LCur5JS">
            Vänsterpartiet anser att möjligheten att samordna ersättningsdagar
            från arbetslöshetsförsäkringen och aktivitetsstödet inte ska genomföras.
          </p>
          <head type="h3" xml:id="i-B6kS7hKZvKe46TFGQ6bA7G">
            4.1.4 Bisyssla
          </head>
          <p xml:id="i-TZ7XHtSs8Vz3CZ12jZiHmo">
            Regeringen föreslår att en bisyssla, för att bli godkänd för
            den som söker ersättning från a-kassan, måste ha utförts i minst
            12 månader i stället för dagens 6 månader. Detta förslag kan knappast
            sägas ge incitament för att öka antalet arbetade timmar. En bisyssla
            kan vid arbetslöshet vara en möjlig väg ut ur arbetslösheten.
          </p>
          <p xml:id="i-LTcsMPTaaPaigB9qXUdvdz">
            Inte minst för yrkesutövare i kultursektorn kan möjligheten att
            behålla en bisyssla vara helt avgörande för att kunna ta jobb
            inom sitt egentliga yrke. I en bransch där fasta jobb är mycket
            ovanliga kan en bisyssla vara en nödvändig ankarpunkt för att
            knyta kontakter som kan leda till mer varaktiga jobb inom det
            egna yrket. Att tvingas välja mellan en sådan bisyssla och ersättning
            från a-kassan är helt orimligt om målet är att gynna försörjning
            av eget arbete. Kulturarbetarna har redan drabbats hårt av försämringarna
            i a-kassan. Skärpta villkor för att få en bisyssla godkänd är
            ytterligare ett slag mot kulturarbetares möjligheter att försörja
            sig på eget arbete. Vänsterpartiet anser att reglerna om bisysslor
            ska vara desamma som i dag.
          </p>
          <head type="h1" xml:id="i-3AEjf9DYWMZH2hur1WfGHM">
            5 Skyldigheten att anmäla lediga jobb till den offentliga arbetsförmedlingen
          </head>
          <p xml:id="i-GhTjdWokydNE52DZe5e82V">
            Regeringen föreslår att skyldigheten att anmäla lediga jobb till
            den offentliga arbetsförmedlingen slopas. Vänsterpartiet avvisar
            förslaget och förordar i stället en översyn av lagen så att den
            blir effektivare.
          </p>
          <p xml:id="i-G3SZc9eeQfewXfXbfFXBjL">
            Trots lagen om allmän platsanmälan är det bara ungefär en tredjedel
            av alla lediga jobb som anmäls till arbetsförmedlingen. De flesta
            lediga jobb tillsätts i stället via kontakter i det egna nätverket.
            Det innebär att människor med mindre utbyggda kontaktnät har en
            begränsad tillgång till de lediga tjänster som finns. De som drabbas
            hårdast av regeringens förslag är alltså de som har svag förankring
            på arbetsmarknaden och i samhället. Flera remissinstanser är kritiska
            mot regeringens förslag och påpekar risken att det kommer in färre
            lediga jobb till arbetsförmedlingen.
          </p>
          <p xml:id="i-A9Bi4rraQTtxWg8Hk96KEj">
            Handikappombudsmannen föreslår en särskild konsekvensanalys för
            arbetssökande med funktionshinder. Vänsterpartiet anser också
            att förslaget riskerar att öka den etniska segregationen på arbetsmarknaden.
            Personer som invandrat har som regel betydligt färre informella
            kontaktnät i det svenska samhället. Med tanke på att utlandsfödda,
            i synnerhet personer födda utanför Europa, redan är överrepresenterade
            i arbetslöshetsstatistiken, är det helt oförsvarligt att genomföra
            reformer som riskerar att ytterligare försvåra för denna grupp
            att komma in på arbetsmarknaden.
          </p>
          <p xml:id="i-QgYcsL5uePZ5snMgC2h4y5">
            En effektiv matchning förutsätter en gemensam plats där lediga
            jobb utannonseras. Det underlättar att rätt kompetens utnyttjas
            på arbetsmarknaden, samt att geografisk och yrkesmässig rörlighet
            stärks. En decentralisering av tillgängliga platsbanker skulle
            försvåra för både arbetsförmedlare och arbetssökande.
          </p>
          <p xml:id="i-Ba3x22uN1gdc46P7Wv3RCG">
            I stället för att avskaffa lagen om platsanmälan menar Vänsterpartiet
            att arbetsförmedlingens arbetssätt bör förbättras, så att det
            blir mer attraktivt att anmäla lediga jobb dit. Bättre kontakter
            med arbetsgivare inom olika branscher är en viktig del. Men framför
            allt krävs en annan inriktning på själva sökningsprocessen. Dagens
            arbetssätt, där hela fokus ligger på att varje arbetssökande ska
            söka så många jobb som möjligt, i stället för att söka de jobb
            man har goda möjligheter att få, har lett till att många arbetsgivare
            drar sig för att anmäla lediga jobb till arbetsförmedlingen. De
            får helt enkelt in alltför många ansökningar.
          </p>
          <p xml:id="i-2fUbXbAumVyQnWwwnPDRaL">
            Vänsterpartiet avslår förslaget om att avskaffa lagen om allmän
            platsanmälan. Regeringen bör i stället se över hur tillsynen över
            lagen om allmän platsanmälan kan förbättras och beakta möjligheten
            att införa sanktioner. Detta bör riksdagen som sin mening ge regeringen
            till känna.
          </p>
          <head type="h1" xml:id="i-4ap44ky1qjw7rTbuiW2LiV">
            6 Ny myndighet för arbetsmarknadsfrågor
          </head>
          <p xml:id="i-7RZbEdhSpPsK7nEbhPzjw1">
            Regeringen har i enlighet med proposition 2006/07:1 minskat anslaget
            till Arbetsmarknadsverkets förvaltningskostnader. Det riskerar
            att medföra sämre arbetsförmedling och därmed sämre service för
            både arbetssökande och arbetsgivare. Vidare aviserar regeringen
            i budgetpropositionen för 2007 att privata arbetsförmedlingar,
            branschvisa förmedlingar och bemanningsföretag kan komplettera
            den offentliga arbetsförmedlingen.
          </p>
          <p xml:id="i-7UUQhy52cgk3cvcs2tJDw7">
            Arbetsmarknadsverket är en myndighet med en mycket omfattande
            och viktig uppgift. Det finns anledning att kontinuerligt se över
            myndighetens uppdrag, verksamhet och organisation, men en privatisering
            av arbetsförmedlingen vore ödesdiger. Trots sina brister har Sverige
            i dag en i internationell jämförelse mycket framgångsrik arbetsmarknadspolitik.
          </p>
          <p xml:id="i-AkEdQZdhMR7uzpVqGpfPTn">
            Vänsterpartiet är emot den privatisering av arbetsförmedlingsverksamhet
            som regeringen aviserar, eftersom det kommer att innebära minskad
            effektivitet och insyn samt leda till att den sammanhållna arbetsmarknadspolitiken
            splittras. En privatisering av arbetsförmedlingen skulle också
            minska rättssäkerheten för den enskilde. Arbetsförmedlingarna
            ägnar sig åt myndighetsutövning och meddelar uppgifter om de arbetssökande
            till a-kassan. Enligt Vänsterpartiet ska inte ansvar för myndighetsutövning
            läggas på privata företag.
          </p>
          <p xml:id="i-77supLSMHe5RNyNUw6FhHR">
            AMS behöver i första hand mer resurser, och antalet arbetsförmedlare
            behöva öka. I dag hinner arbetsförmedlarna många gånger inte med
            sin uppgift, och man känner stor frustration över att inte kunna
            ägna mer tid åt de arbetslösa och åt att besöka företag. Kvalificerad
            och målstyrd arbetsmarknadspolitik behövs oavsett konjunktursvängningar
            och sysselsättningsgrad i samhället. Vänsterpartiet har därför
            föreslagit en ökning av anslaget 22:1 Arbetsmarknadsverkets förvaltningskostnader
            med 214 miljoner kronor 2007.
          </p>
          <p xml:id="i-UogW7N27WZiBMpP9ek6SgV">
            Regeringen föreslår i proposition 2006/07:89 att Arbetsmarknadsstyrelsen
            (AMS) och de 20 länsarbetsnämnderna avvecklas och ersätts med
            en sammanhållen myndighet för arbetsmarknadsfrågor. Vänsterpartiet
            tillstyrker förslaget. En effektiv arbetsförmedling befrämjas
            bäst genom en myndighet som förmedlar alla sorters jobb i hela
            landet. För att möjliggöra en god yrkesmässig och geografisk rörlighet
            är det viktigt att det finns en organisation där alla jobb på
            marknaden finns samlade. En fragmenterad förmedlingsverksamhet
            skapar inlåsningseffekter och sämre matchning. Arbetsförmedlingens
            organisation är inget självändamål och myndighetsstrukturen bör
            därför förändras om den på så sätt kan bli mer ändamålsenlig.
          </p>
          <p xml:id="i-9ttN3sfL8J5XwE51rkqxBV">
            För att omstruktureringen av myndigheten ska bli effektiv och
            ändamålsenslig bör regeringen tillföra mer resurser. I budgetunderlaget
            för 2008 föreslår AMS att regeringen förstärker anslaget med 280
            miljoner kronor för 2008 för att täcka de merkostnader som kommer
            att uppstå i samband med omställningen till en sammanhållen myndighet.
            Vänsterpartiet anser att det är rimligt att AMS får de resurser
            man anser rimliga för att kunna genomföra en effektiv omorganisation.
          </p>
        </div>
        <div type="motSignatures">
          <list>
            <item xml:id="i-SJH5DsXwKDjSCEL53vCrEo" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-Ctwdqyoj1EC9H5yVmAYAYK" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-4YDBUfdF5QFauUKEwK17tt" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-AcDdxaHxyYQRh4FoN1oqyq" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
