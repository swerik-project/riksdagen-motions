<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00385">
  <teiHeader>
    <fileDesc>
      <titleStmt>
        <title>Användningen av parakvat</title>
        <author corresp="i-NW2TEoH8XmW9aSn2aKJ8EA">av Anders Ygeman (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Användningen av parakvat</title>
          <idno type="rdwebb">GY02MJ385</idno>
          <rs type="number">MJ385</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ385/text</ref>
          <ref type="dokument_url_html">http://data.riksdagen.se/dokument/GY02MJ385</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ385</ref>
          <ref type="doc">http://data.riksdagen.se/fil/CE4EAD02-A41A-42FB-AAD3-CB99BBD4E2ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KYrn1r2Us7A1zbJMQXHPMy" type="signed"/>
        <correspContext corresp="i-KYrn1r2Us7A1zbJMQXHPMy">
          <note type="signatory" corresp="i-NW2TEoH8XmW9aSn2aKJ8EA"/>
        </correspContext>
        <correspAction xml:id="i-5jdmA7vRtzAqhCLNftWYoB" type="numbering">
          <date when="2010-10-29"/>
        </correspAction>
        <correspAction xml:id="i-WgBUbVkH7bvCp4gSTJ3LBP" type="submission">
          <date when="2010-10-27"/>
        </correspAction>
        <correspAction xml:id="i-9wsQRGxjcEDjoAXTXVQ738" type="transfer">
          <date when="2010-10-25"/>
        </correspAction>
        <correspAction xml:id="i-RTj6H5sYaPBDg1F152CSmB" type="assigned"/>
        <correspContext corresp="i-RTj6H5sYaPBDg1F152CSmB">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QcED2ZYMVHrACJ5yM3oKyd" type="motBody">
        <div xml:id="i-PbobMZMWRTjhjKR3321nxo" type="motProposal" subtype="förslag">
          <head xml:id="i-6a6D6SmqQH1KGhoWti4xBq">
            Förslag till riksdagsbeslut
          </head>
          <p xml:id="i-7qrMym4mQ2qMBeM1Zjizf4">
            Riksdagen tillkännager för regeringen som sin mening vad som
            anförs i motionen om att bekämpa användningen av parakvat.
          </p>
        </div>
        <div xml:id="i-Jj5YKX8VuhTBapDctSKfoa" type="motContent">
          <head xml:id="i-X56M8aJFthRD8vrK8AkURQ" type="h1">
            Motivering
          </head>
          <p xml:id="i-4ZdJ4SBAC3scUR6tq1CP3a">
            Det livsfarliga bekämpningsmedlet parakvat är förbjudet inom
            EU. Samtidigt används det brett vid odlingen av den soja som når
            Sverige och Europa från Sydamerika. Parakvat är akut giftigt.
            Direktkontakt med medlet kan ge svåra skador i lever och lungor.
            Även exponering för små mängder över en längre tid kan påverka
            lungor, nervsystem, hjärna och hud med allvarliga livslånga hälsoskador
            som följd.
          </p>
          <p xml:id="i-NLkBo9jkCrM3kSnFwAULq4">
            I Sverige har parakvat varit förbjudet sedan 1983. Sverige bidrog
            aktivt till att driva igenom ett europeiskt förbud mot medlet
            2003. Förbudet skyddar nu människor och natur inom EU mot ett
            av världens farligaste bekämpningsmedel. Det är hög tid att ta
            nästa steg och sätta stopp för att den soja som vi i Sverige och
            EU utfodrar våra djur med odlas med ett bekämpningsmedel som förbjudits
            inom EU.
          </p>
          <p xml:id="i-E6D1FmjFX1rg1NPXgaPNnh">
            Merparten av den soja som används i Sverige och EU kommer från
            Sydamerika, främst från Brasilien och Argentina. I Brasilien har
            odlingen av soja ökat kraftigt under det senaste årtiondet, och
            användningen av bekämpningsmedel ökar snabbt. Brasilien är idag
            världens största konsument av växtgifter, och 2008 omsatte marknaden
            över 50 miljarder kronor. Det är en ökning med 36 miljarder på
            bara sex år. I delstaten Mato Grosso i Brasilien har både antalet
            cancerfall och barn som föds med missbildningar flerdubblats mellan
            åren 1998 och 2005. Mycket talar för att detta hänger samman med
            den ökade användningen av bekämpningsmedel.
          </p>
          <p xml:id="i-3LQvxqT8GjCR7sf56kQ2V5">
            I Sverige har en dialog inletts mellan bransch- och miljöorganisationer
            i syfte att minska sojaberoendet i svensk livsmedelsproduktion
            och hindra att parakvat används i produktionen. De arbetar för
            att få till ett internationellt förbud mot parakvat, då svenska
            bönder agerar på en europeisk marknad. Om de europeiska producenterna
            kan fortsätta att köpa billig soja, som i odlingsländerna ger
            svåra skador på hälsa och miljö, får Sverige ännu svårare att
            konkurrera med lågprisimporten. Samtidigt skaffar sig länder med
            låg efterlevnad av sina miljömål konkurrensfördelar.
          </p>
          <p xml:id="i-YSpm8ZSfsfF68v8MRoHsSz">
            Eftersom parakvat är förbjudet inom hela EU vore det rimligt
            att Sverige verkar för följande:
          </p>
          <list xml:id="i-Q9cBxvKN1bRYAi5cFdc1a3" style="ul">
            <item xml:id="i-NNz36kvNsKiSrg1bYcis2V">
              För in parakvat på listan över förbjudna medel enligt Rotterdamkonventionen,
              som är ett regelverk utformat för att begränsa användningen och
              spridningen av farliga kemikalier i internationell handel. Sverige
              har anmält parakvat till Rotterdamkonventionen, men för att få
              till en listning är det viktigt med en bred uppslutning bland
              flera länder. Sverige bör verka för att EU:s medlemsländer stöder
              listningen.
            </item>
            <item xml:id="i-JfR3dxw3tkK6uCgeftSESo">
              Agera för att de länder som redan har förbjudit parakvat ser
              till att svartlistningen efterlevs. Detta gäller särskilt de länder
              som vill exportera till EU. Sverige bör verka för att detta blir
              en gemensam EU-linje.
            </item>
            <item xml:id="i-CWxAiKM627mdojNwrw2oc9">
              Sverige bör verka för att EU tar upp parakvat vid förhandlingar
              om handel mellan EU och andra länder, exempelvis inom ramen för
              de förestående förhandlingarna med de sydamerikanska länderna
              i handelsorganisationen Mercosur.
            </item>
          </list>
          <p xml:id="i-5fEaXsCpna6ujMFG8XNaj1">
            Konkreta åtgärder behövs för att importen av varor som är producerade
            med kemikalier som är förbjudna inom EU ska begränsas. Den soja
            som besprutats med parakvat är bara ett exempel men en mycket
            bra början.
          </p>
        </div>
        <div xml:id="i-UFpfJjsz7PvsdYDjAU5eZ8" type="signatureBlock">
          <list xml:id="i-8KeSw11X159AuENrF3bWui">
            <item xml:id="i-LvGjC8vGK2HRt4UtdhtRqL" who="i-NW2TEoH8XmW9aSn2aKJ8EA" type="signature">
              Anders Ygeman (S)
            </item>
          </list>
        </div>
      </div>
    </body>
  </text>
</TEI>
