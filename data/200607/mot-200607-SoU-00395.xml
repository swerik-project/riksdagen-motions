<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00395">
  <teiHeader>
    <fileDesc>
      <titleStmt>
        <title>Genus i vård och omsorg samt socialtjänst</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genus i vård och omsorg samt socialtjänst</title>
          <idno type="rdwebb">GU02So395</idno>
          <rs type="number">So395</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So395/text</ref>
          <ref type="dokument_url_html">http://data.riksdagen.se/dokument/GU02So395</ref>
          <ref type="dokumentstatus_url_xml">http://data.riksdagen.se/dokumentstatus/GU02So395</ref>
          <ref type="doc">http://data.riksdagen.se/fil/E2C72A21-8EE9-4D6A-81FD-75A6E033A2BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LNFhByE2YKVkUfMGXKCord" type="signed"/>
        <correspContext corresp="i-LNFhByE2YKVkUfMGXKCord">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-PgWvhfUmmGW1eCZbJAEWP3" type="referral">
          <date when="2006-11-07"/>
        </correspAction>
        <correspAction xml:id="i-HdT3BhhAFsRfHEEQEQtGNT" type="dismissal">
          <date when="2006-11-07"/>
        </correspAction>
        <correspAction xml:id="i-BPx12UYbix2urt65DwiR6E" type="numbering">
          <date when="2006-11-02"/>
        </correspAction>
        <correspAction xml:id="i-EJ5y4D5zohsE7ShSTXqQJu" type="submission">
          <date when="2006-10-31"/>
        </correspAction>
        <correspAction xml:id="i-9dDNNm1GosisC34PZbnwk5" type="transfer">
          <date when="2006-10-31"/>
        </correspAction>
        <correspAction xml:id="i-39EZqDtM56vVZAzNR5bKWs" type="assigned"/>
        <correspContext corresp="i-39EZqDtM56vVZAzNR5bKWs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-tig36kH9pfm9dYvGX9gn9" type="motBody">
        <div xml:id="i-WoUeA5rpuRE61k1t28Nzta" type="TOC">
          <head xml:id="i-Nibg9y7vEMrZ9h9zUuec8">
            1 Innehållsförteckning
          </head>
          <list xml:id="i-JE73pmuFQzJLRnodhySuoR">
            <item xml:id="i-GDHHmc61sP3zScMHGgL1Gw">
              2 Förslag till riksdagsbeslut 2
            </item>
            <item xml:id="i-722SxHVuxmfDHzciD4PCiZ">
              3 Inledning 2
            </item>
            <item xml:id="i-WmkXtgJEShvWNg4tN82s6z">
              4 Hälso- och sjukvård och jämställdhet 2
            </item>
            <item xml:id="i-DyX235pDEfcXCsnuZp6Vhu">
              5 Folkhälsa och jämställdhet 4
            </item>
            <item xml:id="i-HGFpzwq7Pop8ephA9Tr8KD">
              6 Beroendevård och jämställdhet 5
            </item>
            <item xml:id="i-KHAsAKJRdR2vvcJ7E8PuRt">
              7 Socialtjänst och jämställdhet 5
            </item>
            <item xml:id="i-Xnnu75G1J3Z54CMhJ3NZzk">
              8 Tandvård och jämställdhet 6
            </item>
            <item xml:id="i-NRQtBhgEXfN9PCSE51swiX">
              9 Funktionshinder och jämställdhet 7
            </item>
            <item xml:id="i-AcRChBEFAWChyTuETKQmQW">
              10 Äldreomsorg och jämställdhet 8
            </item>
            <item xml:id="i-AUy25kuFF6KXNdpdgBCwSv">
              11 Barn och jämställdhet 8
            </item>
            <item xml:id="i-M8cbnRW6vrrL66tTqsManv">
              12 Läkemedel och jämställdhet 9
            </item>
            <item xml:id="i-X26i2zVhuvQ3QvjTA4AT61">
              13 Nationell handlingsplan för jämställdhet i vård och omsorg
              10
            </item>
          </list>
        </div>
        <div xml:id="i-T8fZu9yiWkYhzJmUhEDQWQ" type="motProposal" subtype="förslag">
          <head xml:id="i-UGorvaHNiN8cypmomGEM7b">
            2 Förslag till riksdagsbeslut
          </head>
          <list xml:id="i-BCKHLL9jp7qhCGx6MdVXmD" style="ol">
            <item xml:id="i-XwTJXzna47efSgZZkpk6Go">
              Riksdagen begär att regeringen kommer med förslag på åtgärder
              för att minska skillnaderna inom hälso- och sjukvård samt socialtjänst
              på grund av kön.
            </item>
            <item xml:id="i-HZdmXMA4KV2iNmtJ2qDkwL">
              Riksdagen tillkännager för regeringen som sin mening vad i motionen
              anförs om krav på könsuppdelad statistik.
            </item>
            <item xml:id="i-3EsnVuC2GA26uwBVwT3gfo">
              Riksdagen tillkännager för regeringen som sin mening vad i motionen
              anförs om en nationell handlingsplan för jämställdhet i vård och
              omsorg.
            </item>
          </list>
        </div>
        <div xml:id="i-XrAmNiQEmZA2w7CcYMgSbT" type="motContent">
          <head xml:id="i-Tz7JbAs9oadHyEKPwEUsjp" type="h1">
            Genus i vård och omsorg samt socialtjänst
          </head>
          <head xml:id="i-2gjL5DgwiepMUHw34LAWz3" type="h1">
            3 Inledning
          </head>
          <p xml:id="i-M1T62zV7fpCnNW7DoHP6hZ">
            Ett antal rapporter har under de senaste åren lyft upp bristen
            på jämställdhet inom hälso- och sjukvården. Vi kan konstatera
            att det finns en ojämställdhet mellan kvinnor och män som inte
            kan förklaras av skillnader i hälsa, sjukdomsbild eller andra
            behovsrelaterade skäl. Vänsterpartiet menar att orsakerna till
            skillnaderna beror på att det finns en maktstruktur i samhället
            där mannen utgör normen och där kvinnor systematiskt underordnas
            män. Vården och omsorgen utgör inget undantag och visar samtidigt
            att det kön som numerärt dominerar inte automatiskt har mer makt
            och inflytande. Kvinnor är i majoritet inom vård- och omsorgssektorn
            men normen är ändå mannen. År 2003 var i landstingen 81 procent
            av de anställda kvinnor, 95 procent av undersköterskorna var kvinnor
            och 92 procent av sjuksköterskorna var kvinnor i relation till
            läkare där 43 procent var kvinnor. Att kön har betydelse råder
            det inget tvivel om, men vilken betydelse det ska ha bestämmer
            vi.
          </p>
          <p xml:id="i-4NVnfFdbkqnfzBdCz6ByhN">
            Trots all kunskap om ojämställdhet finns det ett märkligt motstånd
            till att vidta konkreta åtgärder för att utjämna skillnaderna
            mellan kvinnor och män. Vi möter detta på alla nivåer en obenägenhet
            att ta till sig att hälften av mänskligheten fortfarande diskrimineras
            på många områden inklusive inom hälso- och sjukvård samt omsorg.
          </p>
          <head xml:id="i-ViNKvDRedRfrcPR6V57iha" type="h1">
            4 Hälso- och sjukvård och jämställdhet
          </head>
          <p xml:id="i-5A8GptveDTEkhuCLADRaFe">
            En god vård på lika villkor över hela landet. Det är innebörden
            av hälso- och sjukvårdens portalparagraf, men enligt ett otal
            rapporter på området tycks detta gälla enbart män om man hårdrar
            den statistik som presenterats. Debatten om kvinnors och mäns
            olika behov och brister i anpassad behandling har pågått under
            flera år utan att leda till några större förändringar. Ett område
            som särskilt uppmärksammats är kvinnors hjärtsjukdomar och behandlingen
            av dessa. Där har det visat sig att symtombilden vid hjärtinfarkt
            skiljer sig mellan män och kvinnor samtidigt som kurslitteraturen
            i sjukdomslära har mannens symtom som generell symtombild. Det
            har inneburit att kvinnors symtom tolkats fel och behandling inte
            satts in. Den forskning som bedrivits har oftast haft männen som
            norm och därmed har kvinnors hälsoproblem blivit osynliggjorda.
            Andra, strikt biologiska förhållanden, har tolkats på ett värderande
            sätt som gjort att kvinnors livsvillkor och livslopp fått betydelse
            i termer av hälsa eller sjuklighet. Exempel på detta är graviditet,
            menstruation och klimakterium.
          </p>
          <p xml:id="i-5qjVt2ktmTbRUoZdpgrc8N">
            Kvinnor och män bemöts olika inom akutsjukvården. Det gäller
            såväl behandling som diagnostisering. Vid ambulansutryckningar
            får män oftare än kvinnor bedömningen högsta prioritet enligt
            en kartläggning av ambulanssjukvården i Göteborg, Mölndal och
            Skaraborg.
          </p>
          <p xml:id="i-TssnyXWNyZ4RM9r5SaSKkN">
            Kvinnor rapporterar oftare biverkningar av läkemedel och läkemedelsrelaterad
            sjukdom samtidigt som kvinnor ordineras mer läkemedel än män.
            Nya och dyra medicinska behandlingar når medelålders män, medan
            de äldsta kvinnorna ofta får nöja sig med sämre tillgång till
            vård och behandling. Vissa sjukdomar som oftare drabbar kvinnor
            i jämförelse med män tolkas som diffusa och oklara. Bemötandet
            hos den behandlande läkaren blir inte sällan en ytterligare belastning
            för kvinnan som förebrår sig själv för att ha besvär som nog är
            psykiska. Även smärta, ohälsa eller symtom som kan benämnas, t.ex.
            foglossning, upplevs enligt professor Haukeland Fredriksen av
            kvinnan som något hon själv är ansvarig för.
          </p>
          <p xml:id="i-Hv9msKKxL4sgVjkr7LVdik">
            Systematiskt blir kvinnors sjukdomar och symtom betraktade som
            avvikande och diffusa vilket gör dem lättare att avfärda som oviktiga
            och ibland t.o.m. icke-existerande. I hälso- och sjukvården finns
            också behov av att belysa asylsökande och invandrade kvinnors
            behov och hur dessa bemöts. Vi vet att det finns brister i kunskap
            hos hälso- och sjukvårdspersonalen om hur de hälso- och sjukvårdsbehov
            som asylsökande och invandrade kvinnor har och hur dessa tar sig
            uttryck. Det är en stor hälsorisk (något Vänsterpartiet tar upp
            i motionen Förbättrat flyktingmottagande). Alltfler landsting
            har påbörjat ett arbete med att konkretisera riksdagens beslut
            om prioriteringar. Vi konstaterade att i det arbetet saknades
            ett genusperspektiv varför Vänsterpartiet lade en riksdagsmotion
            2004/05 med syfte att åtgärda detta. Vi fick gehör för detta yrkande
            i riksdagens socialutskott och avser nu att följa hur den nya
            regeringen hanterar denna fråga noga.
          </p>
          <p xml:id="i-PVNsA31NkFLQQD9crh6g7e">
            Socialstyrelsen har fått i uppdrag av den förra regeringen att
            utvärdera och utveckla arbetet med prioriteringar inom hälso-
            och sjukvården. Bland annat ska styrelsen undersöka om möjligheten
            finns att följa upp prioriteringsarbetet ur ett genusperspektiv
            och om så inte är fallet, lämna förslag på vad som krävs för att
            sådan uppföljning skall bli möjlig. Uppdraget redovisas senast
            den 1 maj 2007 och Vänsterpartiet ser med stort intresse fram
            emot resultatet.
          </p>
          <p xml:id="i-G51TsmxU9Q2oXB44oVFitd">
            Socialstyrelsen har tagit fram ett antal rapporter som har förslag
            som skulle kunna leda jämställdhetsarbetet vidare. För att följa
            upp det arbetet föreslår Vänsterpartiet att det inrättas en jämställdhetsenhet
            inom Socialstyrelsen. Enheten ska arbeta med uppföljning av tillgänglighetsfrågor
            och prioriteringsfrågor och särskilt tillse att dessa områden
            har könsuppdelad statistik. Enheten ska också analysera statistiken
            och lämna förslag på åtgärder. För detta ändamål har Vänsterpartiet
            avsatt 1,5 miljoner kronor i vår motion för utgiftsområde 9 Hälsovård,
            sjukvård och social omsorg (So439).
          </p>
          <head xml:id="i-Ax3BQbdRaky54hT2BRNYpD" type="h1">
            5 Folkhälsa och jämställdhet
          </head>
          <p xml:id="i-Saq2AtrZmp5C73pGhNfjqY">
            Det finns en tydlig s.k. hälsoparadox. Kvinnor lever längre än
            män men drabbas av fler hälsoproblem. I Sverige lever kvinnor
            4,5 år längre än män enligt Socialstyrelsens folkhälsorapport
            2005. De senaste åren har dock svenska mäns livslängd utvecklats
            mer positivt än svenska kvinnors. Likaså har dödligheten hos kvinnor
            i s.k. okvalificerade arbetaryrken inte gått ned under 1990-talet,
            till skillnad från alla andra grupper. Kvinnor har en genomsnittligt
            sämre hälsa än män trots den längre livslängden. Det är mycket
            oroande att den generella ökningen av ohälsan i Sverige i mycket
            hög utsträckning drabbar kvinnor. Två tredjedelar av de långtidssjukskrivna
            är kvinnor med arbetsrelaterad ohälsa. Många kvinnor är anställda
            inom offentlig sektor och har på sin arbetsplats fått en alltmer
            pressad situation. På fyra år har sjukskrivningar med utbrändhetsdiagnoser
            ökat med 50 procent bland anställda i kommuner och landsting.
            Bakom procentsatsen döljer sig en ökning med drygt 6 000 sjukfall.
            Ohälsotillstånd som följer på negativ stress kan vara både fysiska
            såsom högt blodtryck, höga blodfetter, ökad risk för blodpropp,
            och psykiska såsom depression, utmattning och koncentrationssvårigheter.
          </p>
          <p xml:id="i-NWDfaNMVwNtjNqAinPDY2g">
            Kvinnors stressmönster och stressupplevelser har inte undersökts
            i någon större utsträckning, i synnerhet inte i relation till
            ohälsa. De faktorer som bidrar till stress och ohälsa hos både
            män och kvinnor är låg utbildning och minimalt beslutsutrymme.
            Men för kvinnor finns också en mycket tungt vägande riskfaktor
            i vad som kallats relationsstress. Det kan handla om partnerns
            sjukdom, alkoholproblem i familjen eller ekonomiska bekymmer.
            Dessa är tungt vägande faktorer till att kvinnor får kärlkramp
            och hjärtinfarkt.
          </p>
          <p xml:id="i-D2JZTBvjWE6CGz4aZXbDah">
            När det gäller frågan om livslängd så kan vi konstatera att det
            inte bara är kvinnor som drabbas av genussystemet. Mäns genus
            spelar sannolikt en avgörande roll för att de tar större risker
            och lever mindre hälsosamt än kvinnor. Det leder till en kortare
            livslängd. Likaså kan man konstatera att det är betydligt fler
            män än kvinnor som begår självmord. Även här kan genus spela en
            viktig roll då det utifrån genuskontraktet kan vara svårare för
            män än för kvinnor att erkänna att de lider av psykisk ohälsa
            och söka hjälp. Även om könsmaktsordningen i första hand gynnar
            män finns det alltså vissa aspekter där en ökad jämställdhet skulle
            vara till nytta även för män.
          </p>
          <p xml:id="i-6iUErDy2b7egHNM9p6xwgw">
            Mäns våld mot kvinnor är så vanligt att det bör ses som ett folkhälsoproblem.
            Våldet kan bestå av olika former av fysiskt, psykiskt och sexuellt
            våld. Också hot om våld och rädsla för våld påverkar kvinnors
            fysiska och psykiska hälsa, liksom deras livsinnehåll, genom att
            deras möjligheter till social delaktighet och att forma sin tillvaro
            allvarligt inskränks. Folkhälsoinstitutet har föreslagit att frihet
            från könsrelaterat våld bör bli ett nytt delmål inom folkhälsopolitiken.
            Vänsterpartiet lyfter upp det förslaget i vår folkhälsopolitiska
            motion.
          </p>
          <head xml:id="i-Py7kPNo93nj5c3YJqCyUnF" type="h1">
            6 Beroendevård och jämställdhet
          </head>
          <p xml:id="i-UqTJNcZddkhTBdL14GwHdw">
            Beroendevård eller missbrukarvård delas mellan flera aktörer
            och myndigheter. Socialtjänsten och sjukvården är de som huvudsakligen
            bär ansvaret för vård och behandling. Enligt Socialstyrelsens
            rapport Jämställd socialtjänst? är missbruk huvudsakligen ett
            manligt problem. Det betyder att de kvinnor som har ett missbruk
            är betydligt färre och har svårt att få vård och behandling som
            är anpassade utifrån deras behov. Missbruk hos kvinnor är mer
            skam- och skuldbelagt än mäns missbruk, och det är vanligare att
            kvinnor som missbrukar har tidiga traumatiska upplevelser i grunden.
            Det finns även biologiska skillnader mellan kvinnor och män, t.ex.
            när det gäller förmågan att bryta ned alkohol. Socialstyrelsen
            konstaterar att det saknas könsuppdelad forskning och statistik
            inom missbruksvården vilket innebär att det saknas redskap för
            att utveckla anpassad behandling som möter kvinnors behov. Bristen
            på behandlingsalternativ för kvinnor är ett problem som även länsstyrelserna
            påpekat. När barn finns med konstaterar Socialstyrelsen att socialtjänsten
            huvudsakligen fokuserar på mamman medan missbrukande mäns roll
            som fäder inte beaktas.
          </p>
          <p xml:id="i-B5Jr3VpBgr8JHHJthmDqWL">
            I en rapport från Mobilisering mot narkotika, om mäns våld mot
            missbrukande kvinnor (maj 2005) framgår det att det är mycket
            vanligt att dessa kvinnor utsätts för våld, ofta av sina tillika
            missbrukande män. Vidare kritiserar man myndigheterna för att
            våldet ofta ses som en effekt av missbruket snarare än som ett
            kvinnofridsbrott som kan drabba alla kvinnor. För Vänsterpartiet
            är det självklart att även missbrukande kvinnor ska kunna få hjälp
            och skydd mot en man som utsätter dem för våld.
          </p>
          <head xml:id="i-BoYT1k8ZhY798AKHGutjx9" type="h1">
            7 Socialtjänst och jämställdhet
          </head>
          <p xml:id="i-QxNmvxhhWutXydDYcVY1Dv">
            Socialtjänstens personal och förtroendevalda domineras av kvinnor,
            socialnämndens ledamöter är oftast kvinnor men ordförandena är
            oftast män. Män är oftare socialchef och kvinnor oftare biträdande
            chef. Det kan kort uttryckas som att kvinnor dominerar inom socialtjänsten,
            men att andelen män ökar ju högre upp i hierarkin man kommer.
          </p>
          <p xml:id="i-7EB3WSgo91pBUEdjJ31iDL">
            Skillnaderna mellan könen återspeglas i kvinnors och mäns olika
            behov av stöd från socialtjänsten. Det handlar om kvinnors lägre
            löner, fler kvinnor som är sjukskrivna, att flest ensamstående
            med barn är kvinnor, att fler män än kvinnor har missbruksproblem
            för att bara nämna några exempel. Det påverkar också socialtjänstens
            utformning av sina tjänster. Den generella välfärden och socialförsäkringssystemen
            är därför särskilt viktiga ur ett genusperspektiv. Ökade avgifter
            inom äldreomsorg och sjukvård påverkar självfallet den som har
            en låg lön eller som står utanför arbetsmarknaden. Det påverkar
            i sin tur behovet av socialtjänstens stöd.
          </p>
          <p xml:id="i-2h8cjLCZyWiKTbemQ3249R">
            Vänsterpartiet har tidigare motionerat om en ändring i socialtjänstlagen
            för att stärka socialnämndens skyldighet att ge stöd och hjälp
            till brottsoffer. Denna bestämmelse gäller särskilt kvinnor som
            utsätts för våld och övergrepp. Den föreslagna förändringen handlar
            om att byta ut ordet bör mot ordet skall i 5 kap. 11 § socialtjänstlagen.
            Den förra regeringen lovade att genomföra en sådan förändring
            av lagen under hösten 2006.
          </p>
          <p xml:id="i-QDjNAUJ9CLnaaWbBPHxH8g">
            Kunskapen om mäns våld mot kvinnor måste förbättras rejält, inte
            minst gäller det kunskap för att förbättra stödet till våldsutsatta
            kvinnor med funktionshinder eller pågående missbruk. Det måste
            också finnas kunskap och metoder för att ge stöd till de flickor
            och kvinnor, men också pojkar, som utsätts för s.k. hedersrelaterat
            våld. Barnperspektivet måste alltid finnas med och stödet till
            de barn som bevittnat våld mot mamman måste förbättras. För att
            stimulera en kompetensutveckling inom socialtjänsten och bland
            personal som arbetar med funktionshindrade avsätter Vänsterpartiet
            55 miljoner kronor per år från 2007. Pengar för detta ändamål
            föreslås i Vänsterpartiets motion för utgiftsområde 9 Hälsovård,
            sjukvård och social omsorg (So439).
          </p>
          <head xml:id="i-JdfqLn5U5fzrNTDRaf5ELd" type="h1">
            8 Tandvård och jämställdhet
          </head>
          <p xml:id="i-2kU8gqwYvHJVzzFt2nL3Ry">
            Genusperspektiv i tandvården saknas nästan helt. I utredningen
            om ett nytt Stöd till hälsobefrämjande tandvård, del 1 och 2 (SOU
            2006:27 och SOU 2006:71) är statistiken beträffande kön och tandhälsa
            klart bristfällig. Det man vet är att kvinnor besöker tandläkare
            och tandhygienister något oftare än vad män gör. När det gäller
            tandvårdsbehov så vet man att det finns tydliga socioekonomiska
            och geografiska skillnader beträffande tandhälsa och tandvårdsutnyttjande.
            Det behövs med andra ord en genomgripande analys av tandvården
            ur ett genusperspektiv motsvarande de studier som Socialstyrelsen
            genomfört avseende hälso- och sjukvård och socialtjänst. Vänsterpartiet
            föreslår därför i vår tandvårdsmotion att tandvården ska analyseras
            ur ett genusperspektiv.
          </p>
          <p xml:id="i-LoXWoYuoHY2VorMKaF6NPW">
            Den 1 juli 2002 infördes det ett högkostnadsskydd i tandvård
            för personer över 65 år. För att erhålla subvention krävs det
            en förhandsprövning. Vid en uppföljning av perioden den 1 juli
            200230 september 2003 hade det inkommit 79 383 förhandsprövningar
            av vilka 55 procent avsåg kvinnor. Hur könsfördelningen såg ut
            avseende beslut framgår inte av Riksförsäkringsverkets redovisning.
            Högkostnadsskyddet och dess utfall är viktigt ur ett genusperspektiv
            då det riktas till äldre över 65 år och där de allra äldsta åldersgrupperna
            domineras av kvinnor. Kvinnor med mycket låga inkomster. Då det
            saknas en genusanalys av tandvården är det svårt att bedöma hur
            tandvårdsbehandlingarna är anpassade utifrån kvinnors respektive
            mäns behov. Det kan finnas skillnader som i dag inte uppmärksammas.
          </p>
          <head xml:id="i-CnQKHdcJhGfRzC4jBGk2Vk" type="h1">
            9 Funktionshinder och jämställdhet
          </head>
          <p xml:id="i-W95jW8QrGw1vJMnuKQ9pqC">
            Det finns fler kvinnor än män med funktionshinder vilket framför
            allt kan förklaras av att kvinnor lever längre än män. Fördelningen
            av de flesta funktionshinder är relativt jämn mellan kvinnor och
            män men skillnader finns i vilka insatser som ges. Studier har
            visat att fler män än kvinnor får kommunala insatser. Män i åldersgruppen
            1664 år som bor ensamma har tre gånger lättare än ensamboende
            kvinnor att få kommunal hjälp (SOU 2001:156). I Socialstyrelsens
            rapport Jämställd socialtjänst? pekar man på avsaknaden av könsperspektiv
            och jämställdhet i lagstiftningen och dess förarbeten när det
            gäller funktionshindrade.
          </p>
          <p xml:id="i-2EqYdYq5tzFvo53eqPyZ5A">
            Vid en levnadsnivåundersökning bland personer med funktionshinder
            2005 utförd av utredningsinstitutet Handu AB visade det sig att
            kvinnor generellt sett har flera funktionsnedsättningar eller
            kroniska sjukdomar jämfört med män, och deras allmänna hälsotillstånd
            är sämre. Kvinnorna har också generellt sett lägre inkomster,
            många av dem riktigt låga inkomster. En högre andel av kvinnorna
            än av männen har under de två senaste veckorna använt smärtstillande
            läkemedel, sömnmedel, antidepressiva eller lugnande medel. Fler
            kvinnor än män uppger också att de är i behov av bostadsanpassning.
          </p>
          <p xml:id="i-M9vw8MoRMcHG1myaMwX43r">
            Enligt Socialförsäkringsboken 2004, förefaller arbetsgivare gynna
            män framför kvinnor i anpassningen av arbete då arbetsoförmågan
            är ett faktum. I bedömningar om kvinnors och mäns rehabiliteringspotential
            som Försäkringskassans handläggare ska göra uppträder också ett
            könsmönster. Detta mönster återspeglar synen på mannen som familjeförsörjare.
            Således är urvalet av rehabiliteringstjänster som Försäkringskassan
            tillhandahåller, i synnerhet utbildningsmöjligheter, större för
            män än för kvinnor. Liknande exempel kan hämtas från verksamheten
            inom sjukvården, arbetsförmedlingen och andra samhällsorgan. Det
            krävs en genusmedveten och professionell yrkesutövning för att
            minska risken för att likadana situationer leder till olika bedömningar
            beroende på kön.
          </p>
          <p xml:id="i-Ffc6MHF9YRFeBkaH9cXKM9">
            Funktionshindrade kvinnor och flickor som utsätts för våld och
            övergrepp är en särskilt utsatt grupp där kön och funktionshinder
            sammantaget bidrar till ett osynliggörande. De kvinnojourer och
            andra samhällsinsatser som har i uppdrag att stödja våldsutsatta
            kvinnor saknar ofta kunskap och redskap för att möta funktionshindrade
            flickor och kvinnor. Funktionshindret kan utgöra en svårighet
            för flickan eller kvinnan att uttrycka vad hon varit med om, och
            ofta utförs våld och övergrepp av närstående eller personal som
            flickan eller kvinnan är beroende av. Vänsterpartiet har vid flera
            tillfällen motionerat om funktionshindrade flickors och kvinnors
            utsatthet och kan konstatera att lite har hänt.
          </p>
          <head xml:id="i-R1z9A1oMT35CF4t9zNGH1N" type="h1">
            10 Äldreomsorg och jämställdhet
          </head>
          <p xml:id="i-FDvxyaqhFaCgJVspo3496m">
            Äldreomsorgen består i väldigt hög utsträckning av kvinnor. Kvinnor
            som vårdar sina närstående, kvinnor som arbetar i äldreomsorgen
            och kvinnor som nyttjar äldreomsorg. Kvinnor lever längre än män
            och det påverkar självfallet den numerära dominansen av kvinnor.
          </p>
          <p xml:id="i-W3zPB5ZoicdK9KbyBBk8yc">
            Äldre kvinnor och män tenderar att över tid bli mer ojämställda
            vilket dels beror på skilda ekonomiska förhållanden, dels på att
            kvinnor i större utsträckning än män vårdar sin partner. Äldreomsorgen
            är i sin utformning dominerad av insatser som har traditionellt
            kvinnliga förtecken vilket innebär att äldre män har mindre möjligheter
            än kvinnor till en socialt meningsfull vardag. Det är särskilt
            tydligt på äldreboendena. Utbudet av insatser i äldreomsorgen
            präglas också av att vara traditionellt kvinnliga. Därmed saknas
            insatser som snöskottning, vaktmästerisysslor och motsvarande
            för att klara ett eget boende. Socialstyrelsens rapport Jämställd
            socialtjänst? pekar på att den kommunala äldreomsorgen är dåligt
            anpassad till kvinnors behov. Rapporten drar också slutsatsen
            att kvinnor är mer utlämnade till och beroende av offentliga insatser
            samtidigt som det skett en förskjutning av insatser från det offentliga
            till närstående, framför allt partner och döttrar.
          </p>
          <p xml:id="i-UYjRH62gMA9Jvh9F46nGLK">
            Regeringen saknar i dag ett uttalat jämställdhetsmål för äldreomsorgen.
            Mot bakgrund av den tydliga ojämställdhet som i dag råder inom
            äldreomsorgen är det angeläget att regeringen går i spetsen för
            arbetet med att utjämna skillnaderna. Att införa ett jämställdhetsmål
            för äldreomsorgen skulle vara en viktig markering.
          </p>
          <p xml:id="i-4VS68buCDoptFA3tsAg8xY">
            I Agneta Stark och Agneta Regnérs rapport I vems händer? Om arbete,
            genus, åldrande och omsorg i tre EU-länder uppmärksammas det ansvar
            som läggs på kvinnor för äldreomsorgen. Mot bakgrund av den aktuella
            debatten om vilken välfärd vi kommer att ha råd med i framtiden,
            i synnerhet äldreomsorgen, är Stark och Regnérs påstående om att
            kvinnor blir ett vårdproblem om inte döttrar och svärdöttrar sköter
            arbetet viktigt. Kvinnor som inte vill eller kan vårda sina närstående
            blir problem, liksom de kvinnor som är anställda i äldreomsorgen
            och som kräver högre lön. Underförstått blir kvinnors rättmätiga
            behov ett problem om män tvingas omprioritera sin tid, ekonomi
            och sitt arbete.
          </p>
          <head xml:id="i-Ei8sxrKWvRRhgAc8cQVTMq" type="h1">
            11 Barn och jämställdhet
          </head>
          <p xml:id="i-R5YfT13Fud64k6pGGjWvSg">
            Flickor och pojkar bemöts tidigt på olika sätt utifrån kön. De
            studier som tidigare gjorts har ofta fokuserat på flickors behov
            och villkor. Det har inneburit att man riskerar att cementera
            pojken som norm samtidigt som man osynliggör pojkars behov.
          </p>
          <p xml:id="i-7sfSK96FZ5dTqae5KKNmh8">
            Könsstrukturerna blir särskilt tydliga i familjerättsfrågor och
            i situationer där socialtjänsten ska relatera till föräldrarna.
            Kvinnorna ges störst ansvar för barnet och då modern inte längre
            klarar av det ansvaret räknas inte alltid fadern som ett reellt
            alternativ som ensam vårdnadshavare, utan i stället blir fosterhemsplacering
            ofta aktuellt.
          </p>
          <p xml:id="i-CzVkVz1NunUFn7wxiTHfGx">
            Flickors och pojkars sexualitet betraktas på olika sätt och socialtjänsten
            tenderar att betrakta tidig och aktiv sexualitet hos flickor som
            ett problem. Det används inte sällan som ett skäl för familjehemsplacering.
            Generellt kan man säga att tonårsflickor ofta placeras i fosterhem
            på grund av relationsproblem och pojkar på grund av beteendeproblem.
            Flickors problem uppmärksammas senare än pojkars, vilket visar
            på att flickors situation tycks vara relativt osynlig fram tills
            att flickorna kommer upp i tonåren.
          </p>
          <head xml:id="i-CBmAzFCyX9D7wjyRvCytBe" type="h1">
            12 Läkemedel och jämställdhet
          </head>
          <p xml:id="i-WFhEVRQ18gtc31JtiWKKoM">
            Läkemedel är en central del inom hälso- och sjukvården. Läkemedelsindustrin
            omsätter miljardbelopp årligen och nya läkemedel produceras i
            allt högre hastighet. Vad gäller förskrivning, biverkningar och
            reklam finns det stora skillnader mellan kvinnor och män. Kvinnor
            förskrivs oftare läkemedel mot smärta, psykisk ohälsa medan män
            oftare får läkemedel mot för höga blodfetter och mot hjärt- och
            kärlsjukdomar.
          </p>
          <p xml:id="i-DdZD5CJtoRuHAtoAj96FjE">
            Förskrivningsmönstren hänger självfallet samman med vilka sjukdomar
            som dominerar hos kvinnor respektive män, men bland dem som är
            över 80 år är förekomsten av hjärt- och kärlsjukdomar lika hög
            hos både kvinnor och män. I Socialstyrelsens rapport Jämställd
            vård pekar man på läkemedelsreklamens traditionella uppfattning
            om kvinnor och män. Socialstyrelsen säger att vid en analys av
            annonser för läkemedel framgår det att män beskrivs som hårt arbetande
            och kvinnor som deprimerade och känslosamma. Därmed anges det
            underförstått att orsaken till att män ska få läkemedel är att
            de ska kunna orka arbeta. I reklam för antidepressiva läkemedel
            är den vanligaste personen som framställs en kvinna. En jämförelse
            med förskrivningar av antidepressiva läkemedel visar att kvinnor
            dubbelt så ofta förskrivs dessa läkemedel.
          </p>
          <p xml:id="i-6wioJ9eT8ngtLV3DW5MWEg">
            Det har länge varit regel att de flesta läkemedel företrädesvis
            utprovats på friska unga män trots att båda könen föreskrivits
            preparatet. Den trenden har vänt, men det finns fortfarande vissa
            brister och regeringen gav därför Läkemedelsverket i uppdrag att
            se över läkemedlen utifrån ett genusperspektiv.
          </p>
          <p xml:id="i-5pSR69AvMsht6tc5KtvDf6">
            Läkemedelsverket menar i sin rapport att det finns betydande
            mytbildning på detta område. Verket konstaterar att kvinnor numera
            deltar i kliniska prövningar i lika stor utsträckning som män.
            Det skulle strida mot gällande bestämmelser att godkänna ett läkemedel
            som ska användas av både kvinnor och män, men som bara har testats
            av det ena könet. Vidare menar man att skillnaderna i läkemedels
            effekt och biverkningar är mycket små mellan kvinnor och män.
            Skillnaderna är oftast större mellan olika åldersgrupper.
          </p>
          <p xml:id="i-WiX6d44S8jNWsbVc5Myd7s">
            Det är bra att jämställdheten ökat när det gäller utprovning
            av läkemedel, men det finns ett område som behöver studeras djupare.
            I de kliniska studierna återspeglar andelen män och kvinnor förekomsten
            av sjukdomen i populationen som helhet. För en sjukdom som anses
            vanligare bland kvinnor är det sålunda fler kvinnor i studien
            och vice versa. Här kan det uppstå vissa problem när det ibland
            föreligger felaktiga uppfattningar om en sjukdoms förekomst hos
            ett av könen, t.ex. är kvinnors hjärtsjukdomar ofta underdiagnosticerade
            samt uppkommer i högre ålder än för män. Om dessa fakta inte beaktas
            kommer läkemedel fortfarande att tas fram utifrån mansdominerad
            studie vilket kan vara till kvinnors nackdel.
          </p>
          <p xml:id="i-3SiuntktjyHD1DX6XNZxqd">
            Trots att könsskillnader tas med vid bedömningen av ett läkemedel
            inför godkännande, upplever och drabbas kvinnor oftare av biverkningsrelaterade
            besvär än män. Det finns därför skäl för att fördjupa studierna
            av läkemedel och läkemedelspåverkan ur ett könsperspektiv.
          </p>
          <head xml:id="i-BYiH3crY1FMawRQpVqxNEt" type="h1">
            13 Nationell handlingsplan för jämställdhet i vård och omsorg
          </head>
          <p xml:id="i-Et7xgua5JoN8Wvz3F1y3iD">
            Område efter område inom vård och omsorg uppvisar skillnader
            mellan kvinnor och män som inte har sin grund i skillnader vad
            gäller behov, sjukdomar och funktionshinder. Skillnaderna har
            tydligt sin grund i vilket kön den funktionshindrade, sjuke, barnet
            eller den äldre har. Det är oacceptabelt i ett demokratiskt samhälle
            som ska ha en rättvis och generell välfärd. Regeringen bör snarast
            bereda de rapporter som framför allt Riksförsäkringsverket och
            Socialstyrelsen sammanställt på uppdrag av regeringen, efter initiativ
            från Vänsterpartiet, och återkomma med förslag på åtgärder för
            att utjämna skillnaderna mellan kvinnor och män i vård och omsorg.
            Detta bör riksdagen som sin mening ge regeringen till känna.
          </p>
          <p xml:id="i-7ovTZpjSpvUJX3oGd86B3i">
            Alla berörda myndigheter inom vård och omsorgsområdet ska föra
            en könsuppdelad statistik avseende utförda insatser. Detta bör
            riksdagen som sin mening ge regeringen till känna.
          </p>
          <p xml:id="i-6apvtbJfSeMrxnZ9TQEKXf">
            Det finns ett stort behov av en mer systematisk könsuppdelad
            statistik för att synliggöra könsrelaterade problem inom vården.
            Men det behövs också metodutveckling för att kartlägga könsskillnader
            vad gäller vårdresurser och resultat. Ett genusperspektiv borde
            integreras i all forskning, utbildning och utveckling och det
            borde forskas mer om kvinnors sjukdomar och villkor i vården.
            En nationell handlingsplan för jämställdhet i vård och omsorg
            bör därför tas fram där dessa frågor behandlas. Detta bör riksdagen
            som sin mening ge regeringen till känna.
          </p>
        </div>
        <div xml:id="i-CsNrL5WJMcqGGaPDEF8weo" type="signatureBlock">
          <list xml:id="i-GeqjKWzQ7FqiCKdt3jaDMu">
            <item xml:id="i-Qn1hGBqJCzX4dpB35Rm4a2" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-595XyWayJ45M7FJy4AJhj5" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-NRrLjURnRbTndCPgvscnzf" who="i-7Gy2xwC7Jyimjy9QTKnQEf" type="signature">
              Rossana Dinamarca (v)
            </item>
            <item xml:id="i-6gUGHk96K3qMvsfJmnoTWY" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-FC273HDXkMAkRNkzfHuDEs" who="i-5CH7vHLGXLfDB5Tn7xx95V" type="signature">
              Siv Holma (v)
            </item>
            <item xml:id="i-KsqmV7GPLH5tTMC56AbHUS" who="i-du5LHNwBWrCH1am94GCk1" type="signature">
              Eva Olofsson (v)
            </item>
            <item xml:id="i-BKkmZfx7QxK2TdUKcxQKnx" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
