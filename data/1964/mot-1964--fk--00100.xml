<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__100/mot_1964__fk__100-001.pdf"/>
      <fw xml:id="i-DRVJfBUAbdbbi2N9HbRzP5">
        4 Motioner i Första kammaren, nr 100 år 1964
      </fw>
      <div type="motHeader" xml:id="i-LHF5cqN1GVqgpMr1Xo1VG6">
        <div type="motTitle" xml:id="i-6fMyGv76EUuJr27CfVDn9q"/>
        <div type="motSubmissionInfo" xml:id="i-8zkq3wkRcDAenEZGWcq9g2"/>
      </div>
      <div type="motBody" xml:id="i-V1bJqLUaeNSzJWTjBaZPM4">
        <div xml:id="i-QFaHJwEJebzFroVUhyRkSa">
          <p xml:id="i-HoiQCyMWPvCAFRuJZL6bk">
            Nr 100
          </p>
          <p xml:id="i-2X8x6WhZqM3SjjLxoxEv1g">
            Av herr Edström m. fl., om inrättande vid Lunds universitet av
            en professur i internationell rätt.
          </p>
          <p xml:id="i-MXA8PqG21fFncVTSyKzumH">
            (Lika lydande med motion nr 140 i Andra kammaren)
          </p>
          <p xml:id="i-N4P3p19TYbs5QnRz2nSTQ3">
            Större akademiska konsistoriet hemställde i sina petita angående
            avlö- ningsanslag till den juridiska fakulteten för budgetåret
            1963/64, att en pro- fessur i internationell rätt vid Lunds universitet
            omfattande folkrätt och internationell privaträtt inrättades från
            och med den 1/7 1963. Konsistoriet anförde som motivering härför
            följande.
          </p>
          <p xml:id="i-GkjDo3maxBJPAYiN9QQMvS">
            Beträffande en professur i internationell rätt vid juridiska
            fakulteten, Lunds universitet, yttrade 1943 års universitetsberedning
            (SOU 1946: 81 s. 01) i sitt betänkande att principbeslut borde
            fattas om inrättande av den- na professur. Professuren borde inrättas
            när juridiska fakulteten gjort framställning därom. Detta har
            skett vid upprepade tillfällen under de se- naste 15 åren, men
            hittills utan statsmakternas gensvar. 1949 års kommitté för den
            juridiska och samhällsvetenskapliga utbildningen framhöll i sitt
            be- tänkande (SOU 1953:15 s. 206 f., 511 och 524), att alla de
            åtgärder borde vidtagas som kunde främja intresset för internationell
            rätt, och som ett led i denna riktning föreslogs professurer i
            internationell rätt i både Uppsala och Lund. Som motivering härför
            framhöll kommittén följande: De internationella frågorna ha under
            senare år alltmer ökat i betydelse. För ett litet land som Sverige
            skulle det vara av utomordentlig vikt att äga tillgång till ett
            mindre antal välkvalificerade jurister på den internationella
            rättens område, vilka kunde sändas till de internationella organisationerna.
            Härför är det emellertid nödvändigt att tillräckliga resurser
            skapas för forskning och kvalificerad undervisning inom detta
            rättsområde genom att samtliga tre juridiska fakulteter få en
            egen professur i internationell rätt. Sedan detta skett bör det
            finnas väsentligt större möjligheter att väcka och stimulera yngre
            vetenskapsidkare till vetenskapliga insatser på den inter- nationella
            rättens område. I samband med Dag Hammarskjölds bortgång har Lunds
            studentkår i en skrivelse till Konungen föreslagit inrättandet
            av en Dag Hammarskjöld- professur i internationell rätt. I skrivelse
            från lundastudenterna framhålles, att Dag Hammarskjöld under hela
            sin tid som generalsekreterare enträget och målmedvetet arbetat
            på att stärka den internationella rättens ställning för att därigenom
            få ett verkningsfullt instrument att lösa mellanfolkliga tvister.
            Vidare framhålles att ett universitets möjligheter att verka för
            detta mål är att forska i den existerande internationella rätten
            och söka vidare- utveckla denna. Sverige har emellertid endast
            en professur i internationell rätt, och därför är den internationellt
            rättsliga forskningen i vårt land föga
          </p>
          <pb facs="riksdagen-motions-pdf/data/1964/mot_1964__fk__100/mot_1964__fk__100-002.pdf"/>
          <fw xml:id="i-FjDNLQ6fMqwheRmUGYTmjS">
            Motioner i Första kammaren, nr 100 år 1964 5
          </fw>
          <p xml:id="i-WUhZJNMDH3tynNsY7uphD1">
            utvecklad. Genom att inrätta ytterligare en professur i internationell
            rätt skulle Sverige verka för det som var ledmotivet för Hammarskjölds
            verk- samhet, nämligen fred och frihet för världens folk. I anledning
            av denna framställning anförde Lund universitets rektor, professor
            Philip Sandblom, den 22 september 1961 i likalydande skrivelser
            till hans excellens statsministern och till statsrådet och chefen
            för eckle- siastikdepartementet bland annat följande. I vår egen
            tid och icke minst under de senaste åren har det blivit uppen-
            bart, att såväl folkrätten som den internationella rätten i vidsträckt
            mening fått en allt större betydelse. För en liten stat som Sverige
            är det av stor, ja i vissa lägen av enorm betydelse, att hava
            tillgång till en på vetenskap- lig forskning grundad aktuell folkrättslig
            kunskap. Detta gäller också den internationella privaträtten.
            Här bör det räcka med att endast nämna två exempel: dels alla
            de privaträttsliga frågor, som beröra i vårt land emot- tagna
            tiotusentals flyktingar eller andra hos oss bosatta utlänningar,
            dels de väldiga internationellt rättsliga problemkomplex, som
            måste bliva följ- den av de pågående övervägandena och planerna
            på vårt lands förbindelse med de stora europeiska handelsblocken.
            Från företrädarna för den svenska industrien och handelskamrarna
            har också vid upprepade tillfällen kraftigt understrukits betydelsen
            av vetenskaplig forskning och undervisning i in- ternationell
            rätt. Studenterna ha också tidigare vid upprepade tillfällen uttalat
            önskemålet om en professur i ämnet vid härvarande universitet.
            Stu- dentkårens hemställan synes mig sålunda vara starkt motiverad.
            Jag får där- för med synnerligt eftertryck tillstyrka att vid
            Lund universitet måtte re- dan från och med nästa budgetår inrättas
            en professur under namnet Dag Hammarskjölds professur i internationell
            rätt. I det remissyttrande som universitetskanslern avgav den
            16 oktober 1961 underströks angelägenheten av att ämnet internationell
            rätt vore företrätt genom professurer vid rikets samtliga juridiska
            fakulteter. Kanslern hem- ställde förty, att Kungl. Maj:t i 1962
            års statsverksproposition måtte föreslå inrättandet av en professur
            i internationell rätt vid Lunds och Uppsala universitet från och
            med budgetåret 1963/64. I sin motivering framhöll därvid kanslern
            beträffande folkrättens ställning och betydelse följande. Motsättningarna
            mellan de västeuropeiskt orienterade staterna samt de så kallade
            folkdemokratierna och det nya element, som de självständig- blivna
            kolonialområdena utgöra i det internationella umgänget, ha väsent-
            ligt raserat den enhetlighet i civilisation och rättsuppfattning,
            som varit den tidigare folkrättens grund. Den pågående utvecklingen
            har ökat den inter- nationella rättens betydelse för de praktiskt
            verksamma juristerna genom att kommunikationerna och handelsförbindelserna
            mellan länderna blivit allt livligare. Som motivering för inrättandet
            av professur i internationell rätt vid ju- ridiska fakulteten
            i Lund omfattande både folkrätt och internationell pri- vaträtt
            förtjänar påpekas den tillbakaskjutna plats ämnet intar enligt
            den år 1957 antagna studieordningen för juris kandidatexamen och
            juri- diskt-samhällsvetenskaplig examen. ämnet folkrätt ingår
            som en mindre del i examensämnet offentlig rätt med folkrätt,
            vilket för övrigt redan omfaltar de stora ämnesområdena statsrätt
            och förvaltningsrätt. Den internationella privaträtten åter är
            visserligen självständigt examensämne men har enligt planen över
            studiegången en normalstudietid om blott 3 veckor. Professorn
            i internationell privaträtt är samtidigt professor i civilrätt
            och har sålunda
          </p>
          <pb facs="riksdagen-motions-pdf/data/1964/mot_1964__fk__100/mot_1964__fk__100-003.pdf"/>
          <fw xml:id="i-VTCsCfPzJ8mQNRhnQBoddd">
            6 Motioner i Första kammaren, nr 100 år 1964
          </fw>
          <p xml:id="i-MqoBFthKESkQDW7r5gorny">
            en mycket omfattande examinationsskyldighet, varigenom hans möjligheter
            till forskning i internationell privaträtt är starkt begränsade.
            Folkrättens och den internationella privaträttens nuvarande ringa
            utrymme betecknar en märklig disproportion med hänsyn till dessa
            ämnens i våra dagar allt- mer ökade betydelse. Splittringen på
            två examensämnen samt avsaknaden av speciella lärare inom dessa
            rättsområden medför, att de vilka önskar ägna sig åt fördjupade
            studier i något av dessa ämnen inom juris kandi- datexamens ram
            ej kan beredas den erforderliga handledningen. Detta gäl- ler
            i än högre grad dem, som vill licentiera eller doktorera i detta
            ämne. För de praktiskt verksamma juristerna har den internationella
            rätten fått en alltmer ökad betydelse. Från den internationella
            privaträttens om- råde räcker det med att nämna endast två exempel:
            dels alla de privaträtts- liga frågor som berör i vårt land emottagna
            tiotusentals flyktingar eller andra hos oss bosatta utlänningar,
            dels de väldiga internationellt privat- rättsliga problemkomplex
            som måste bli följden av planerna på vårt lands associering med
            den europeiska ekonomiska gemenskapen. Företrädarna för den svenska
            industrien och handelskamrarna har också vid upprepade tillfällen
            kraftigt understrukit betydelsen av vetenskaplig forskning och
            undervisning i internationell rätt. I en tid av alltmer ökad spänning
            i världen med ständigt återkommande konflikter är det för en liten
            stat som Sverige av stor, i vissa lägen avgö- rande betydelse
            att ha tillgång till en på vetenskaplig forskning grundad aktuell
            folkrättslig kunskap. Den internationella rätten har en historisk
            anknytning till Lunds univer- sitet. Under universitetets första
            tid verkade här dåtidens främste folkrätts- expert, Samuel von
            Pufendorf. Genom sina banbrytande forskningar med- verkade han
            väsentligt till utvecklingen av folkrätten och därmed den inter-
            nationella rätten. Genom att inrätta en professur i internationell
            rätt vid Lund universitet skulle universitetet ånyo få möjlighet
            att i framtiden medverka till utvecklingen av den internationella
            rätten. För en professur i internationell rätt i Lund talar även
            bestämmelsen om riksgiltighet för akademiska betyg i juridik,
            som juristutbildningskommit- tén vid genomförandet av juristutbildningsreformen
            1958 framhöll såsom synnerligen väsentlig. Riksgiltigheten innebär
            i korta ordalag, att betyg i ett ämne vid en fakultet skall äga
            giltighet vid landets övriga juridiska fakul- teter. På grund
            härav måste innehållet i de olika examensämnena vara det- samma
            vid de skilda fakulteterna. Om internationell rätt skulle utbrytas
            och bilda ett eget examensämne vid blott en av de juridiska fakulteterna
            skulle detta innebära ett avsteg från principen om riksgiltighet.
            Då en pro- fessur i internationell rätt redan inrättats vid Stockholms
            universitet talar starka skäl för att det snarast måtte inrättas
            professurer i internationell rätt även vid härvarande juridiska
            fakultet. Den kostnad som inrättandet av en professur i internationell
            rätt kom- mer att medföra är ringa med hänsyn till det stora värde
            en ökad kunskap om de internationellt rättsliga problemen har
            för vårt land.
          </p>
          <p xml:id="i-KfhdGtBDkwYp7RQafpEX35">
            Universitetskanslern framhöll i anledning av konsistoriets framställning,
            att de internationella frågorna har fått alltmer ökad betydelse
            under de se- naste åren. Det är därför nödvändigt att tillräckliga
            resurser skapas för forskning och undervisning inom detta rättsområde
            genom att samtliga juridiska fakulteter erhåller professur i internationell
            rätt. Kanslern fram-
          </p>
          <pb facs="riksdagen-motions-pdf/data/1964/mot_1964__fk__100/mot_1964__fk__100-004.pdf"/>
          <fw xml:id="i-CUwc5JLfofaYXhSLUMfn9t">
            Motioner i Första kammaren, nr 100--101 år 1964 7
          </fw>
          <p xml:id="i-6zNGwfy3n9eJWozhEhzMqw">
            lägger dock endast förslag om professur vid Uppsala universitet
            men an- mäler, att han vid bifall till detta förslag avser att
            kommande år föreslå motsvarande tjänst vid Lunds universitet.
            I föregående års statsverksproposition omnämndes emellertid icke
            frå- gan om inrättande av professurer i internationell rätt. Samma
            krav har framförts även i år, och universitetskanslern har av-
            givit motsvarande yttrande. Ej heller i årets statsverksproposition
            har nå- gon professur i internationell rätt upptagits. I våra
            dagar måste det anses utgöra en allvarlig ofullkomlighet i en
            uni- versitetsorganisation att denna icke innefattar någon företrädare
            för inter- nationell rätt. Vid utländska universitet finnes regelmässigt
            en professur i detta ämne. Det kan nämnas, att t. o. m. vid Handelshgjskolen
            i Köpen- hamn har en professur i internationell rätt blivit inrättad.
            Vårt lands möj- ligheter att hävda sig i internationella sammanhang
            kommer till en del att bero på om statsmakterna tillser, att forskning
            och undervisning på detta rättsområde kommer i gång vid våra universitet.
            Med stöd av vad som ovan anförts hemställes, att riksdagen vid
            behandlingen av punkt E 7 under åt- tonde huvudtiteln måtte besluta
            att en professur i interna- tionell rätt vid Lunds universitet
            omfattande folkrätt och internationell privaträtt inrättas från
            och med budgetåret 1964/65.
          </p>
          <p xml:id="i-ThGqfGhfZBatfwuMhrFAPJ" type="date">
            Stockholm den 22 januari 1964
          </p>
          <p xml:id="i-46dS65EpvWTCKUnRfieCEB">
            Gunnar Edström Gösta Jacobsson Lennart Geijer
          </p>
          <p xml:id="i-8zaFVwEjCXuhtxM1fLhWWg">
            Nr 101
          </p>
          <p xml:id="i-XR8Q6pw1gPWGwNFvZmwk6x">
            Av herr Edström m. fl., om inrättande vid Lunds universitet av
            en preceptur i processrätt.
          </p>
          <p xml:id="i-5RvmQCcK2nfnaTSurpGybu">
            (Lika lydande med motion nr 141 i Andra kammaren) Stockholm den
            22 januari 1964
          </p>
          <p xml:id="i-V4EB2WfCotZWAEMFSkJFnE">
            Gunnar Edström Gösta Jacobsson Lennart Geijer
          </p>
        </div>
      </div>
    </body>
  </text>
</TEI>
