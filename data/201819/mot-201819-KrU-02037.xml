<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KrU-02037">
  <teiHeader>
    <fileDesc>
      <titleStmt>
        <title>En liberal kulturpolitik</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2037 av Christer Nylander m.fl. (L)</title>
          <idno type="rdwebb">H6022037</idno>
          <rs type="number">2037</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H6022037/text</ref>
          <ref type="dokument_url_html">http://data.riksdagen.se/dokument/H6022037</ref>
          <ref type="dokumentstatus_url_xml">http://data.riksdagen.se/dokumentstatus/H6022037</ref>
          <ref type="docx">http://data.riksdagen.se/fil/7BD48E68-1DC3-4420-8B72-833A5376A627</ref>
          <ref type="pdf">http://data.riksdagen.se/fil/8823F152-BCF4-4CBA-8D7B-5A33E8B793F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7RFhERkbwY9cCYTi5x6tt8" type="signed"/>
        <correspContext corresp="i-7RFhERkbwY9cCYTi5x6tt8">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-NtZEE1J9pWHAxRidrp47va" type="submitted">
          <date when="2018-11-29"/>
          <time when="14:10:04"/>
        </correspAction>
        <correspAction xml:id="i-96WSS1axAbuPHzqki5pbvv" type="reviewed">
          <date when="2018-11-29"/>
          <time when="14:19:53"/>
        </correspAction>
        <correspAction xml:id="i-WknvMs96oRyC9QaZCDSwzp" type="referred">
          <date when="2018-12-05"/>
        </correspAction>
        <correspAction xml:id="i-H9HShAfEntJHgvZU9NKvud" type="assigned">
          <date when="2019-06-04"/>
          <time when="15:12:01"/>
        </correspAction>
        <correspContext corresp="i-H9HShAfEntJHgvZU9NKvud">
          <ref type="assignedTo">Kulturutskottet</ref>
        </correspContext>
        <correspAction xml:id="i-5uvY7GM6Ko85ie2Hpo22A6" type="behandlas_i"/>
        <correspContext corresp="i-5uvY7GM6Ko85ie2Hpo22A6">
          <ref type="uppgift">2018/19:KrU7</ref>
          <ref type="ref_dok_id">H601KrU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU7</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MKoanTQN5MRLoixxbJ4c8k" type="behandlas_i"/>
        <correspContext corresp="i-MKoanTQN5MRLoixxbJ4c8k">
          <ref type="uppgift">2018/19:KrU11</ref>
          <ref type="ref_dok_id">H601KrU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU11</ref>
          <ref type="ref_dok_titel">Kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QxJEFdEjJGJvNctQjT65Ea" type="behandlas_i"/>
        <correspContext corresp="i-QxJEFdEjJGJvNctQjT65Ea">
          <ref type="uppgift">2018/19:KU29</ref>
          <ref type="ref_dok_id">H601KU29</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU29</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-16AyYABhCdM6wtDv2kJMJ1" type="behandlas_i"/>
        <correspContext corresp="i-16AyYABhCdM6wtDv2kJMJ1">
          <ref type="uppgift">2018/19:KrU12</ref>
          <ref type="ref_dok_id">H601KrU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU12</ref>
          <ref type="ref_dok_titel">Allmänna kulturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KNcknbc7NxxvHFR9kZRNDJ" type="behandlas_i"/>
        <correspContext corresp="i-KNcknbc7NxxvHFR9kZRNDJ">
          <ref type="uppgift">2018/19:KrU13</ref>
          <ref type="ref_dok_id">H601KrU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU13</ref>
          <ref type="ref_dok_titel">Frågor om konstarterna och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2zquR3jQb5wrHpG2APnxfB" type="behandlas_i"/>
        <correspContext corresp="i-2zquR3jQb5wrHpG2APnxfB">
          <ref type="uppgift">2018/19:KrU9</ref>
          <ref type="ref_dok_id">H601KrU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU9</ref>
          <ref type="ref_dok_titel">Folkbildningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J8VYiz2R83dZC6wsTYQAEC" type="behandlas_i"/>
        <correspContext corresp="i-J8VYiz2R83dZC6wsTYQAEC">
          <ref type="uppgift">2018/19:KrU1</ref>
          <ref type="ref_dok_id">H601KrU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4LMDPf5eTNyhkFD2t8Uj4B" type="motHeader">
        <div xml:id="i-8Ttx6ocE1ZLVbL1gERHtD" type="motTitle">
          Motion till riksdagen 2018/19:2037 av Christer Nylander m.fl.
          (L) En liberal kulturpolitik
        </div>
      </div>
      <div xml:id="i-9iMGZ9oQoh2Fkp8FTDE7cQ" type="motBody">
        <div xml:id="i-BWjpmoVRPz6KgW8PvRYWL3" type="motProposal" subtype="förslag">
          <head xml:id="i-DZ3DY9Jbe9qeBPiHj9H78c">
            Förslag till riksdagsbeslut
          </head>
          <list xml:id="i-HxAxbdwHpyxUmHJWpiUuw2" style="ol">
            <item xml:id="i-RXhDCaghXidQYaXBAA7q7S">
              Riksdagen ställer sig bakom det som anförs i motionen om att
              målen för kulturpolitiken bör vara frihet, mångfald och kvalitet
              och tillkännager detta för regeringen.
            </item>
            <item xml:id="i-GyqB26TRDKm8SBnya4q73">
              Riksdagen ställer sig bakom det som anförs i motionen om en bred
              utredning om att bredda kulturens finansiering och tillkännager
              detta för regeringen.
            </item>
            <item xml:id="i-7CN6TzcZEvSJ5HaShMKPFP">
              Riksdagen ställer sig bakom det som anförs i motionen om ökat
              engagemang i det internationella kultursamarbetet och tillkännager
              detta för regeringen.
            </item>
            <item xml:id="i-E6QtyofdrqDKKzqLSRU8kN">
              Riksdagen ställer sig bakom det som anförs i motionen om att
              stöd till kulturen ska vara kvalitetsdrivande och tillkännager
              detta för regeringen.
            </item>
            <item xml:id="i-UQSv1axmKBDc3EtCRaq1gt">
              Riksdagen ställer sig bakom det som anförs i motionen om principer
              för stöd till folkbildningen och tillkännager detta för regeringen.
            </item>
            <item xml:id="i-Uj9NzRU1KYrfu49B4aRDU2">
              Riksdagen ställer sig bakom det som anförs i motionen om ökad
              trygghet på biblioteken och tillkännager detta för regeringen.
            </item>
            <item xml:id="i-Vtz7fMJ9EyFZA4gDbSFS6V">
              Riksdagen ställer sig bakom det som anförs i motionen om att
              se över skyddet för medier och journalister och tillkännager detta
              för regeringen.
            </item>
            <item xml:id="i-Jp2NAkxaMgc4deaKmLcBn7">
              Riksdagen ställer sig bakom det som anförs i motionen om att
              värna olika museers särart och tillkännager detta för regeringen.
            </item>
            <item xml:id="i-7rj74c8cQggVD7p2Lb31Kt">
              Riksdagen ställer sig bakom det som anförs i motionen om att
              skydda det gemensamma kulturarvet i världen och tillkännager detta
              för regeringen.
            </item>
            <item xml:id="i-AJUAFujYkkQKx18nqu3zGh">
              Riksdagen ställer sig bakom det som anförs i motionen om ett
              särskilt konstnärligt nationellt uppdrag och tillkännager detta
              för regeringen.
            </item>
            <item xml:id="i-888s2tbAYXZxxgUfGEvgwp">
              Riksdagen ställer sig bakom det som anförs i motionen om en bred
              utredning om framtidens filmpolitik och tillkännager detta för
              regeringen.
            </item>
            <item xml:id="i-Mnzmp9nwR4kBVubJBM7iJT">
              Riksdagen ställer sig bakom det som anförs i motionen om formerna
              för kultursamverkansmodellen och tillkännager detta för regeringen.
            </item>
          </list>
        </div>
        <div xml:id="i-PKgsdjx6k5NQni8wMNwcLQ" type="motContent">
          <head xml:id="i-A4cyjGKA8oi7sSTss1Nrax" type="h1">
            Motivering
          </head>
          <p xml:id="i-BuFTTgkU2yakj9X88CbL15">
            Liberal kulturpolitik syftar till människors förståelse och utveckling.
            Tanken att se människan för vad hon är och kan bli – inte bara
            var hon kommer ifrån – är en central skillnad mellan liberaler
            å ena sidan och populister, socialkonservativa och identitetsvänster
            å den andra. Medan andra strävar efter att den enskilda människan
            ska stanna med sin grupp välkomnar liberaler att individen utmanar
            gruppen.
          </p>
          <p xml:id="i-PKs1bSd4Q7nPdhyQcH5uCR">
            Kulturen är intellektets infrastruktur. Den ger människor verktyg
            att förstå, ifrågasätta, påverka och se på samhället ur nya perspektiv.
            När människor utövar eller tar del av kultur föds inspiration,
            kreativitet och nya idéer. Kultur kan öka människors nyfikenhet
            också på sådant man inte tidigare visste man var intresserad av
            eller ens visste fanns. Kulturpolitiken ska sträva efter att människor
            lär sig mer om sig själva, sin personlighet, sin förmåga, sina
            fördomar, sitt sammanhang, sitt samhälle, sin samtid och sin framtid.
            I mötet med kvalitetskultur växer man som människa.
          </p>
          <head xml:id="i-9iBWcKsz33NDvkFkA9raye" type="h2">
            Mål för kulturpolitiken
          </head>
          <p xml:id="i-VeDsG4p7KJ2mMF69AaQqy3">
            Målen för kulturpolitiken bör utgå från frihet, mångfald och
            kvalitet. Genom att renodla dessa som mål täcks många av dagens
            mål och verktyg för att nå dem också in.
          </p>
          <head xml:id="i-2ANGcDT9hKfK2FEi5SPqpa" type="h3">
            Frihet
          </head>
          <p xml:id="i-RByLATZQ7Qn685g4EtQBGd">
            För Liberalerna är kulturens frihet helt central. Ett öppet samhälle
            behöver litteratur, konst och andra kulturella uttryck som provocerar
            och utmanar. I land efter land i vår närhet har vi sett hur auktoritära
            makthavare monterar ner det öppna samhällets strukturer, och bland
            det första de har gett sig på har varit kultur som de på olika
            sätt har funnit misshaglig.
          </p>
          <p xml:id="i-98NWWgobnYVxQ872eUaFrN">
            Även i Sverige hörs rop på att misshaglig kultur ska tystas.
            Andra vill göra kulturen till verktyg för att främja ett hållbart
            samhälle, jämställdhet och integration – mål som vi i Liberalerna
            i och för sig delar, men om vi börjar använda kulturen som verktyg
            för sånt som är gott, öppnar vi också för dem som vill använda
            den i andra syften.
          </p>
          <p xml:id="i-KVmSaBgo9pHTvnhH98yuvM">
            Kulturen bidrar självklart till många av de mål vi vill nå med
            politiken, men kultur­politiken får aldrig vara instrumentell.
            Kulturen ger människor verktyg att tänka själva, och det är själva
            grunden för liberalismen. Medan andra strävar efter att den enskilda
            människan ska stanna med sin grupp välkomnar liberaler att individen
            överraskar och utmanar gruppen.
          </p>
          <p xml:id="i-YPcF5bjXKa4tBcoWnCGxrv">
            En fri kultur med stor mångfald är sitt eget skydd mot mörka
            krafter. Man blir inte automatiskt demokrat av bildning. Men bildning
            ger människor verktyg att värdera information, verktyg att skilja
            sanning från lögn och trovärdigt från osannolikt.
          </p>
          <p xml:id="i-BdkbtVJ2oDKYegEvaEwSjb">
            En av de avgörande kulturpolitiska frågorna de närmaste åren,
            i Sverige och i övriga världen, är därför hur vi garanterar konstnärlig
            frihet. En del i detta är att offentlig finansiering ska ske i
            former som garanterar kulturlivets oberoende. Vi vill hellre se
            färre stora påsar med stöd som kan användas ganska fritt och långsiktigt
            än många små öronmärkta korta stöd. För att öka friheten behövs
            också en ökad mångfald i finansi­eringen av kultur. Det offentliga
            stödet ska vara fortsatt ambitiöst, men kulturskapare måste ha
            fler möjliga finansiärer att vända sig till. Om en vänder dem
            ryggen ska det finnas tio andra att vända sig till. Donationer
            till och köp av kultur ska vara avdragsgillt, det behövs fler
            stiftelser för kulturfinansiering och villkoren för privat kultursponsring
            bör förbättras. Liberalerna vill se en bred utredning om hur kulturens
            finansiering kan breddas.
          </p>
          <p xml:id="i-XMUbsUHqQQH72DuDtpDr8v">
            Fler långa stipendier på fem till tio år bör inrättas för att
            fler kulturskapare ska få möjlighet att söka och få dessa stipendier.
            Fördelning av stipendierna ska ske utifrån kvalitetsaspekter.
            Frilansande kulturskapares sociala trygghet måste stärkas. En
            utred­ning bör tillsättas som ser över villkoren för pensioner,
            intjänandegrunder och möjlig­heten att ”fondera” inkomster över
            flera år för att jämna ut inkomster. Samtidigt bör högskolor med
            konstnärlig inriktning få i uppdrag att se över möjligheterna
            till kompetensutveckling/vidareutveckling för konstnärer och kulturarbetare.
            Skatteverket ska ha särskild kompetens för kulturskapare, som
            kan hjälpa till med rådgivning och information. Liknande arrangemang
            bör kunna skapas inom Försäkringskassan.
          </p>
          <head xml:id="i-99H7BroSYm1A1qs3WmWpwy" type="h3">
            Mångfald
          </head>
          <p xml:id="i-6NLm74G45ftJDU2Q5d8rVH">
            Kulturpolitiken ska syfta till att kulturen får växa, förändras
            och präglas av många olika åsikter, uttryckssätt och aktörer.
            Kulturarvet ska både bevaras och brukas ur många olika perspektiv.
            Kulturlivet ska vara tillgängligt för alla oavsett kön, bakgrund
            eller funktionalitet, och olika kulturyttringar ska finnas tillgängliga
            i hela landet. Kultur­politiken ska slå vakt om såväl bredd som
            spets. Det ska finnas utrymme för både kulturupplevelser av högsta
            kvalitet och enskilda människors eget deltagande och skapande
            i kulturaktiviteter.
          </p>
          <p xml:id="i-U1NkvNmfTbeaBeduvCqn1w">
            En liberal kulturpolitik är en garant för kulturell mångfald
            och utveckling i hela landet samtidigt som kulturarvet hålls levande.
            Sverige ska vara öppet, välkomnande och intresserat av omvärlden
            och söka sig utåt. Detta är särskilt viktigt på kulturens område
            där de internationella impulserna alltid varit avgörande. Denna
            öppenhet och mångfald är viktig i sig, men också för vårt välstånd.
            Det vi i dag känner som svenskt kulturarv har skapats i ett intimt
            samtal och utbyte med omvärlden. Sverige ska öka sitt engagemang
            i det internationella kultursamarbetet. Attraktiva förutsättningar
            för etablering och upprätthållande av konstnärliga miljöer på
            hög internationell nivå ska skapas.
          </p>
          <head xml:id="i-HvNqdJUEEXEz3gu9n8ZC9K" type="h3">
            Kvalitet
          </head>
          <p xml:id="i-2ChmmB98DzY1k3QA4JqteE">
            Kvalitet är nyckelordet i Liberalernas kulturpolitik. Principen
            om armlängds avstånd ska gälla och säkras, det vill säga att det
            är kulturskapare och experter som fattar de konstnärliga besluten
            och inte politiker. Kulturpolitiken ska värna kulturens eget värde
            gentemot rena nyttoändamål. Målet innebär att kulturell kvalitet,
            professionalism och skapande frihet blir vägledande för kulturpolitiken
            utan hänsyn till vad som enbart är kommersiellt gångbart. Liberalerna
            vill stödja förnyelse inom kulturlivet. Det innebär att den konstnärliga
            kvaliteten blir avgörande utan att arbetsmarknadsmässiga, regionalpolitiska,
            sociala eller andra syften överordnas kvalitetsaspekterna.
          </p>
          <p xml:id="i-JX5z9zvTz7EgEQdqaJ8t5f">
            På flera områden finns i dag koppling mellan kvalitet och bidragsgivning;
            det gäller till exempel för litteraturstödet. Vi menar att alla
            statliga bidrag och anslag till institu­tioner, kulturskapare,
            fria grupper etc. ska vara utformade på ett sätt som bidrar till
            långsiktig kvalitetsutveckling. Särskilda utvärderingsgrupper
            – med armlängds avstånd till politiken – bör tillsättas på respektive
            område för att utvärdera kvalitetsaspekter. Internationellt deltagande
            i dessa grupper bör eftersträvas.
          </p>
          <p xml:id="i-VcYrdNW6SsrvzdQnuHzFoo">
            För att frigöra resurser till nyskapande och hög kvalitet måste
            verksamheter av dålig kvalitet kunna läggas ner. Det bör ske i
            betydligt större omfattning än nu. Slentrian­mässig anslags- och
            bidragsgivning är aldrig bra, särskilt inte inom kulturområdet.
          </p>
          <head xml:id="i-QhU4BBbuwVFNMkFpuFSPpc" type="h2">
            Återupprätta bildningen
          </head>
          <p xml:id="i-MUGNVaVbe648GateqB3ApV">
            Det räcker inte med att veta var man kan hitta information, man
            måste också ha kunskap som gör att man kan orientera sig i en
            värld av påståenden: bildning, helt enkelt.
          </p>
          <p xml:id="i-CBMXMa5ujKR7x9zN857aLc">
            Respekten för bildning måste få en renässans. En reformation
            av skolan är en hörnsten i detta arbete, en aktiv kulturpolitik
            är en annan. Kunskap är frihet, såväl för den enskilde som slipper
            lita på auktoriteter som för samhället i stort som kan ta upp
            kampen mot populism och auktoritära läror.
          </p>
          <p xml:id="i-6rTtpgkD8nYiSmhXNTLmZn">
            Skolan är en av samhällets viktigaste kulturbärande institutioner
            och skall inte bara förmedla kunskap utan också grunderna till
            bildning. En kreativ miljö där eleverna får skapa själva är en
            viktig förutsättning för lärande. Genom skolan kan också alla
            barn och ungdomar nås av professionella kulturutövare och därigenom
            få se och höra t.ex. teater, film och musik av hög kvalitet. Alla
            barn och ungdomar bör också under sin skoltid få några skönlitterära
            böcker som kan följa dem genom livet, liksom årligen ta del av
            scenupplevelser i form av till exempel konserter och teaterföreställningar.
            I vår budgetmotion avsätter vi medel så att Skapande skola också
            omfattar gymnasiet.
          </p>
          <p xml:id="i-7ejcxXQna8KfrQMpqnmfqF">
            När de svenska folkrörelserna växte fram betonade de alla mycket
            starkt behovet av folkbildning. Det var genom litteratur och studier
            som individen skulle skaffa sig verktyg att ta ökat ansvar för
            sig själv och i samhället. Folkbildningen har allt sedan dess
            genom sin särart spelat en viktig roll för att höja kunskapsnivån
            i samhället. Genom till exempel studiecirklar och folkhögskolor
            låter folkbildningen människor vara medskapare i stället för passiva
            konsumenter av kultur och bildning. Genom att vara fri och frivillig
            når och lyfter den människor som kanske inte kommit till sin rätt
            i det formella utbildningssystemet. Denna del i det så viktiga
            bildningsuppdraget gäller inte minst personer som är särskilt
            utsatta, exempelvis personer med intellektuella eller neuropsykiatriska
            funktionsnedsättningar.
          </p>
          <p xml:id="i-FWUCMbzcKPkvprTVxdtksq">
            Studieförbunden utgör ett viktigt nav i kulturens infrastruktur.
            Genom studieförbun­dens rikstäckande nätverk skapas diskussioner,
            debatter, föreläsningar, studiecirklar och utställningar över
            hela landet. Den lokala närvaron gör studieförbunden unika i sina
            möjligheter att arrangera kulturaktiviteter även på mycket små
            orter.
          </p>
          <p xml:id="i-8iBfAQxCbib3ebHGe2hC9i">
            Stödet till folkbildningen ska präglas av långsiktighet. Trenden
            att det generella stödet minskar till förmån för olika korta projekt
            (som var för sig kan vara nog så lovvärda) där det offentliga
            beställer verksamhet behöver vändas.
          </p>
          <head xml:id="i-X33shckMN858WjHomJnS3r" type="h2">
            Värna det fria ordet
          </head>
          <p xml:id="i-GdmaLBgFEcjt3pnr3tyGBS">
            Det fria ordet är navet i en liberal kulturpolitik. Litteraturen
            är en unik källa till kunskap, förståelse och fördjupning. I denna
            tid av blixtsnabba förändringar erbjuder boken en fristad för
            eftertanke och stillhet. Läsning och litteratur måste ha hög prioritet
            i kulturpolitiken. Det handlar i grunden om kultur, bildning,
            demokrati och jämställdhet. Sverige har av tradition en hög läskunnighet
            och ett stort intresse för den goda berättel­sen, men det finns
            stora klyftor i läsvanorna. Klyftorna får effekt på skolresultat,
            samhällsdeltagande och därmed den enskildes egenmakt. Läsning
            och läsförståelse bör därför särskilt prioriteras.
          </p>
          <p xml:id="i-Qp8aCxQGT2YBR6aeB3XYH7">
            Tillgången till bibliotek är en grundläggande service i ett liberalt
            samhälle. I kommuner och kommundelar fungerar de som lokala kulturcentrum.
            Där ges vi alla, på lika villkor, möjlighet till bildning och
            förströelse. Det kan vara en massiv frigörande upplevelse att
            på biblioteket utforska alla olika vägar in i mänsklighetens samlade
            vetande, att upptäcka andra människors erfarenheter och världsbilder.
          </p>
          <p xml:id="i-DP7zM72dXnCwudvoAtUxPj">
            Bra bibliotek är allra viktigast för unga personer som inte växer
            upp med böcker omkring sig, som inte får läsvanorna med sig hemifrån
            och som kanske överhuvudtaget inte har ett lugnt ställe för att
            plugga eller fly bort i fiktionens världar.
          </p>
          <p xml:id="i-MZUrNFLhHpMhG5uHiMTy7X">
            För att biblioteken ska kunna fylla dessa uppgifter måste de
            vara trygga. På senare tid har det blivit allt vanligare att det
            förekommer stök och betydligt allvarligare händelser som hot,
            trakasserier och ibland våld, mot andra besökare och mot biblioteks­personal.
            De som drabbas hårdast av otrygghet på biblioteken är – precis
            som i en otrygg skola utan arbetsro – de som behöver biblioteken
            bäst.
          </p>
          <p xml:id="i-VbNoTDg675QZbqFGofr25n">
            Personer som stör ordningen, hotar och trakasserar hör inte hemma
            på våra biblio­tek. Bibliotekslagen säger i dag att biblioteksverksamhet
            ska finnas tillgänglig för alla. För att bibliotekslagens syfte
            ska vara verklighet, för alla, behöver den kompletteras med en
            reglering om trygga bibliotek och möjligheter att utfärda tillträdesförbud.
          </p>
          <p xml:id="i-4wx4F5AaHrGb39FWi5R5fH">
            Granskande journalistik är en förutsättning för en levande demokrati.
            Men journali­stiken är idag hårt ansatt. Enligt en undersökning
            vid Göteborgs universitet har nästan sex av tio av landets journalister
            varit utsatta för trakasserier, hot eller våld i samband med sitt
            yrkesutövande. Hoten fyller sitt syfte – många hotade journalister
            uppger att deras arbete påverkats, att de har valt bort att bevaka
            känsliga ämnen, personer och frågor. I försvaret av tryck- och
            yttrandefriheten ingår även ett ansvar för att förebygga och förhindra
            hot, trakasserier och våld, som både enskilda och grupper riktar
            mot journalister och andra mediemedarbetare. En utredning bör
            tillsättas för att se över straffet för hot och våld mot journalister
            i samband med tjänsteutövning.
          </p>
          <head xml:id="i-2sguCucVs5Ppoj1QU955Wq" type="h2">
            Värna kulturarvet
          </head>
          <p xml:id="i-CjCRwzHtLPfKuV8AGM3Zeq">
            Vårt kulturarv är ett resultat av internationella och inhemska
            impulser, gamla traditioner och nya uttryckssätt, en önskan att
            bevara och sökandet efter det nya. Ur detta har det vi i dag kallar
            svensk kultur vuxit fram. Genom erfarenheter, kunskaper, kontakter
            männi­skor emellan och historiska händelser förändras vår kultur
            över tiden.
          </p>
          <p xml:id="i-SCvkR2xRwzPJw6QY84EoCd">
            Att vårda kulturarvet innebär att bevara kunskap, idéer, föremål
            och miljöer som speglar äldre tiders livs- och samhällsformer.
            Kulturarvet ger perspektiv på vår samtid, nya idéer om hur vi
            kan forma vår framtid samt styrka att kunna möta det nya och främmande.
          </p>
          <p xml:id="i-ErqFjEXUD1dpUYjGUCW1oi">
            Det kulturarv som finns i Sverige är en del av mänsklighetens
            gemensamma kulturarv och ska hållas tillgängligt för kommande
            generationer. Museernas roll som bildningsinstitutioner och deras
            forskningsanknytning ska stärkas.
          </p>
          <p xml:id="i-8CrUcAT3SnCnLeqSDUTwLv">
            Museernas uppgift är att förvärva, bevara och främja sina samlingar
            till skydd för kulturarvet och inte låta sig styras av tillfälliga
            trender. I alternativa faktas tidevarv blir museernas roll därför
            viktigare än någonsin. Som folkbildare ska de sprida kunskap.
            Uppgiften är att informera – inte uppfostra. Den normkritik som
            bara ersätter gamla normer med nya är illavarslande och kontraproduktiv.
            Goda lösningar på vår tids stora samhällsutmaningar kommer när
            människor tänker fritt, inte när de tänker rätt.
          </p>
          <p xml:id="i-CWXToQAtpU8R4P74MGUwBB">
            Det räcker inte att i ord försäkra att politiken ska ha armlängds
            avstånd till museerna. Politiker måste visa också i handling att
            deras armar inte är alltför korta.
          </p>
          <p xml:id="i-DbrMXZefiJEB2p171AXD46">
            Liberalerna har varit kritiska till den gångna mandatperiodens
            sammanslagningar av olika museer. Ambitionerna att nå stordriftsfördelar
            genom att slå samman olika museer kan slå väldigt fel. I stället
            för ett museum med ekonomiska problem och några som går ganska
            bra kan man få en stor museiorganisation på svältkur. Detsamma
            gäller också hur väl museerna lyckas med sitt kunskapsuppdrag.
          </p>
          <p xml:id="i-XXmx5huoMwykFvqSemHeN5">
            I vår mening stärks förutsättningarna att bygga upp, förvalta
            och sprida kunskap om Sveriges historia av att det finns en mångfald
            av museer som ger olika, kanske överlappande och till och med
            motstridiga, bilder. Någon myndighet kan gärna ha ett samordningsansvar
            och ett ansvar för att identifiera områden som är otillräckligt
            belysta, men mångfalden av perspektiv måste värnas. Regeringen
            bör värna de olika museernas särart. Ambitionen att belysa nya
            områden får inte genomföras genom att man försummar de områden
            där man redan byggt upp samlingar och kunskap.
          </p>
          <p xml:id="i-XCKWeW3U17FyX5g8MoEV3s">
            Det essentiella i museernas verksamhet är innehållet, inte lokalerna.
            Med ny teknik och digital närvaro kan man också arbeta effektivare
            och nå fler. Men tillräckliga fysiska lokaler är fortfarande en
            förutsättning – och ibland är som sagt lokalerna i sig ett kulturarv.
            Museerna är dessutom inte bara sina utställningar och publika
            lokaler. Bakom den publika verksamheten – oavsett om den sker
            fysiskt eller digitalt – finns samling­arna. Museets uppgift är
            att samla, sammanställa och presentera. Om samlingarna nedprioriteras
            undergrävs basen för hela verksamheten.
          </p>
          <head xml:id="i-LcUYzu1tZTPKFJVHsswCM6" type="h3">
            Sverige och kulturarven i världen
          </head>
          <p xml:id="i-TznJ9dVze5UKCXucMEuDnh">
            Den som förlorar sin historia förlorar också sig själv. Förstörelse
            av kulturarv är en självklar del av varje totalitär ideologi,
            och inget folkmord är fullbordat utan kulturell rensning. Vi är
            för unga för att minnas 1945 och de fruktansvärda åren som kom
            före. Men på det judiska museet i Warszawa finns bilder på hundratals
            vackra synagogor. De var samlingsplatser för hela samhällen, som
            vi aldrig får se igen. Nazisterna ville utplåna alla spår av judendomen
            ur det europeiska samhället. Synagogornas placering i Warszawa,
            Wien och Berlin visade på den dialog mellan kulturer som utmärker
            sofistikerade civilisationer.
          </p>
          <p xml:id="i-QaTezoouEjeyGtgjmrPdN9">
            Idag förknippas förstörelse av kulturarvet i stor utsträckning
            med terrororganisa­tionen Daesh. De har under sin framfart hackat,
            sprängt och skjutit sönder kulturarvet. 2000-åriga tempel, begravningsplatser
            och torn i ökenstaden Palmyra har skövlats. En stor del av samlingarna
            hamnade på svarta marknaden. Det är sedan länge känt för Interpol
            att vår tids terrordåd till stor del bekostas av illegal antikvitetshandel.
          </p>
          <p xml:id="i-BmARzAZTVrVPJmTxb62XVt">
            Enligt 1954 års Haagkonvention, som Sverige har undertecknat,
            är förstörelse av ett folks kulturarv att anse som ett brott mot
            hela mänskligheten. Regeringen måste arbeta för att ställa de
            skyldiga till svars. Sverige bör också öka stödet till enskilda
            arkeologer, konstnärer, författare och andra konstutövare och
            kulturarbetare i regionen.
          </p>
          <head xml:id="i-DR8j67tcmBwtdYBeiEJCL" type="h2">
            Kultur för fler
          </head>
          <p xml:id="i-WKbvL8hPU8uezSknUBdm4U">
            Kulturpolitiken ska syfta till att fler får ta del av kvalitetskultur.
            De institutioner som erhåller statlig finansiering bör ha till
            uppdrag att söka ny publik. Uppdraget bör handla om att bryta
            såväl sociala som regionala skillnader i kulturkonsumtion. De
            nationella institutionerna bör sträva efter att nå publik i hela
            landet, bland annat genom turnéer, digitala sändningar och samarbete
            med folkbildningens aktörer. I vår budgetmotion föreslår vi att
            det införs en bonus i de statliga stöden till kulturen, som går
            till de kulturaktörer som breddar sin publik. Kriterierna för
            bonusen bör utarbetas i nära dialog med kulturlivet.
          </p>
          <p xml:id="i-UdetMn168a7AePEGJZsZbi">
            De närmaste åren ska såväl Kungliga Operan som Dramaten sannolikt
            genomgå stora renoveringar. I samband med dessa bör ett särskilt
            uppsökande uppdrag ges. Vid sidan av de nationella institutionerna
            med nationellt uppdrag bör ett särskilt konstnärligt nationellt
            uppdrag ges, där en viss scen får i uppdrag att vara konstnärligt
            drivande under en viss period. Det skulle till exempel kunna handla
            om att ge en regional opera, dansteater, teater eller ett konserthus
            ett särskilt flerårigt statligt stöd för att utveckla sina konstformer
            och nå ny publik. Syftet bör vara att långsiktigt bredda sin förankring
            i hela landet.
          </p>
          <p xml:id="i-SV5veVY63ytdhMqirQDuaK">
            Kulturen ska vara tillgänglig för alla människor. Detta kräver
            en bredd i kultur­utbudet som tillfredsställer människors olika
            behov. Kulturlokaler ska vara tillgängliga för personer med funktionsnedsättning.
            Uttrycksformer som människor med olika funktionsnedsättningar
            kan tillgodogöra sig ska stödjas. Teknik i olika former kan utnyttjas
            mer för att göra kulturutbudet tillgängligt för fler. Arbetet
            med att digitalisera kulturarvet bör ha hög prioritet.
          </p>
          <p xml:id="i-3TeqTM7AdZzBq8UqNacDMj">
            Liberalerna välkomnar de museer som vill erbjuda fri entré som
            ett sätt att öka människors tillgång till kulturarvet, men det
            ska vara upp till respektive museum att avgöra om och hur. Den
            rödgröna regeringens modell för fri entré från 2016 omfattar därtill
            bara vissa av de centrala museerna. Vi föreslår i vår budgetmotion
            ett högre anslag än regeringen till fri entré, som samtidigt ska
            göras frivilligt och sökbart, dels för samtliga museer och utställningar
            som tar del av statens stöd till museer och utställningsverksamhet,
            dels för läns- och regionmuseerna.
          </p>
          <head xml:id="i-82MbuqrMeqM76h54TM2dH6" type="h2">
            Filmpolitiken
          </head>
          <p xml:id="i-2mQfskUQiWnj8b6dVwF2Jp">
            Filmavtalet tjänade under många decennier svensk film väl, men
            samtidigt visade svårigheterna att hitta teknikneutrala stödformer
            att det behövde ersättas av något annat. Det var dock olyckligt
            att den förra regeringen ensidigt skrotade avtalet och införde
            en helstatlig filmpolitik, som innebär dels att filmens resurser
            minskar, dels att beroendet av staten ökar. Liberalerna vill se
            en filmpolitik som vårdas, värnas och utvecklas av de parter som
            är engagerade i att utveckla film. Statens roll bör handla om
            att skapa goda villkor, inte riktade bidrag. Den statliga filmpolitiken
            bör därför ersättas av en bred partsöverenskommelse där alltifrån
            filmskapare till bredbandsbolag finns represen­terade. De som
            tjänar pengar på svensk film bör vara med och finansiera mer ny
            svensk film. Riksdagen begärde i ett tillkännagivande (bet. 2015/16:KrU11)
            en bred utredning om framtidens filmpolitik, och det var beklagligt
            att den förra regeringen valde att avfärda den dåvarande riksdagsmajoritetens
            vilja. Det behövs en utredning för att skapa en väl förankrad
            filmpolitik.
          </p>
          <head xml:id="i-UQuYgcHkTxNVo993wGHMXj" type="h2">
            Utveckla kultursamverkansmodellen
          </head>
          <p xml:id="i-MX3YWX9oHTKjKXiJwhWxQN">
            Att skapa utrymme för kvalitetskultur i hela landet är en viktig
            kulturpolitisk uppgift. Det offentliga stödet till kulturen kommer
            från både stat, regioner, landsting och kommuner. Alla offentliga
            aktörer har ansvar för att skapa goda möjligheter för ett rikt
            kulturliv med både bredd och djup. I detta har kultursamverkansmodellen
            en nyckelroll. Här har staten sedan kultursamverkansmodellens
            införande backat från finansierings­ansvaret genom väldigt låga
            anslagshöjningar. När modellen infördes tillfördes inga extra
            statliga medel, och den del som i praktiken fördelas till regionerna
            har heller inte ökat i samma takt som den regionala finansieringen.
            Av en rapport från kulturutskottets uppföljnings- och utvärderingsgrupp
            (2015/16:RFR4) framgår att detta har bidragit till att det varit
            svårt att få den förnyelse av kulturpolitiken som var ett av syftena
            med kultursamverkansmodellen. I vår budgetmotion föreslår vi därför
            en höjning av anslaget till kultursamverkansmodellen. Samtidigt
            har statens grepp om de regionala kultur­planerna som styr medelstilldelningen
            hårdnat betydligt. Kulturpolitiken bör i princip vara generell.
            Selektiva urvalsprinciper måste tillämpas restriktivt. Det nationella
            stödet bör fördelas med större förtroende för de lokala och regionala
            kompetenserna. Det statliga kulturstödet måste också präglas av
            långsiktighet. En liberal uppgift i alla kommuner är att ta ansvar
            för att medborgarna får en god tillgång till ett rikt kulturliv.
          </p>
        </div>
        <div xml:id="i-FbE4YQFUxZC7gzAD4uA9av" type="motSignatures">
          <list xml:id="i-3Jwqa1wAvdoeTcHRFWDuFz">
            <item xml:id="i-UX5g6iKu26bECn9FzPnWMX" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-VDAtMbhbBBqfZ781TNL4LJ" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-VXiCjp5CRFAc1ArEUiMUvi" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-yi3yjumWAC8QAVYP9J3eu" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-EyU8wnbgbdaQ2y3ZBrMt43" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-K2X9eVH6jvJPzsSqvkm8cy" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
