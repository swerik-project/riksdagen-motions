<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00388">
  <teiHeader>
    <fileDesc>
      <titleStmt>
        <title>Hyresrättens ökade roll i samhället</title>
        <author corresp="i-548HUVvKe8n48M3pQmFeUC">av Amineh Kakabaveh m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hyresrättens ökade roll i samhället</title>
          <idno type="rdwebb">GZ02C388</idno>
          <rs type="number">C388</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C388/text</ref>
          <ref type="dokument_url_html">http://data.riksdagen.se/dokument/GZ02C388</ref>
          <ref type="dokumentstatus_url_xml">http://data.riksdagen.se/dokumentstatus/GZ02C388</ref>
          <ref type="doc">http://data.riksdagen.se/fil/2A460ED8-C6F9-4CF5-9E00-2C61FD3CC9A8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2E7QuJYDLHELwvrymJrtsQ" type="signed"/>
        <correspContext corresp="i-2E7QuJYDLHELwvrymJrtsQ">
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-Foz9d3AcMcc2vw1J26pga6">
          <date when="2011-10-10"/>
        </correspAction>
        <correspAction type="submission" xml:id="i-LRFnn9RGG7ynSfPMSby6GR">
          <date when="2011-10-05"/>
        </correspAction>
        <correspAction type="transfer" xml:id="i-Tekw9Zq51E17tUb8CABWoB">
          <date when="2011-10-05"/>
        </correspAction>
        <correspAction type="assigned" xml:id="i-GLCedM8QcuciypVJHkMmzC"/>
        <correspContext corresp="i-GLCedM8QcuciypVJHkMmzC">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-Sm68Xg2Ntpx5ydsmwFruXL">
          <head xml:id="i-PokwAX465k2PJWym77kkJQ">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bygg bort bostadsbristen 3
            </item>
            <item>
              3.1 Upprustning och renovering 4
            </item>
            <item>
              3.2 Alla hyresrätter behövs 4
            </item>
            <item>
              3.3 Allmännyttans roll 5
            </item>
            <item>
              3.4 Marknadskrav 6
            </item>
            <item>
              3.5 Skydd mot kraftiga och snabba hyreshöjningar 6
            </item>
            <item>
              3.6 Blandade boendeformer 7
            </item>
            <item>
              3.7 Mål och medel 7
            </item>
          </list>
        </div>
        <div type="motProposal" subtype="förslag">
          <head xml:id="i-7KTRfeaKnrRmYkLyR8Qe9R">
            2 Förslag till riksdagsbeslut
          </head>
          <list style="ol">
            <item xml:id="i-PYAb1bK3KFdDM2kkf23nC7">
              Riksdagen tillkännager för regeringen som sin mening vad som
              anförs i motionen om målet om ett bostadsbyggande om 40 000 bostäder
              per år varav majoriteten hyresrätter.
            </item>
            <item xml:id="i-89HEN4BG4y8L4C3o6jBiez">
              Riksdagen tillkännager för regeringen som sin mening vad som
              anförs i motionen om ett sammanhållet bostadsforskningsprogram.
              1
            </item>
            <item xml:id="i-AyR5did28bLngtCnVvBeZQ">
              Riksdagen tillkännager för regeringen som sin mening vad som
              anförs i motionen om att befintliga hyresrätter ej ska kunna omvandlas
              till ägarlägenheter.
            </item>
            <item xml:id="i-RcF9sfDVyGa6zfofxHUmjT">
              Riksdagen tillkännager för regeringen som sin mening vad som
              anförs i motionen om ökad rättssäkerhet i lagstiftningen när det
              gäller ombildningar av hyresrätter.
            </item>
            <item xml:id="i-NPQZfR2XynnRXKDC3Dvh1p">
              Riksdagen tillkännager för regeringen som sin mening vad som
              anförs i motionen om införande av en förvärvslag.
            </item>
            <item xml:id="i-Dhgd5HUf7DoQDXSD2QTdH8">
              Riksdagen beslutar att avskaffa påtaglighetsrekvisitet genom
              en ändring i 12 kap. 55 § första stycket jordabalken enligt följande:
              Om hyresvärden och hyresgästen tvistar om hyrans storlek, ska
              hyran fastställas till skäligt belopp.
            </item>
            <item xml:id="i-CtW8x4SScz7bmNt8zPFam7">
              Riksdagen tillkännager för regeringen som sin mening vad som
              anförs i motionen om bättre skydd mot stora och snabba hyreshöjningar.
            </item>
            <item xml:id="i-GNBKFd9VubpYDcwMrKbeN9">
              Riksdagen beslutar om ett nytt bostadspolitiskt mål enligt följande:
              Alla ska ges förutsättningar att leva i goda bostäder till rimliga
              kostnader och i en stimulerande och trygg miljö inom långsiktigt
              hållbara ramar. Boende- och bebyggelsemiljön ska utgå från människors
              efterfrågan och behov och bidra till jämlika förhållanden och
              särskilt främja en god uppväxt för barn och ungdomar. Vid planering,
              byggande och förvaltning ska en ekologiskt, ekonomiskt och socialt
              hållbar utveckling vara grund för verksamheten.
            </item>
            <item xml:id="i-356SVWhwFWqW22WVnk9xD4">
              Riksdagen tillkännager för regeringen som sin mening vad som
              anförs i motionen om möjligheten att i detaljplan eller markanvisning
              föreskriva viss upplåtelseform.
            </item>
            <item xml:id="i-9WfnQ7nuraN6PacWCBa94F">
              Riksdagen tillkännager för regeringen som sin mening vad som
              anförs i motionen om möjligheten till återtagande av mark.
            </item>
          </list>
          <p xml:id="i-SdE5scaBKXZ5jetkgRPA4r">
            1 Yrkande 2 hänvisat till UbU.
          </p>
        </div>
        <div type="motContent">
          <head type="h1" xml:id="i-8RoneEwKpVYsG4o1qbjL6t">
            3 Bygg bort bostadsbristen
          </head>
          <p xml:id="i-FoCLFu2ws4MEaA9PoPeaL8">
            Bostadsbristen måste byggas bort. Det behövs ett kraftigt ökat
            bostadsbyggande jämfört med dagens nivåer för att möta behoven.
            Boverkets prognoser ligger på 9 000 hyresrätter för år 2011 och
            en oförändrad siffra för 2012. Den moderatledda regeringen avskaffade
            förra mandatperioden, som ett av sina första beslut, investeringsstödet
            till hyresrätter. Hyresrättens andel av nyproduktionen minskade
            kraftigt. Detta var redan innan finanskrisen. Hyresgästföreningen
            redovisar att kostnadsutvecklingen för byggande av hyresrätter
            också varit lägre än för bostadsrätter (Hyresgästföreningen, pm
            2010-02-05).
          </p>
          <p xml:id="i-BUiiDvMxmxzwUPu6kb88fQ">
            När det gäller försäljning av bostadsrätter så gäller fri prissättning.
            Vid bostadsbrist har inte byggbolagen något incitament att hålla
            igen på kostnaderna, bostadsrätten blir såld ändå. När det gäller
            hyresrätter så förhandlas hyrorna, fria priser/hyror gäller inte
            detta oavsett om det är byggt med investeringsstöd. Det tyder
            på att fria marknadspriser snarare än investeringsstöd driver
            på byggkostnaderna. I årets budgetproposition (prop 2011/12:1)
            påstår regeringen att produktionsstöden varit kostnadsdrivande
            utan att belägga detta. Det är också märkligt att denna tes enbart
            sägs gälla byggande av hyresrätter med tanke på regeringens politik
            i övrigt.
          </p>
          <p xml:id="i-FU53rMs667yfifwkGq5X4V">
            Vänsterpartiet menar att skattemässig neutralitet ska råda mellan
            olika kategorier av bostäder med olika upplåtelseformer. I dag
            är hyresrätten missgynnad och därför vill vi ta bort fastighetsskatten
            för hyreslägenheter. Ett borttagande av fastighetsskatten för
            hyresrätter sänker också boendekostnaderna för hyresgästerna.
          </p>
          <p xml:id="i-Vpj9KZ6vGUcNTHvRXFmRJm">
            Målet för bostadsbyggandet bör vara att 2016 uppgå till 40 000
            bostäder om året, varav en majoritet bör vara hyresrätter. Möjligheterna
            att klara detta är beroende av insatser från både staten och kommunerna.
            Detta bör riksdagen som sin mening ge regeringen till känna.
          </p>
          <p xml:id="i-5i4y2zJUnkgarYsWJic6Ei">
            För att stimulera ökad nyproduktion vill vi införa ett verkningsfullt
            statligt investeringsstöd för miljövänliga hyresrätter till överkomliga
            och förhandlade hyror. Till detta förs ett i förväg fastställt
            produktionskostnadstak. Krav för att få stöd är att boendekostnaderna
            blir rimliga enligt liknande ordning som tillämpats vid tidigare
            investeringsstöd/stimulans. För att få stöd ska fastigheterna
            klara ett energiförbrukningskrav på högst 70 kWh/kvm respektive
            90 kWh/kvm beroende på geografisk zon.
          </p>
          <p xml:id="i-GYecrxqZXC1Uu4dNsRixfs">
            Stödet ska riktas mot orter där bristen på ändamålsenliga och
            efterfrågade bostäder är särskilt stor. Även kooperativa hyresrätter
            liksom studentbostäder med hyresrätt omfattas av stödet. Högst
            200 000 kr/lägenhet kan bidraget uppgå till. I Vänsterpartiets
            budgetmotion (2011/12:Fi243) anslås 3 miljarder kronor för detta
            ändamål. En noggrann seriositetsprövning ska också göras så att
            inte den svarta sektorn gynnas. Byggsektorn är en av de sektorer
            i näringslivet som varit hårt drabbade av oegentligheter.
          </p>
          <head type="h2" xml:id="i-BzZKivkQEGcz5oorFvCYvv">
            3.1 Upprustning och renovering
          </head>
          <p xml:id="i-BVtLpvWiAeVibki4s6xRYw">
            ROT-avdraget omfattar idag inte hyresrätter. Hyresgästföreningen
            redovisar att 650 000 lägenheter som byggdes under miljonprogramsåren
            är i behov av renovering och att 350 000 av dessa behöver renoveras
            under den kommande femårsperioden. I ett förnyat ROT-program ska
            det ingå klimat- och tillgänglighetsperspektiv. Hela 40 % av energianvändningen
            går till bostads- och servicesektorn. Sådana förslag finns från
            bl.a. HSB och Riksbyggen, programmet kallas då för klimat- och
            tillgänglighetsanpassning (KLOT). Både klimat- och tillgänglighetsanpassning
            är nödvändiga delar av ett nytt hyres-ROT-program. När det gäller
            behovet av tillgänglighetsanpassning vet vi att en allt större
            andel av befolkningen är äldre.
          </p>
          <p xml:id="i-HPMkCxrinz6HjFGUEExmbd">
            I en rapport som tagits fram av Sveriges Byggindustrier, Svenska
            Teknik&amp;Designföretagen, Fastighetsägarna och Byggmaterialindustrierna
            presenteras 15 förslag för att få fart på energieffektiviseringen
            av befintliga flerbostadshus. De menar bl.a. att vi redan nu ska
            sikta på målet att minska energianvändningen per uppvärmd byggnadsarea
            med 50 % till år 2050 i stället för etappmålet 20 % år 2020. De
            anser också att Sverige ska återupprätta ett sammanhållet statligt
            byggforskningsprogram. Jämfört med i dag bör resurserna öka. Ett
            sådant byggforskningsprogram behövs, inte minst när projektet
            Hållbara städer avslutas 2012. För detta bör det ske en omfördelning
            inom ramen för befintliga forskningsanslag. Detta bör riksdagen
            som sin mening ge regeringen till känna.
          </p>
          <p xml:id="i-8fgT8rTeMNjnR4aaHEwpRn">
            Staten och näringslivet ska ta ett gemensamt ansvar med kommunsektorn
            och näringslivet för att utveckla rekordårs- och miljonprogramsområden
            och därmed skapa flera attraktiva, energieffektiva och klimatsmarta
            bostadsområden. Upprustningen ska ske i nära samråd med de boende.
            I ett hyres-ROT-program ska det ingå en demokratiplan och en konsekvensanalys
            av de boendes möjlighet att bo kvar efter upprustningen. Detta
            ska även ske utifrån ett jämställdhetsperspektiv.
          </p>
          <p xml:id="i-JuZd6v27PGVczwkQPkb3Re">
            Vänsterpartiet föreslår att ett hissbidrag inrättas. Äldredelegationen
            påvisade behovet av att tillgängligheten ökar i bostadsbeståndet.
            Antalet äldre ökar. Personer med funktionsnedsättningar ska kunna
            både bo i och besöka boende i fler områden. I Vänsterpartiets
            budgetförslag anslås 50 miljoner kronor per år till detta ändamål.
            Högst 25 % av kostnaden och högst 300 000 kronor per hiss kan
            bidrag utgå med. Som äldre- delegationen påpekar är det också
            viktigt att området till och från hissar görs tillgängligt för
            personer med funktionsnedsättningar.
          </p>
          <head type="h2" xml:id="i-NoRG9qLVNrcrgtHAk24GTd">
            3.2 Alla hyresrätter behövs
          </head>
          <p xml:id="i-QANV8giYvMHARe7Hx62AAy">
            De kommande åren kommer stora ungdomskullar att efterfråga eget
            boende. Hundratusentals unga ska söka finna eget boende tillsammans
            med många som i dag är utan eget boende. Ofta efterfrågas hyresrätter
            med rimliga hyresnivåer. Förutom nyproduktion behövs det befintliga
            beståndet. Regeringen är ensidigt inriktad på boende med kapitalinsats
            och på att öka den sekundära hyresmarknaden, främst då boende
            i andrahand.
          </p>
          <p xml:id="i-YRcJVqzGfEmQ1dA78hq5LK">
            Att höja trösklarna för många utan förmögenhet att få ett eget
            boende vänder vi oss emot. Hyresmarknaden ska inte dräneras på
            hyresrätter med låga hyror. En del utförsäljningar sägs syfta
            till att finansiera nyproduktion av nya hyresrätter. De få hyresrätter
            som byggs med sådan finansiering har normalt mycket högre hyra
            än de sålda lägenheterna. Hyresgäster som efterfrågar hyresrätter
            med samma hyresnivåer som de som sålts ut har ofta inte råd att
            hyra de nyproducerade bostäderna med hög hyra.
          </p>
          <p xml:id="i-XPMtrR1zEzRbLJ6mLgqiS3">
            Vänsterpartiet vänder sig därför mot ombildning av hyresrätter
            till bostadsrätter. Det är ombildningen vi är emot, inte bostadsrätter
            i sig.
          </p>
          <p xml:id="i-FQqPavaC7zfRxViTu6H8WX">
            Vänsterpartiet vänder sig också mot regeringens förslag om att
            befintliga bostadsfastigheter ska kunna ombildas till ägarlägenheter.
            I flera kommuner har hyresrätter omvandlats till bostadsrätter,
            inte för att det saknats efterfrågan på hyresrätter utan för att
            den politiska ledningen i kommunen vill ändra den sociala sammansättningen
            i ett bostadsområde och i kommunen. Regeringen bör återkomma med
            förslag på att befintliga hyresrätter inte ska kunna omvandlas
            till ägarlägenheter. Detta bör riksdagen som sin mening ge regeringen
            till känna.
          </p>
          <p xml:id="i-J49ZmcWG3rexwiyrK7AKc9">
            Beslut om utförsäljningar görs i kommunerna. På riksnivå finns
            lagar som reglerar ombildningar. Rättssäkerheten vid ombildningsprocessen
            är skakig. Det behövs t.ex. en begränsning av antalet omröstningar
            inom en avgränsad tidsperiod och förstärkningar behöver göras
            för att öka förtroendet för att allt går rätt till under processens
            gång. En opartisk funktion såsom notarius publicus ska delta på
            föreningsstämmorna för att öka rättsäkerheten. Regeringen bör
            återkomma med förslag till sådana rättssäkerhetsförbättringar
            vad gäller ombildningsförfarandet. Detta bör riksdagen som sin
            mening ge regeringen till känna.
          </p>
          <head type="h2" xml:id="i-JgDFp7xoJtQitxE8BKLLds">
            3.3 Allmännyttans roll
          </head>
          <p xml:id="i-3yJAniQoyTy87utUbepaqR">
            Vänsterpartiet värnar allmännyttans roll och framtid. En stark
            allmännytta är avgörande i social bostadspolitik och för att klara
            bostadsförsörjningen. De allmännyttiga bostadsbolagen ska vara
            livskraftiga och ekonomiskt starka föregångare och leda utvecklingen
            mot framtidens boende. I egenskap av demokratiskt ägda företag
            ska de verka för allmännyttiga mål. Möjligheterna till en regional
            allmännytta bör prövas. Hyressättningen på bostadsmarknaden ska
            styras av ett bruksvärdessystem som garanteras genom kollektivt
            förhandlade hyror. Vi säger nej till marknadshyror.
          </p>
          <p xml:id="i-RRQmFGXtSymHhnRD57mT1A">
            Hyresgästernas inflytande över det egna boendet och närmiljön
            behöver stärkas. Därför behövs ökade möjligheter till hyresgäststyrt
            lägenhetsunderhåll och boinflytandeavtal på områdesnivå. Vidare
            bör en förvärvslag återinföras. Det ska kunna vara möjligt att
            hindra ökända hyresvärdar att utsätta hyresgästerna för lidande.
            Detta bör riksdagen som sin mening ge regeringen till känna.
          </p>
          <head type="h2" xml:id="i-NPt4A9HVHvJc6nJzo1V7fg">
            3.4 Marknadskrav
          </head>
          <p xml:id="i-MC9NqfaJuSWoKbVRUdk4dP">
            Som tidigare nämnts har Hyresgästföreningen i ett pm utifrån
            statistik från SCB påvisat att utvecklingen av byggkostnaderna
            för bostadsrätter överstiger motsvarande för hyreslägenheter.
            Den fria prisbildningen har drivit på byggkostnadsutvecklingen
            för bostadsrätter. Höga avkastningskrav för privata byggföretag
            är ingen återhållande faktor. Privata hyresvärdar önskar också
            höge avkastning. Det är därför, enligt Vänsterpartiets mening,
            olyckligt att riksdagen 2010 fattade beslut om att allmännyttiga
            kommunala bostadsaktiebolag ska avkrävas marknadsmässig avkastning.
            Den kommunala grundprincipen om självkostnad undantas. Effekterna
            av den nya lagstiftningen måste utvärderas.
          </p>
          <p xml:id="i-PcgHq3Th6gF9cwQTgczxDL">
            Bostaden är inte som vilken vara som helst. Snabba hyresökningar
            kan inte mötas snabbt och enkelt med ett byte av bostad. Inkomst,
            ledigt utbud av andra bostäder, arbete, studier m.m. kan vara
            reella hinder. System som driver på en stark byggkostnadsutveckling
            och stora hyreshöjningar måste ersättas av regler som utgår från
            den kommunala sektorns självkostnadsprincip och allmännyttans
            hyresnormerande roll.
          </p>
          <p xml:id="i-57CYjneDkYmYEFiRzhxca6">
            Hyresgästföreningen har undersökt skillnaden mellan privata värdar
            och allmännyttan: de privata värdarnas hyra låg i denna undersökning
            klart över allmännyttan. Påtaglighetskriteriet har inneburit utrymme
            för extra hyreshöjningar. Denna hyreshöjarparagraf bör utmönstras
            ur jordabalken. Riksdagen bör besluta att avskaffa påtaglighetsrekvisitet
            genom en ändring i 12 kap. 55 § första stycket jordabalken enligt
            följande:
          </p>
          <p xml:id="i-HJCBrYB5ciVPMFS6wy2ijq">
            Om hyresvärden och hyresgästen tvistar om hyrans storlek, ska
            hyran fastställas till skäligt belopp.
          </p>
          <head type="h2" xml:id="i-UbHagUb5BHKgoRLGy3kZrr">
            3.5 Skydd mot kraftiga och snabba hyreshöjningar
          </head>
          <p xml:id="i-DF1m88yH9w5ewBbbaDG3w8">
            Den nya lagstiftningen som gäller från 1 januari 2011 har flera
            brister. Vid remissmötet den 14 januari 2010 framkom flera synpunkter
            som berörde regeringens förslag. För det första gällde det uttrycket
            väsentligt. Bland annat sade juridiska fakultetsnämnden vid Uppsala
            universitet att begreppet väsentligt innebär en grov avvikelse
            från normal standard i den allmänna avtalsrättens områden. De
            föreslog i stället avsevärt eller påtagligt. Även Svea hovrätt
            säger att väsentligt ger ett intryck av en större hyreshöjning
            än vad promemorian exemplifierar.
          </p>
          <p xml:id="i-nAKV9vVY5a8NegQMCcfWP">
            Regeringen motiverade inte sitt förslag på denna punkt och bemötte
            inte invändningarna mot det, man sa bara att utrymmet för en direkt
            hyreshöjning bör vara något större än vad utredningen föreslår.
            Enligt Vänsterpartiet bör skyddsregeln inte utdefiniera många
            kraftiga hyreshöjningstillfällen, hyreshöjningar som i praktiken
            kan sätta besittningsskyddet ur spel.
          </p>
          <p xml:id="i-UawiscnrDAEhRasLGRQ7ef">
            Den andra frågan är kravet om att hyresgästen aktivt ska begära
            prövning. Bland annat anser Hyres- och arrendenämnden i Stockholm
            att nämnden ska kunna pröva alla ärenden där det finns skäl. De
            ska inte behöva klarlägga om det finns ett yrkande från hyresgästen
            och om det är tillräckligt klart formulerat. En hyresgäst är inte
            alltid i en stark position gentemot hyresvärden utan tvärtom i
            en beroendeställning. Vänsterpartiet delar nämndens ståndpunkt.
          </p>
          <p xml:id="i-6hEadtBvDZsAhYLiz7zpey">
            För det tredje gäller det begreppet särskilda skäl. Regeringen
            exemplifierar detta med att det utförts standardhöjande åtgärder.
            Är det frågan om tillval eller andra standardhöjande åtgärder
            som varit önskade av hyresgästen torde det knappast uppstå särskilt
            många tvister. I annat fall kan det dock innebära kraftiga hyreshöjningar
            som kan tvinga hyresgäster att flytta.
          </p>
          <p xml:id="i-NaejfwTrwakhMY4tTfDFge">
            Det finns flera skäl som talar för att skyddsregeln är för vag
            och ger stort utrymme till undantag. Ett starkt besittningsskydd
            ska innehålla regler som tryggar hyreskontrakt. Men för att besittningsskyddet
            ska få full effekt måste det finnas effektiva spärrar mot kraftiga
            hyreshöjningar. Besittningsskyddet måste fungera i människors
            vardag och inte bara i teorin. Regeringen bör återkomma med förslag
            som ger hyresgästerna ett bättre skydd mot stora och snabba hyreshöjningar.
            Detta bör riksdagen som sin mening ge regeringen till känna.
          </p>
          <head type="h2" xml:id="i-7zbBvkHUsyorYA1n4Fbnfp">
            3.6 Blandade boendeformer
          </head>
          <p xml:id="i-Y1Cjo6zXsqa6ZxTcyuX5yo">
            Vänsterpartiet vill stärka människors möjligheter att välja hur
            de vill bo. Bostadspolitiken är därför också viktig för att aktivt
            bekämpa segregationen. Sverige behöver fler bostadsområden med
            blandade boende- och upplåtelseformer. Det är angeläget att kommunerna
            genom en aktiv bostadspolitik bidrar till ett varierat utbud på
            de lokala bostadsmarknaderna. På så vis förbättras möjligheterna
            för den enskilde att bo i en bra bostad, vilket är ett viktigt
            välfärdspolitiskt mål, samtidigt som en utveckling inom näringsliv
            och arbetsmarknad främjas.
          </p>
          <p xml:id="i-VcfXziQerWaidbzUAQuH9G">
            Bostadspolitiken kan inte upphäva klasskillnaderna i samhället.
            Om det förs en politik som går ut på att ge mer resurser till
            en välbärgad medelklass och låta sjuka och arbetslösa betala detta
            blir lokala bostadsprojekt mindre verkningsfulla. Det visar inte
            minst erfarenheterna från kravallernas England.
          </p>
          <head type="h2" xml:id="i-H1G45jLaxdpCd3tvbvEoTi">
            3.7 Mål och medel
          </head>
          <p xml:id="i-UL2ygmx44QKCD6SpKopvie">
            Vi behöver en ny inriktning på bostadspolitiken. Ett nytt bostadspolitiskt
            mål behövs enligt följande:
          </p>
          <p xml:id="i-VgzQsndyECAoWT1Du8u22Y">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön ska utgå ifrån människors
            efterfrågan och behov och bidra till jämlika förhållanden och
            särskilt främja en god uppväxt för barn och ungdomar. Vid planering,
            byggande och förvaltning ska en ekologiskt, ekonomiskt och socialt
            hållbar utveckling vara grund för verksamheten.
          </p>
          <p xml:id="i-RZUxEaWinRzxEsG9sqiv8V">
            Detta bör riksdagen besluta.
          </p>
          <p xml:id="i-Ci5jJvVK9wyPavZ8U3kSpj">
            Vidare behöver det kommunala ansvaret för bostadsförsörjningen
            skärpas och förtydligas i syfte att öka tillgången på bostäder
            för nytillkomna på bostadsmarknaden. Den kommunala bostadsförsörjningslagen
            bör tillföras en garanti för ungdomar, en förstabogaranti. Tillsynen
            över kommunernas åtaganden i sina bostadsförsörjningsplaner behöver
            skärpas.
          </p>
          <p xml:id="i-NmZA98Q3AwUmaWAv72vpb2">
            Förutsättningar bör skapas för kommunerna att i detaljplan eller
            genom markanvisning föreskriva viss upplåtelseform. Vi vill även
            se över möjligheterna att använda översiktsplaner på motsvarande
            sätt. Viktigt är att det finns regler som gör att inte hyresrätter
            som möjliggörs på detta sätt kan omvandlas till bostadsrätter.
            Regeringen bör återkomma med förslag om att genom markanvisning
            m.m. föreskriva viss upplåtelseform. Detta bör riksdagen som sin
            mening ge regeringen till känna.
          </p>
          <p xml:id="i-X4ynDbXtM2BmLcGfNDmsW4">
            Mark som upplåtits för bostadsbyggande ska kunna tas tillbaka
            om det inte byggs.
          </p>
          <p xml:id="i-3UP382iVnNiQ2aGWHjMQRM">
            Byggföretag kan hålla på byggrätter för att en bristsituation
            ska kvarstå. När det råder brist på bostäder kan priset öka. Därför
            ska mark kunna tas tillbaka. Detta bör riksdagen som sin mening
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-UJs2kuoy1SX1oLrwic7oGb">
              Amineh Kakabaveh (V)
            </item>
            <item xml:id="i-Y92cdDmSgZ7Yz27cdGvRfY">
              Bengt Berg (V)
            </item>
            <item xml:id="i-3jvhKgAJHRJt6WJdQBuMhU">
              Marianne Berg (V)
            </item>
            <item xml:id="i-Qono793U4r5K3qD2GJ9QUL">
              Eva Olofsson (V)
            </item>
            <item xml:id="i-RxF3eeTqVvxEqDzFhcDmUA">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
