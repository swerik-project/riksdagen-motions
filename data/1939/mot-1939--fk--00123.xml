<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00123">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__123/mot_1939__fk__123-001.pdf"/>
      <fw xml:id="i-Rj7zCi1tWa5aWxR8ctvBwy">
        Motvoner i Första kammaren, Nr 123. 11
      </fw>
      <div xml:id="i-J2zRq2D9KW6kxrfWCvTK29" type="motHeader">
        <div xml:id="i-RAnKZbieHZ7mwwx6wyZyEM" type="motTitle"/>
        <div xml:id="i-ELWG8wj5xsixzjf1Bhdjz7" type="motSubmissionInfo"/>
      </div>
      <div xml:id="i-P2DocTD3zgRGFfmSSpafNg" type="motBody">
        <div xml:id="i-5aVy8vk2RMU8z685uRHzz3">
          <p xml:id="i-JaWajCVCNtMVjR3g1juuRe">
            Nr 123.
          </p>
          <p xml:id="i-EqwLvcaf42T5nrdpnosc3s">
            Av herr Domö m. f., angdende omorganisation av riks- kommissionen
            för ekonomisk försvarsberedskap m. m.
          </p>
          <p xml:id="i-V7rwv6cUxKYjsDyusGksdu">
            Det planmässiga förberedelsearbetet i fred för att under krigstid
            eller andra utomordentliga förhållanden kunna tillgodose det militära
            försvarets behov samt i möjligaste mån säkerställa näringslivets
            fortgång och trygga folkförsörjningen har i vårt land sedan år
            1928 uppdragits åt ett särskilt ledande organ: rikskommissionen
            för ekonomisk försvarsberedskap. I riks- kommissionens första,
            provisoriska instruktion av den 11 maj 1928 angavs dess uppgift
            vara »att verka för och i mån av tillgängliga medel ombesörja,
            att erforderliga förberedelser bliva utförda, så att under krig,
            krigsfara eller andra utomordentliga förhållanden det militära
            försvarets behov av varor och för- nödenheter må kunna tillgodoses,
            folkförsörjningen tryggas och näringslivets fortgång såvitt möjligt
            säkerställas». Denna karaktäristik av rikskommissionens uppgift
            återfinnes även i den nu gällande instruktionen av den 4 juni
            1937, som reglerar kommissionens arbete efter dess omorganisation
            i samband med försvarsreformen 1936. Genom 1936 års försvarsbeslut
            blevo nämligen vissa förändringar vidtagna ifråga om rikskommissionens
            organisation, grundade på de erfarenheter, som kunnat göras under
            kommissionens föregående verksamhet. Därvid uppdela- des bland
            annat kommissionens kansli på en industriavdelning och en allmän
            avdelning. Den uppgift, som rikskommissionen för ekonomisk försvarsberedskap
            har sig förelagd, är såsom framgår av det anförda citatet ur instruktionen
            utom- ordentligt betydelsefull. Den ekonomiska försvarsberedskapen
            har med full rätt kallats »den fjärde försvarsgrenen», och dess
            betydelse som ett led i riksförsvaret har genom utvecklingen under
            de senaste åren allt starkare fram- hävts. Det arbete, som rikskommissionen
            under sin 10-åriga tillvaro utfört, förtjänar ett varmt erkännande.
            Så långt dess resurser räckt har kommis- sionen sökt fullfölja
            sitt väldiga utredningsprogram och utföra de planiäg- gande uppgifter,
            som åligga den som centralorgan för den ekonomiska för- svarsberedskapen.
            Den organisation, som kommissionen erhållit, har dock visat sig
            vara mindre lämplig, och särskilt under de förhållanden, under
            vilka kommissionens arbete nu måste bedrivas mot bakgrunden av
            ett alltmera ho- tande utrikespolitiskt läge, framträda bristerna
            i denna organisation starkt. Organisationen, i väsentliga delar
            skapad under helt andra förutsättningar än dem som nu råda, lämnar
            icke i tillräcklig grad möjligheter för kommis- sionen att under
            Kungl. Maj:t vara den ledande och initiativtagande kraften inom
            förberedelsearbetet på det ekonomiska området för att möta ett
            krigs påfrestningar. Kommissionen arbetar närmast efter de metoder,
            som känne- tecknar det vanliga kommitté- och utredningsväsendet,
            d. v. s. en beslutande
          </p>
          <pb facs="riksdagen-motions-pdf/data/1939/mot_1939__fk__123/mot_1939__fk__123-002.pdf"/>
          <fw xml:id="i-QFnBoybHgHxNbiF8MA87bj">
            12 Motioner i Första kammaren, Nr 123.
          </fw>
          <p xml:id="i-Qbv8dUhXVtMeUrsRmzT5VQ">
            församling bestående av personer, vilka ha sin huvudsakliga gärning
            inom andra områden, vilken vid sin sida har ett kansli av utredande
            och förslags- ställande tjänstemän. Med hänsyn till att beredskapsorganet
            behöver i nu- varande läge handla med en relativt stor rörelsefrihet,
            kraftigt och med minsta möjliga tidsutdräkt, är denna organisation
            och detta arbetssätt icke tillfreds- ställande. I spetsen för
            kommissionen står en ordförande, avlönad med 3,000 kronor om året.
            Denna post beklädes för närvarande av en hög ämbets- man, vilken
            äger synnerligen stora och av alla erkända kvalifikationer. Det
            säger sig dock självt att en man i den ämbetsställning, varom
            här är fråga — landshövding — och som dessutom innehar flera andra
            maktpåliggande offentliga uppdrag, icke kan ägna den tid åt kommissionen,
            som kräves för att han i ordets egentliga mening skall bliva den
            ledande kraften i dess arbete. Kanslichefen, vilken samtidigt
            som han är föreståndare för kommissionens kansli är chef för den
            allmänna avdelningen, kan ej heller tänkas få tillfälle utveckla
            en initiativtagande och ledande verksamhet. Vid övervägande av
            de olika möjligheter som erbjuda sig att på ett mera ändamålsenligt
            sätt lösa frågan om kommissionens ledning ha vi kommit till den
            övertygelsen att en verkligt tillfredsställande lösning endast
            kan vinnas genom att i spetsen för densamma som ordförande och
            verkställande ledamot sätta en högt kvalificerad man med prövad
            organisationsförmåga och person- liga ledareegenskaper, som kan
            helt ägna sina krafter åt kommissionens arbets- uppgifter. Endast
            härigenom kan en tillräckligt fast ledning skapas såväl inåt som
            utåt. Med hänsyn till att det industriella förberedelsearbetet
            otvivel- aktigt måste anses bjuda de största svårigheterna, är
            jämväl önskvärt att ordföranden genom föregående verksamhet äger
            sakkunskap på hithörande område. Den viktiga befattningen som
            ordförande kräver oavsett detta en kapacitet av stora mått. Ur
            denna synpunkt erfordras oundgängligen att be- fattningen ifråga
            är tillräckligt högt avlönad. Vi anse att arvodet för denna befattning
            icke bör sättas lägre än 30,000 kronor per år. Den omorganisation
            i övrigt av rikskommissionen, som vi anse nödvändig för att utrednings-
            och planläggningsarbetet inom kommissionen skall i er- forderlig
            utsträckning kunna forceras och beredskapsåtgärderna på här ifråga-
            varande område förlänas största möjliga effektivitet, bör bli
            beroende av resultatet av den skyndsamma utredning, varom vi i
            denna motion hemställa. Vi vilja här blott i största korthet peka
            på några av de brister, som måste avhjälpas. Den nuvarande organisationen
            med en ordförande, 10 ordinarie ledamöter (av vilka en [1] skall
            företräda sakkunskapen på det industriella området) och 28 extra
            ledamöter synes oss vara alltför tung. Under alla för- hållanden
            måste emellertid den industriella sakkunskapen i större utsträck-
            ning anlitas av kommissionen. Med hänsyn särskilt till maskin-
            och verkstads- industriens stora betydelse ur beredskapssynpunkt
            synes det vara angeläget att denna industri blir bättre representerad
            inom kommissionen. Några andra detaljer rörande kommissionens
            verksamhet kunna i detta sammanhang be- röras. De beredskapsåtgärder
            som planeras synas icke alltid förberedas till de yttersta konsekvenser,
            med vilka man är skyldig att räkna vid ett krigs-
          </p>
          <pb facs="riksdagen-motions-pdf/data/1939/mot_1939__fk__123/mot_1939__fk__123-003.pdf"/>
          <fw xml:id="i-GzGudvMwVCo9vSrRCD5Jpm">
            Motioner i Första kammaren, Nr 123. 13
          </fw>
          <p xml:id="i-3mrCkkXjc3gBV4Zmw8zWB5">
            eller avstängningstillstånd. Vidare framläggas dessa planer icke
            med den for- cering, som 1 nuvarande läge måste anses nödvändig.
            Personalens fåtalighet medför även, att vissa förhållanden icke
            i tillbörlig grad kunna ägnas upp- märksamhet, exempelvis utvecklingen
            av de civila försvarsberedskapsåtgär- derna i andra länder, i
            den mån upplysningar om dem stå att erhålla. I detta sammanhang
            må framhållas, att det är av största betydelse, att allmänheten
            1 möjligaste mån hålles underrättad, icke blott om avsedda beredskapsplaner
            — eller i varje fall dessas existens — utan också om landets försörjningsmöj-
            ligheter redan under ordinära förhållanden. Endast på en riktig
            uppfattning i fredstid om dessa ting kan det förtroende för krigsberedskapen
            på detta område grundas, som är en av de viktigaste förutsättningarna
            för framgång 1 detta arbete. Möjligheterna att fullfölja rikskommissionens
            väldiga utredningsprogram komma att i väsentlig grad bli beroende
            av de ekonomiska resurser med vilka kommissionen utrustas. Det
            lärer svårligen kunna förnekas, att de medel, som hittills ställts
            till kommissionens förfogande, varit otillräckliga för ett effektivt
            bedrivande av den ingripande och hela vårt lands näringsliv om-
            fattande planläggningen. Sedan från och med ingången av budgetåret
            1937/38 ökade medel anvisats för rikskommissionens arbete har
            detta visserligen kun- nat forceras, men att det ej ens tillnärmelsevis
            kunnat fullbordas i form av färdiga planer, organisationsförslag,
            författningsbestämmelser, statistiska utredningar m. m. på de
            olika verksamhetsområdena ligger i öppen dag och bekräftas också
            vid ett studium av rikskommissionens årsberättelse. För att något
            belysa den omfattande planläggning, som på olika områden måste
            verkställas, må följande anföras. Vad först industrien angår fördelar
            sig arbetet på ett flertal industriområ- den. Beträffande järn-
            och metallindustrien måste utredning verkställas rörande vad de
            anmälda militära och övriga statliga behoven i krig av olika färdiga
            produkter motsvara i fråga om utgångsmaterial av järn och metall
            samt att med ledning av dessa uppgifter uppgöra planer för järn-,
            metall- och legeringsverkens verksamhet. Inom verkstadsindustrien
            har utredningsarbetet rörande maskinbehovet för tillverkning av
            erforderlig materiel accentuerat nöd- vändigheten av tillförlitliga
            uppgifter om tillverkningstiden för olika verk- stadsprodukter.
            Utarbetandet av dessa är oundgängligen nödvändigt, om produktionen
            i händelse av krig skall komma i gång inom rimlig tid och kunna
            rationellt genomföras. Den kemiska industrien utgör direkt eller
            indirekt förutsättning för ett stort antal andra industrier, liksom
            för hela folkförsörjningen. Beredskaps- arbetet på det kemiskt
            industriella området omfattar bland annat följande viktiga arbetsfält:
            ordnandet av krut- och sprängämnestillverkningen; tillverk- ningen
            av saneringsmedel mot giftgaser; anskaffningen av vissa nödvändiga
            rå- varor och kemikalier. På dessa viktiga punkter återstår mycket
            såväl plan- läggnings- som förberedelsearbete. Andra viktiga varor,
            vilkas tillvaro i tillräcklig mängd utgör en förutsätt- ning för
            lösningen av svåra försörjningsproblem, äro fetter, farmaceutiska
          </p>
          <pb facs="riksdagen-motions-pdf/data/1939/mot_1939__fk__123/mot_1939__fk__123-004.pdf"/>
          <fw xml:id="i-M3skPZMWXwsa5UuNBEwj5S">
            14 Motioner i Första kammaren, Nr 123.
          </fw>
          <p xml:id="i-F6xWBMFqp5LVyo2SF421P4">
            preparat och flytande bränsle. Även för textil- och läderindustrierna
            fordras en omfattande planläggning, och för kraftförsörjningen
            torde vara nödvändigt med alternativa distributions- och samkörningsplaner
            avseende bland annat att eliminera skadeverkningarna av ett flyganfall
            mot dessa ur bombfällnings- synpunkt särdeles lämpade mål. Många
            viktiga undersökningar torde redan vara utförda eller igångsatta
            av rikskommissionen, men ännu fler vänta på sin lösning. Främst
            bör därvid nämnas motorbränslefrågan, vilken vi upptaga i en särskild
            motion. Slutligen må beträffande industrien ytterligare omnämnas,
            att genom den i slutet av 1938 utfärdade kungörelsen med vissa
            bestämmelser om krigsleve- ranser m. m. (nr 663) avsevärt ökat
            arbete anbefallts rikskommissionen. Enligt nämnda kungörelse skall
            nämligen rikskommissionen upplägga ett krigsindu- striregister
            över fabriker och andra anläggningar som behöva tagas i anspråk
            eller kunna användas för tillverkning, beredning eller iståndsättning
            av för- nödenhet, som är användbar för krigsbruk. Vidare skall
            kommissionen för dylikt företag uppgöra fabriksplan. På livsmedelsförsörjningens
            område krävas noggranna planer för inrikt- ningen av vår jordbruksproduktion
            med tanke på möjligheten av en avspärr- ningskris. Likaså är det
            nödvändigt att i tid förbereda de åtgärder, som kunna erfordras
            för att förse vårt jordbruk med viktiga driftsförnödenheter såsom
            kraftfoder, konstgödselmedel, traktorbränsle m. m. Även för livsmedelsindu-
            strierna måste i likhet med vad fallet är beträffande övrig industri
            i vederbörlig ordning planer uppgöras. För att förhindra att panikartade
            köp i lagringssyfte vidtagas av allmänheten i händelse av en inbrytande
            kris — något som ju krisen i september 1938 gav exempel på — måste
            planer för snabba och effek- tiva statliga ingripanden finnas,
            vilka torde böra avse hela vårt distributions- väsende. Även om
            man i vårt land icke kan anse sig böra gå så långt som t. ex.
            i England, där enligt uppgift ransoneringskort i miljonupplagor
            ligga färdigtryckta i fredstid, synes dock en mycket hög grad
            av beredskap böra givas åt planerna på distributionsområdet, så
            att blott efter något dygns varsel ett effektivt statligt ingripande
            kan komma till stånd. På arbetsmarknadsområdet måste planer utarbetas,
            så att — därest på sätt i vår huvudmotion om försvaret angivits
            alla folkets krafter skulle behöva mobiliseras — detta kan snabbt
            och effektivt genomföras. Även ifråga om den finansiella försvarsberedskapen
            och den sociala hjälpverksamheten erfordras ett omfattande fortgående
            förberedelsearbete. För att kunna effektivisera sin verksamhet
            har rikskommissionen hemställt att anslaget för den ekonomiska
            försvarsberedskapens ordnande måtte för budgetåret 1939—40 utgå
            med 220,000 kronor. Av detta anslag skulle 145,000 kronor erfordras
            för det industriella förberedelsearbetet, 25,000 kronor för forsknings-
            och försöksverksamhet och 10,000 kronor för utredningsarbeten
            på livsmedelsförsörjningens område. I statsverkspropositionen
            har ifrågavarande anslagsäskande utan någon motivering nedprutats
            med 40,000 kronor, och Kungl. Maj:t begär således för den ekonomiska
            försvarsberedskapens ordnande en summa av 180,000 kronor. Vi anse
            att denna nedprutning, som i förhållande
          </p>
          <pb facs="riksdagen-motions-pdf/data/1939/mot_1939__fk__123/mot_1939__fk__123-005.pdf"/>
          <fw xml:id="i-WuFqWNKFbpWB6c4kR8AeFn">
            Motioner i Första kammaren, Nr 123. 15
          </fw>
          <p xml:id="i-UQf2X2KhXpVzAhoPynpgy3">
            till fjärde huvudtitelns slutsumma är ur statsfinansiell synpunkt
            obetydlig, skulle hämma kommissionens arbete på synnerligen viktiga
            punkter, och vi hemställa därför att anslaget måtte utgå med det
            av rikskommissionen begärda beloppet 220,000 kronor. Det kan dock
            ifrågasättas om ens detta belopp är tillräckligt för planläggningsarbetets
            bedrivande i den takt, som under nu- varande kritiska förhållanden
            kan anses nödvändig. Utan att närmare utred- ning i denna fråga
            förebragts lärer det vara svårt att avgöra, i vilken utsträck-
            ning och för vilka speciella ändamål medel borde ställas till
            kommissionens förfogande. Man fäster sig emellertid vid det relativt
            blygsamma belopp som begärts för utredningsarbeten på flera viktiga
            industriområden samt på livsmedelsförsörjningens och bränsleförsörjningens
            områden ävensom be- träffande arbetsmarknaden och hjälpverksamhetens
            förberedande. Det synes därför nödvändigt, att utredning verkställes
            redan till innevarande års riksdag om möjligheten att, därest
            ytterligare medel ställas till rikskommissionens förfogande utöver
            de i kommissionens skrivelse begärda, få till stånd en effektiv
            forcering av planläggningsarbetet. Skulle så visa sig vara fallet
            borde redan innevarande år erforderliga medel anslås för det angivna
            ändamålet. Det är särskilt en post bland rikskommissionens äskanden,
            som frapperar genom det begränsade beloppet nämligen det till
            forskning och försöksverk- samhet äskade anslaget på 25,000 kronor.
            Denna post är avsedd att på olika försörjningsområden utveckla
            landets självförsörjningsförmåga med avseende på råämnen, bränslen,
            smörjmedel m. m. samt främja för krigshushållningen värdefulla
            tillverkningsmetoders tekniska och ekonomiska utformning. Det
            synes uppenbart, att med ett anslag av en så blygsam storlek som
            25,000 kro- nor för detta omfattande och viktiga ändamål endast
            helt sporadiska och mycket begränsade arbeten kunna komma till
            stånd. En successivt fortlöpande, planmässig forskningsverksamhet
            lärer inom den nämnda anslagsramen vara utesluten. På forsknings-
            och försöksområdet arbeta under normala förhållanden åt- skilliga
            statliga, halvstatliga och enskilda institutioner med huvudsaklig
            in- riktning på vårt näringslivs berikande med för fredsförhållanden
            lämpade nya metoder och rön. Sålunda har ju exempelvis ingenjörsvetenskapsakademien
            viktiga forskningsuppgifter på industriområdet och försöksanstalten
            vid Svalöv på jordbruksområdet. Det är givet, att åtskillig forskningsverksamhet
            enbart avseende kris- eller krigsförhållanden skulle erfordras
            för att på ett effektivt sätt tillvarataga alla vårt lands resurser
            till självförsörjning. Men fråga är, om den uppdelning av forskningsarbetet,
            som ovan antytts, kan anses ändamålsenlig. Möjligen vore det bättre
            att utvidga de för fredsförhållanden arbetande forskningsinstitu-
            tens arbetsuppgifter till att jämväl omfatta höjandet av våra
            självförsörjnings- möjligheter vid en kris eller våra tekniska
            försvarsmöjligheter vid ett krig. Givetvis skulle härvid sakkunnig
            personal, arbetande med ekonomiska för- svarsberedskapsfrågor,
            beredas tillfälle att deltaga i planläggningen av nämnda forskningsarbete.
            Denna fråga kräver en utredning. På grund av vad här ovan anförts
            hemställa vi,
          </p>
          <pb facs="riksdagen-motions-pdf/data/1939/mot_1939__fk__123/mot_1939__fk__123-006.pdf"/>
          <fw xml:id="i-3YLvbVMin5iMYbwcBR7HZp">
            Motioner i Första kammaren, Nr 123.
          </fw>
          <p xml:id="i-YGqZE5gPRdg2eefFxuK8M4">
            att riksdagen måtte besluta antaga följande stat för rikskom-
            missionen för ekonomisk försvarsberedskap: Avlöningar, förslagsanslag
            A. Tjänstemän å ordinarie stat:
          </p>
          <p xml:id="i-Kbm92v8tz9raMB5tpUkPLa">
            B. Personal med arvoden: 1 ordförande och verkställande ledamot
            ... kronor 30,000: —
          </p>
          <p xml:id="i-LJcc6X5fCfm2QxujVLa8iA">
            att riksdagen måtte under fjärde huvudtiteln, punkt 14, till
            rikskommissionen för ekonomisk försvarsberedskap: Den eko- nomiska
            försvarsberedskapens ordnande, höja det av Kungl. Maj:t för budgetåret
            1939—40 föreslagna reservationsanslaget med 40,000 kronor till
            220,000 kronor; att riksdagen i skrivelse till Kungl. Maj:t ville
            begära en skynd- sam utredning angående en omorganisation av rikskommissionen
            för ekonomisk försvarsberedskap i syfte att effektivisera kom-
            missionens arbete, och att förslag härom framlägges för årets
            riksdag, samt att riksdagen ville besluta i skrivelse till Kungl.
            Maj:t med be- gäran om utredning rörande möjligheterna att utvidga
            den på olika områden pågående forsknings- och försöksverksamheten
            i syfte att densamma skulle omfatta jämväl för vår ekonomiska
            försvarsberedskap betydelsefulla frågor.
          </p>
          <p xml:id="i-FnrH8TZu5dWsh9MiYUSrYX" type="date">
            Stockholm den 23 januari 1939.
          </p>
          <div xml:id="i-L9v6WJSsEmpHiVf5inN56J" type="signatureBlock">
            <p xml:id="i-SQtThZXNEBDDXDpzEt92Lm" who="i-PRkToj2ss6C9sjWtUtqNNh" type="signature">
              Fritiof Domö
            </p>
            <p xml:id="i-L1uhusrksfKzbpCb2B2EUZ" who="i-MsNFFSyPnWMiCgQjNLn72Y" type="signature">
              Nils Gabrielsson
            </p>
            <p xml:id="i-LHeVos2SLUzvbpa2rCksjY" who="unknown" type="signature">
              J. B. Johansson
            </p>
            <p xml:id="i-CCdHksUhYKiN1m4RYFPJFv" who="i-WxcGYe8AGVMcCyHJTSEui2" type="signature">
              Karl Wistrand
            </p>
          </div>
          <p xml:id="i-7MZgpcgAFtmHcETVU3sJED">
            Gustaf Tamm. Gustaf V elander. M. Svensson.
          </p>
          <p xml:id="i-Ub8MR7VCC9PBAExGhZ2bje">
            Stockholm 1939. K. L. Beckmans Boktryckeri.
          </p>
        </div>
      </div>
    </body>
  </text>
</TEI>
