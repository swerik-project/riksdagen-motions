<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00351">
  <teiHeader>
    <fileDesc>
      <titleStmt>
        <title>Storskalig energiomställning</title>
        <author corresp="i-122QwSSpyGJQiTJjmrUJCM">av Krister Örnfjäder (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Storskalig energiomställning</title>
          <idno type="rdwebb">H002N351</idno>
          <rs type="number">N351</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N351/text</ref>
          <ref type="dokument_url_html">http://data.riksdagen.se/dokument/H002N351</ref>
          <ref type="dokumentstatus_url_xml">http://data.riksdagen.se/dokumentstatus/H002N351</ref>
          <ref type="doc">http://data.riksdagen.se/fil/956945C6-1EDD-42D9-A4FA-FEDE23104862</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CuSmVPUgfh8KSHg7kFMbVP" type="signed"/>
        <correspContext corresp="i-CuSmVPUgfh8KSHg7kFMbVP">
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-6CScoL3zWCARc76kDPnRJL" type="numbering">
          <date when="2012-10-08"/>
        </correspAction>
        <correspAction xml:id="i-Cn8324piG9912TTxa1NKFd" type="submission">
          <date when="2012-10-05"/>
        </correspAction>
        <correspAction xml:id="i-Lt4WSyyHb9JFjb9oyXjmMz" type="transfer">
          <date when="2012-10-04"/>
        </correspAction>
        <correspAction xml:id="i-3BN3jyTuqsVWSZPywminAb" type="assigned"/>
        <correspContext corresp="i-3BN3jyTuqsVWSZPywminAb">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YMY2kcCgD3GjhAiF9SHMjF" type="motHeader"/>
      <div xml:id="i-4Z7DfhX65x5PJHk4rpgGhW" type="motBody">
        <div xml:id="i-6YFjfp7XhpZw5WQCrKLe1j" type="motProposal" subtype="förslag">
          <head xml:id="i-WSZxcmUZcrbj456WBzztrp">
            Förslag till riksdagsbeslut
          </head>
          <p xml:id="i-MnaiZ8GynK3FKv45ysMBEb">
            Riksdagen tillkännager för regeringen som sin mening vad som
            anförs i motionen om en storskalig energiomställning av transportsystemet.
          </p>
        </div>
        <div xml:id="i-H8Keebex7tfxKvTy465oug" type="motContent">
          <head xml:id="i-585fgz6fAn61xQzkBrb3x1" type="h1">
            Motivering
          </head>
          <p xml:id="i-Tcxd1opWyZJRG12e1L1Rje">
            Riksdagen har beslutat om målet att Sveriges transportsystem
            skall vara oberoende av fossila bränslen 2030 och under 2012 tillsatt
            en utredning om hur dessa system ska utformas, vilken skall vara
            färdig under 2013.
          </p>
          <p xml:id="i-RMUdFmU3YAZ1GWYfKoDtAa">
            Regeringen har alltså inte förstått innebörden av det beslut
            som riksdagen fattat och som föreslogs av regeringen själv. Det
            är i sig uppseendeväckande.
          </p>
          <p xml:id="i-UUihvzoEX3ELbdiYdQmmQ6">
            Med tanke på hur lång tid det tar att ställa om systemet så är
            utredningen sent påtänkt. En personbil lever i tio år och lastbilar
            längre tid. Givetvis borde regeringen redan ha satt planer i sjön
            för att nå målet. Istället så minskar nu antalet förnybart drivna
            bilar och inga eller få effektiva styrmedel har föreslagits av
            regeringen.
          </p>
          <p xml:id="i-hpwopbFGfSN7ga5MjQaEr">
            Många aspekter av det som behöver göras för att ställa om Sveriges
            transportsystem är dock redan kända utan en utredning, och vi
            har tillgång till kunskap om ett antal grundtankar för framtidens
            system. Antalet människor och organisationer som kommer att delta
            i omställningen är mycket stort och investeringarna från olika
            företag kommer också att vara mycket stora. De system vi utvecklar
            för framtiden måste vara kostnads-, kapital- och energieffektiva
            och attraktiva för användarna.
          </p>
          <p xml:id="i-M4HniAA6rbrEbBNgUj6cYm">
            Vi behöver inte passivt invänta utredningens resultat, utan påbörja
            förändringsaktiviteter i rätt riktning redan med början 2013,
            för att sedan, grundat på utredningens resultat mer precist välja
            de systemlösningar som vi behöver för framtiden. Vi har i Sverige
            ett innovationssystem bestående av tusentals kompetenta personer,
            vilka redan idag kan börja arbeta utifrån ett systemsynsätt och
            arbeta fram dellösningar som kan användas i omställningsarbetet.
            Det förtjänar att upprepas att ett innovationssystem består av
            ett stort antal organisationer och kunniga medarbetare och detta
            system kräver tid för att börja arbeta med en, till stor del,
            ny inriktning.
          </p>
          <p xml:id="i-SSKkRkX6eFTPnfXncxE2iK">
            Omställningen av transport- och bränslesektorerna är mycket stor
            om vi ser till behovet av att bygga ny infrastruktur, bygga produktionssystem
            för bränslen och fordon m.m. och tillverka nya typer av fordon.
            Det krävs omfattande finansiella och organisatoriska förberedelser
            för denna omställning. Detta i sin tur innebär att de bör omedelbart
            påbörjas om tidsmålet ska uppnås.
          </p>
          <p xml:id="i-5B6azSSbRmvtWek2Yy1rjT">
            Och det finns inte en ensam lösning på uppgiften. Om som exempel
            hela Europas transportsystem skulle ställas om till cellulosabaserade
            drivmedel så skulle det krävas 1 000 stora fabriker som var och
            en får leveranser från 450 lastbilar med ved varje dag. Det skulle
            krävas mer än 20 fabriker av denna storlek för att täcka Sveriges
            behov. Om vi skulle ställa om till spannmålsbaserade bränslen
            skulle vi behöva använda så gott som all mark i Europa för odling
            av spannmål för detta ändamål och ingen spannmål skulle bli över
            till att äta.
          </p>
          <p xml:id="i-HKv7MmRFjWtMKbAGgf6pK5">
            Därför behöver vi utveckla flera olika alternativ till de fossila
            bränslena.
          </p>
          <p xml:id="i-Br7djqXkrFrCveieTAdfvQ">
            Investeringarna som krävs för att ställa om dessa system kommer
            att uppgå till mångmiljardbelopp och skillnaderna i investeringskapital
            och kostnadsnivå för de nya systemen när de tas i bruk är mycket
            stor.
          </p>
          <p xml:id="i-5FHtxBRn1WsnGpfs6SjbfT">
            Det är av största betydelse för Sveriges framtida ekonomi att
            vi politiskt styr marknaden mot bränslen och systemlösningar efter
            noggrann analys av olika alternativa systemlösningar, kalkyler
            och genomförandemodeller. På samma sätt som Post- och telestyrelsen
            har tagit ansvar för strukturfrågorna när det gäller införandet
            av mobiltelefoni krävs det koordinering och styrning på systemplanet
            även när det gäller energiomställning i stor skala.
          </p>
          <p xml:id="i-3krw4DyQc7FsuCkvWikzjG">
            Biogasen kan vara en liten del av lösningen. Den sammanlagda
            potentialen för biogas bedöms till 10 TWh. Därutöver finns möjlighet
            att använda cellulosa för förgasning. Biogas som fordonsbränsle
            kan alltså inte ersätta mer än en liten del av vår oljeanvändning,
            och användning av skogsråvara eller cellulosa konkurrerar med
            andra användningsområden för denna råvara.
          </p>
          <p xml:id="i-7hVb9mGhVLzJJXtm1cMBh1">
            Vi kan inte välja och utforma den slutliga fossilfria fordonsflottan
            nu. Det kommer att behövas övergångslösningar. Valen mellan olika
            roller för olika bränslen och teknologier är nämligen inte helt
            triviala. Om vi t.ex. använder biogas för att producera el och
            värme kan vi med hjälp av elfordon köra dubbelt så många kilometer
            på en given mängd biogas som om vi väljer att tillverka fordonsgas
            och kör gasfordon med dagens motorer. Eldriften är nämligen mycket
            mer energieffektiv och troligen kommer den att utgöra en huvuddel
            av framtidens transportsystem om vi lyckas producera elen fossilfritt,
            vilket inte alltid är fallet idag.
          </p>
          <p xml:id="i-HU2oqusFbWpSKMdGZNZAMN">
            En annan viktig övergångslösning är olika typer av hybridfordon
            som också är laddningsbara. Idag kan alla bilägare omedelbart
            och oavsett var man är bosatt skaffa sig ett sådant fordon och
            köra större delen av sina resor på el. Mer än 95 % av alla bilister
            kör mindre än tio mil per dag, vilket innebär att dessa med hjälp
            av t.ex. Volvos hybridbil XC70 kan köra till arbetet och hem på
            elmotorn och ladda hemma och vid arbetsplatsen och utföra de ärenden
            som krävs längs vägen. Endast vid längre resor än dessa tio mil
            om dagen behöver bilens bensin- eller dieseltank utnyttjas. De
            flesta bilister kör med jämna mellanrum längre sträckor och vi
            har blivit vana vid att få obegränsad rörelsefrihet när vi köper
            en bil. Dagens modeller av rena elbilar har en maximal räckvidd
            på 13 mil och saknar annat drivsystem. Dessa kan endast en begränsad
            del av svenska folket använda och ingen kan obehindrat köra längre
            sträckor. Här krävs ny teknisk utveckling för att göra batterier
            med längre räckvidd.
          </p>
          <p xml:id="i-F8Ht3zFzQAf7bnUCeruJ7Z">
            För det krävs också en väl utbyggd laddinfrastruktur i stora
            delar av Sverige.
          </p>
          <p xml:id="i-2Tg1Zxs4FPud9YPHMTHBSH">
            Idag är det inte många bilister som kan tänka sig att köpa en
            elbil givet dessa begränsningar. Det behövs investeringar med
            miljardbelopp för att bygga upp laddinfrastruktur.
          </p>
          <p xml:id="i-DGsWerLpz2z59LiCge6bUW">
            Tempot för teknikutveckling och införande av teknik kan förutses.
            Om vi lyckas snabbt få förnybar teknik i bred användning kommer
            teknikutvecklingen och införandet att gå fortare än om tekniken
            sprids långsamt, eftersom en ökad försäljning av den nya tekniken
            leder till att mer resurser kan satsas på utveckling.
          </p>
          <p xml:id="i-Rw8S2zNygVLCcknv3b1q87">
            Det är av många skäl viktigt att staten inte väljer teknik utan
            att marknaden och teknikutvecklingen trycker på. Vi måste lägga
            en grund för kostnads-, kapital- och energieffektiva transport-
            och bränslesystem som snabbt blir attraktiva att använda för en
            stor del av svenska folket.
          </p>
          <p xml:id="i-PS2PLUnwdkQyXXQNEjV5kQ">
            Våra svenska system måste dessutom fungera tillsammans med systemen
            i andra europeiska länder. På samma sätt som vi kan ta med oss
            mobiltelefonen när vi reser till utlandet och använda vår bil
            idag till att resa ut i Europa vill vi i framtiden kunna resa
            så obehindrat som möjligt.
          </p>
          <p xml:id="i-NW8v7ZQQNuDoTLZAZ9vf4s">
            De övergripande systemfrågorna när det gäller framtidens transport-
            och bränslesystem har inte blivit utredda, men med den kunskap
            vi har idag kan vi se att olika vägval för framtidens system kommer
            att leda till systemlösningar med avsevärt olika egenskaper när
            det gäller kostnads-, kapital-, energieffektivitet och attraktivitet
            för användarna. Sannolika slutsatser ur ett systemperspektiv:
          </p>
          <list xml:id="i-GiNY2xMFaLhcf9D1aNV9eM" style="ul">
            <item xml:id="i-T54fkPwf2wc2nUWUtZ94Rd">
              El är att föredra framför andra bränslen för lätta fordon och
              även för tyngre fordon i system med korta och förutsägbara körsträckor
              där regelbunden, eller i framtiden kanske kontinuerlig, laddning
              eller strömförsörjning är möjlig, exempelvis för linjebussar i
              stadstrafik.
            </item>
            <item xml:id="i-HDnW1RJLnH3zcXh1NRVTDh">
              Laddhybrider framstår som en systemmässigt mer fördelaktig övergångslösning
              än rena elfordon på kort och medellång sikt.
            </item>
            <item xml:id="i-31T5o8FpvfJrQe47tZ1Qp9">
              Biogas kan användas till att producera el om förhållandet mellan
              el- och gaspris blir gynnsamt och användas för produktion av fordonsgas
              i första hand för tyngre fordon där eldrift inte lämpar sig, exempelvis
              för tunga lastbilar inom åkerier och logistikföretag med egna
              depåer för tankning, liksom i dagens lokala och regionala bussföretag
              som använder biogas och tankar i egna depåer. Vid införande i
              sådana depåer reduceras investeringarna i tankningsinfrastruktur.
            </item>
            <item xml:id="i-Ac1SMjBi3rQ52fbThQbQhT">
              Elförsörjning till elektrifierade transporter bör i första hand
              ske genom investeringar i teknik och beteendeförändringar som
              sparar el jämfört med dagens användning. Att spara el framstår
              som väsentligt billigare än att bygga ut landets elproduktion.
            </item>
          </list>
          <p xml:id="i-WeurjcXbRbRaKiaA3LgnLM">
            Tempot i omställningen är dessutom mycket viktigt för utvecklingen
            av skatteunderlaget i landet. Varje år drar staten in stora skattebelopp
            från bränsleskatter. Systemen för förnybara bränslen och nya fordonstyper
            måste inte bara bära sig själva utan subventioner, utan också
            så snabbt som möjligt bli konkurrenskraftiga nog att generera
            skatteintäkter till statskassan.
          </p>
          <p xml:id="i-JvtmcYz8YHQju2ctDsZSVo">
            Investeringarna i de system för fordon och förnybara bränslen
            som regeringen beslutat om att införa måste påbörjas mycket snart
            och uppbyggnaden av kunskap om och resurser för denna omställning
            måste påbörjas omgående.
          </p>
          <p xml:id="i-3chx99m8htffBCjGN7VpNQ">
            För närvarande pågår framför allt projekt för utveckling av enskilda
            teknologier och utveckling av småskaliga och lokala eller regionala
            system för ett mindre antal fordon. Få organisationer, forskare,
            myndigheter eller andra experter har börjat tänka i termer av
            hur storskaliga nationella system bör byggas upp och struktureras.
            De utredare som har tillsatts utgör en resurs som kommer att dra
            relativt specifika slutsatser, men ett större antal forskare måste,
            för att omställningen skall kunna drivas med kraft när utredningen
            väl är färdig, så snart som möjligt börja tänka i liknande banor
            som utredarna.
          </p>
        </div>
        <div xml:id="i-7W2ysWQHrNkrJf5YSn74FU" type="signatureBlock">
          <list xml:id="i-6hXXMKYTXUhioDsrUoE5uj">
            <item xml:id="i-Ejr4ZyyG3zujvQYARkYsen" who="i-122QwSSpyGJQiTJjmrUJCM" type="signature">
              Krister Örnfjäder (S)
            </item>
          </list>
        </div>
      </div>
    </body>
  </text>
</TEI>
