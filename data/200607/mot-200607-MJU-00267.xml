<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00267">
  <teiHeader>
    <fileDesc>
      <titleStmt>
        <title>Ursprungsmärkning</title>
        <author corresp="i-NRb4HpaQ87qUwhLNcKt7Gz i-2SnUjYd3qzUQVBobN3u1Yc">av Annika Qarlsson och Ulrika Carlsson i Skövde (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ursprungsmärkning</title>
          <idno type="rdwebb">GU02MJ267</idno>
          <rs type="number">MJ267</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ267/text</ref>
          <ref type="dokument_url_html">http://data.riksdagen.se/dokument/GU02MJ267</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ267</ref>
          <ref type="doc">http://data.riksdagen.se/fil/C38AE885-03B0-4CDF-ABBD-2EEBFC80F993</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Carlsson i Skövde</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sg81fsiKUUEaZmkBV7zj6y" type="signed"/>
        <correspContext corresp="i-Sg81fsiKUUEaZmkBV7zj6y">
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-2SnUjYd3qzUQVBobN3u1Yc"/>
        </correspContext>
        <correspAction xml:id="i-7Pb3AQyPZC6KZDohEaJ5Uy" type="referral">
          <date when="2006-11-07"/>
        </correspAction>
        <correspAction xml:id="i-25PwQkWovAa7ffEtT3QPjo" type="dismissal">
          <date when="2006-11-07"/>
        </correspAction>
        <correspAction xml:id="i-Wu2AM68SvhsjE6fPraiyg2" type="numbering">
          <date when="2006-11-01"/>
        </correspAction>
        <correspAction xml:id="i-8bSGfPz6ZLgABrE4wWKRUe" type="submission">
          <date when="2006-10-31"/>
        </correspAction>
        <correspAction xml:id="i-9GoemL7kV2n4uEFpMxCW7m" type="transfer">
          <date when="2006-10-31"/>
        </correspAction>
        <correspAction xml:id="i-QKohZeHEUy332uDVvhS7MY" type="assigned"/>
        <correspContext corresp="i-QKohZeHEUy332uDVvhS7MY">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JdVDN5S1oGivi4x8QmoCR" type="motBody">
        <div xml:id="i-2vaTgDBjVHZYwFXRy8DndK" type="motProposal" subtype="förslag">
          <head xml:id="i-VVwxyapfp9CYnuLWpPyBHa">
            Förslag till riksdagsbeslut
          </head>
          <list xml:id="i-CnPDoSDnrxoYDw8TTKq1yH" style="ol">
            <item xml:id="i-LxeQpjsUZ7ifRqJDETj5ZA">
              Riksdagen tillkännager för regeringen som sin mening vad i motionen
              anförs om att ett standardiserat regelverk för ursprungsmärkning
              på livsmedel ska upprättas.
            </item>
            <item xml:id="i-BSc9w1zdZjNR7R3ayNdHB9">
              Riksdagen tillkännager för regeringen som sin mening vad i motionen
              anförs om att tillsammans med branschorganisationerna ta fram
              kriterier för en kundanpassad kvalitetsmärkning på livsmedel.
            </item>
            <item xml:id="i-FL9rwmU16iSMxmFN2W4Z6K">
              Riksdagen tillkännager för regeringen som sin mening vad i motionen
              anförs om att tydligare standardiserade innehållsförteckningar
              bör arbetas fram.
            </item>
            <item xml:id="i-D23efbpwv1vsT5tUEG7thL">
              Riksdagen tillkännager för regeringen som sin mening vad i motionen
              anförs om att upphandlingsreglerna behöver förtydligas så att
              detaljerade krav ska kunna ställas vid upphandling. 1
            </item>
            <item xml:id="i-9eispza2C8WdyGc4n562F8">
              Riksdagen tillkännager för regeringen som sin mening vad i motionen
              anförs om att utreda en ny märkning, miljömil, som ska visa hur
              mycket miljön påverkats av varutransporten.
            </item>
          </list>
          <p xml:id="i-4NNuXzoP2Trp7pufGcyfv9">
            1 Yrkande 4 hänvisat till FiU.
          </p>
        </div>
        <div xml:id="i-XpzeTfFBrsvmXyBWGP7Vz4" type="motContent">
          <head xml:id="i-RyHRo3qE5Qe1Vg5wvuUnN5" type="h1">
            Ursprungsmärkning
          </head>
          <head xml:id="i-FEeBFJ7ZHrnG8qKWmy2Nsy" type="h1">
            Att veta vad vi äter
          </head>
          <p xml:id="i-MFSUah1caDLwi8ZuJDRm9w">
            Alla vill vi ha mat som smakar bra, ser god ut och ger den näring
            vi behöver, och helst ska det gå fort och vara billigt också.
            För att det ska fungera måste det vara enkelt att göra bra val
            när vi handlar. Men så enkelt är det inte, reglerna är otydliga,
            smått förvirrande och möter inte de behov av tydlighet och enkelhet
            vi har när vi handlar. Det är fortfarande alldeles för krångligt
            att ta reda på råvarornas ursprung eller vad maten innehåller.
            För att främja valfriheten bör konsumenter få rätt till information
            och konsekvent märkning av livsmedel. Det kan på olika sätt gälla
            både produktionsland, produktionsmetoder, förekomsten av genmodifierade
            produkter, antibiotika, hormoner, bestrålning, färgämnen och andra
            tillsatser. Att ha en tydlig märkning på en rad andra områden
            som kvalitet, innehåll och miljöpåverkan gör att fler faktorer
            blir konkurrensfaktorer. I dag är det bara priset som gäller.
            En sådan utveckling skulle gynna både konsumenter, handlare och
            producenter.
          </p>
          <head xml:id="i-KdujjJR9psDuQUbm2W2tyH" type="h1">
            Ursprung
          </head>
          <p xml:id="i-2dKq2md8zmEkdn72WG6CU3">
            Att kunna spåra var maten kommer ifrån för att kunna eliminera
            smittor har återigen blivit högaktuellt. Efter de uppmärksammade
            BSE-fallen 1996 infördes regler som krävde att nötkött måste vara
            märkt med var djuret är fött, uppvuxet och slaktat. Men med den
            senaste tidens ehec-larm, som både rört sallad och köttfärs, är
            det tydligt hur viktigt det är att dagens livsmedelskontroll förbättras.
            Märkning och system för att kunna följa upp livsmedelspartier
            måste utökas till att gälla alla livsmedel. När det gäller rent
            nötkött och nötfärs ska det redan i dag vara ursprungsmärkt. Den
            regeln efterlevs och fungerar bra. Trots den regeln omfattas inte
            hel- och halvfabrikat av nötkött av kravet på ursprungsmärkning.
            För fläskkött och annat rent kött finns inte heller samma tvingande
            regel om ursprungsmärkning som på nötkött.
          </p>
          <p xml:id="i-UiUme55qL4M1fJMWTSwxeg">
            Med charkprodukter är det svårare att få ett klart besked varifrån
            de kommer. Mellan livsmedelsföretagen och handlaren finns frivilliga
            överenskommelser som varierar stort. Charkprodukter har en stämpel
            med Sverige och ett nummer. Det kan då vara lätt att tro att korven
            eller hamburgaren kommer från Sverige. Men märkningen är bara
            en följd av EU:s hygienregler och visar från vilken anläggning
            produkten kommer ifrån. Den säger inget om råvarans ursprung.
          </p>
          <p xml:id="i-MhAas4fXUa6MZMaDNozB25">
            Bland halvfabrikaten i våra frysdiskar finns t.ex. enportionsrätter.
            Här kan det också vara svårt att veta ursprunget på råvaran, om
            det är färsbiffen eller grönsakerna som en eventuell märkning
            gäller. EMV-produkter, de stora kedjornas egna märkesvaror, tar
            allt större andel på marknaden. De stora kedjorna lägger ut produktion
            på offert. Priset är helt avgörande, och varifrån råvarorna kommer
            eller var produkten tillagas spelar ingen roll. För kunderna är
            det bra att det finns en konkurrenssituation som gör att konsumenter
            kan sänka sina kostnader. Men det ska vara möjlighet att göra
            val med andra prioriteringar än priset. Så är det inte i dag.
            Därför är alla vinnare på ett tydligare regelverk som gör att
            konsumenten kan välja hur tungt priset väger jämfört med var maten
            kommer ifrån och vad som ingår.
          </p>
          <p xml:id="i-BzMhUMvYzNLs5CEiwsguop">
            Det är också mycket sällsynt att restauranger deklarerar sina
            råvarors ursprung eller svårt att få klara besked om man frågar.
            Därför behövs ett tydligt och överskådligt regelverk för uppmärkning
            av råvarors ursprung som ska deklareras tydligt för både restauranggästen
            och konsumenten i butik. Regelverket för ursprungsmärkning kan
            med fördel tas fram i samarbete med konsument- och branschorganisationerna.
            Men vi kräver att ett standardiserat regelverk för ursprungsmärkning
            på livsmedel ska upprättas.
          </p>
          <head xml:id="i-RyZb8n4mdTzdt7Rnq279Ln" type="h1">
            Kvalitet
          </head>
          <p xml:id="i-V9roZ7UBAv6piTo5AR3mDQ">
            Det är stor skillnad på lövbiff och lövbiff. Men i köttdisken
            är det bara kilopriset och ursprungsland du kan läsa ut på etiketterna.
            I butik och i restauranger vet man när man köper in vilken kvalitet
            som är på kött eller på grönsaker eller andra varor. Men som kund
            finns det ingen kvalitetsmärkning som är lätt att identifiera
            och som hjälper mig att hitta rätt vara till rätt pris. Här finns
            ett stort utrymme för att spela på fler strängar än priset. Det
            skulle gynna alla led konsumenterna, producenterna och handlarna.
            Därför anser vi att regeringen bör ta initiativ för att tillsammans
            med branschorganisationerna ta fram kriterier för en kundanpassad
            kvalitetsmärkning på livsmedel.
          </p>
          <head xml:id="i-GsHdjMHptV6TTvcXKN6bpa" type="h1">
            Tydlighet
          </head>
          <p xml:id="i-YRWXRpD9cVoYssz3oK2shW">
            Alla vill äta nyttigt, men med mer halv- och färdigfabrikat i
            affärsdiskarna blir det bara svårare att veta vad man egentligen
            stoppar i munnen. Vi har tidigare krävt att nyckelhålsmärkningen
            ska omfatta även sockerhalten. Därför är det nu mycket glädjande
            att från den 1 juni 2005 ingår även socker i kriterierna för att
            få sätta nyckelhålet på sina produkter. Det gröna nyckelhålet
            är en välkänd symbol som är till stöd när man vill göra bra val
            det har nu blivit ännu bättre. Det är bara en tredjedel av konsumenterna
            som läser innehållsförteckningarna, och bara drygt hälften av
            dem som läser förstår vad de betyder. För att ge konsumenterna
            en chans att göra ett ännu bättre val vid disken, utöver nyckelhålet,
            så är det viktigt med tydliga innehållsförteckningar som är lätta
            att överblicka och förstå. Därför kräver vi att tydliga standardiserade
            innehållsförteckningar ska arbetas fram.
          </p>
          <head xml:id="i-VktQkyswsj7TZ5JK3MBsF5" type="h1">
            Upphandling
          </head>
          <p xml:id="i-WDJk8u8VBtGCm81UZhSbo3">
            De som vill servera lokalt producerad mat, och omfattas av upphandlingsregler,
            ska kunna göra det. När det gäller offentlig upphandling är det
            viktigt att EU:s upphandlingsregler för livsmedel möjliggör att
            produktionsmetoder kring djur- och miljöomsorg får beaktas. Att
            de av politiker styrda instanserna som kommun och landsting bör
            gå före som goda exempel borde vara en självklarhet. Det är politiska
            beslut som satt upp ribban för svensk matproduktion, och då ska
            vi själva inom det offentliga självklart gå före och följa våra
            egna krav. Det är också en viktig del för att länen ska uppnå
            sina miljömål och för att arbeta i samma riktning som EU:s regionalpolitik.
          </p>
          <p xml:id="i-51y4uioTqFCgjJ29vv9p7w">
            Svenska livsmedel har hög kvalitet. Vi är det enda landet i EU
            som inte haft något fall av BSE, och vi har en god djuromsorg
            och bland de friskaste djuren i världen. Vidare har vi stränga
            regler som gör att vi i praktiken skulle kunna ha livsmedel fria
            från salmonella. Om vi konsumenter ska känna oss trygga i de livsmedel
            vi handlar måste vi få veta varifrån maten kommer för att själva
            kunna göra ett medvetet val både privat men också i det offentliga.
            Vid upphandling är det ofta stora kvantiteter som gör det svårt
            för lokala småföretagare att konkurrera. Det måste finnas möjligheter
            att lägga anbud på del av en upphandling för att göra det möjligt
            för fler företag att konkurrera till gagn för upphandlingen och
            det lokala näringslivet. Därför behöver upphandlingsreglerna förtydligas
            så att krav på ursprung, livsbetingelser och närproduktion kan
            ställas vid upphandling.
          </p>
          <head xml:id="i-9A18wEqeAk58bbtMJHxRxm" type="h1">
            Miljömil
          </head>
          <p xml:id="i-UfsQmxganMdMfVwgwVZB8d">
            En vanlig svensk frukost har i genomsnitt färdats 3 250 mil innan
            man dukar fram den. Det är inte långsiktigt hållbart, och det
            är en konsekvens av en globalisering av marknaden. Globaliseringen
            är bra, men inte att transportera mat runt hela jorden speciellt
            inte sådana produkter som man kan producera på närmare håll. Det
            är en dyr och ohållbar situation.
          </p>
          <p xml:id="i-JzHcwV28LcyCKsobEVFTwQ">
            Sett i ett långsiktigt helhetsperspektiv är det alltid billigast
            att producera för hemmamarknaden på hemmaplan. För att komma åt
            transporternas påverkan på miljön bör man på ett enkelt sätt visa
            hur mycket varje enskild varas transport påverkar vår miljö så
            att konsumenterna kan göra ett medvetet val. En ny märkning av
            livsmedel, miljömil, skulle vara till god hjälp för konsumenten.
          </p>
          <p xml:id="i-5tbJF7VAXRTp6sDqV7cvx7">
            Detta bör ges regeringen till känna.
          </p>
        </div>
        <div xml:id="i-MzKherDyQGUYX2TumLLpJv" type="signatureBlock">
          <list xml:id="i-Q44N2EPvw9Mq4FeYQER1yo">
            <item xml:id="i-Y4X7PYwkBm9tkTBcNgmeJG" who="i-NRb4HpaQ87qUwhLNcKt7Gz" type="signature">
              Annika Qarlsson (c)
            </item>
            <item xml:id="i-Lw1x84EUD1x62Mn4yurPBQ" who="i-2SnUjYd3qzUQVBobN3u1Yc" type="signature">
              Ulrika Carlsson i Skövde (c)
            </item>
          </list>
        </div>
      </div>
    </body>
  </text>
</TEI>
