<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00021">
  <teiHeader>
    <fileDesc>
      <titleStmt>
        <title>med anledning av prop. 2017/18:266 En ny regional planering</title>
        <author corresp="i-Xte2hVf6qgEgJA6sWB1cDH">av Momodou Malcolm Jallow m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:21 av Momodou Malcolm Jallow m.fl. (V)</title>
          <idno type="rdwebb">H60221</idno>
          <rs type="number">21</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H60221/text</ref>
          <ref type="dokument_url_html">http://data.riksdagen.se/dokument/H60221</ref>
          <ref type="dokumentstatus_url_xml">http://data.riksdagen.se/dokumentstatus/H60221</ref>
          <ref type="docx">http://data.riksdagen.se/fil/8628F0F0-DC2D-4598-82F6-8EFFA0D45762</ref>
          <ref type="pdf">http://data.riksdagen.se/fil/D547017A-6D5E-4E5C-9DCC-7FD360A09581</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-FMSv5FwNWruhjBhisqDMEL"/>
        <correspContext corresp="i-FMSv5FwNWruhjBhisqDMEL">
          <ref>Proposition 2017/18:266</ref>
        </correspContext>
        <correspAction xml:id="i-B9EBb2pc39h5GrgiKLnnBi" type="signed"/>
        <correspContext corresp="i-B9EBb2pc39h5GrgiKLnnBi">
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-FgzeADzTjgsfG25aQktSaj">
          <date when="2018-10-01"/>
          <time when="13:38:54"/>
        </correspAction>
        <correspAction type="reviewed" xml:id="i-2o2Xt3YtTPsqFVPiQ35Zaz">
          <date when="2018-10-02"/>
          <time when="14:09:36"/>
        </correspAction>
        <correspAction type="dismissed" xml:id="i-FzNpwrbNhm8GEmxuGeigxB">
          <date when="2018-10-09"/>
        </correspAction>
        <correspAction type="referred" xml:id="i-BhuZB7KDFpYregLaYMq8Yk">
          <date when="2018-10-16"/>
        </correspAction>
        <correspAction type="assigned" xml:id="i-3pMWZ9rJbW7h5RzkSagw1z">
          <date when="2018-11-14"/>
          <time when="16:34:48"/>
        </correspAction>
        <correspContext corresp="i-3pMWZ9rJbW7h5RzkSagw1z">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-7ZZrzk5z6w36S63VKmaF5y"/>
        <correspContext corresp="i-7ZZrzk5z6w36S63VKmaF5y">
          <ref type="uppgift">2018/19:CU2</ref>
          <ref type="ref_dok_id">H601CU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU2</ref>
          <ref type="ref_dok_titel">En ny regional planering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:21 av Momodou Malcolm Jallow m.fl. (V) med anledning av prop. 2017/18:266 En ny regional planering</div>
      </div>
      <div type="motBody">
        <div type="TOC" xml:id="i-LzfqxzRpc7qvNunaH7sFFg">
          <head xml:id="i-9ZQXHBQqW7YWCa8H4sxZzR">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Propositionens huvudsakliga innehåll
            </item>
            <item style="indent-level: 1">
              4Inledning
            </item>
            <item style="indent-level: 1">
              5Vänsterpartiets ståndpunkt
            </item>
            <item style="indent-level: 1">
              6Vänsterpartiets förslag
            </item>
            <item style="indent-level: 2">
              6.1Regional fysisk planering ska vara obligatorisk i alla län
            </item>
            <item style="indent-level: 2">
              6.2Ett bindande bostadsmål i den regionala bostadsplaneringen
            </item>
            <item style="indent-level: 2">
              6.3Landstinget bör samarbeta med länsstyrelsen
            </item>
            <item style="indent-level: 2">
              6.4Staten ska ha rätt att förelägga kommuner att bygga bostäder
            </item>
            <item style="indent-level: 2">
              6.5Staten ska bistå kommunerna
            </item>
          </list>
        </div>
        <div type="motProposal" subtype="förslag">
          <head xml:id="i-V11ZqUaEmLSPEzyVF7G1jB">
            2 Förslag till riksdagsbeslut
          </head>
          <list style="ol">
            <item xml:id="i-XUKPMyADvT62fLTsCNSPvS">
              Riksdagen ställer sig bakom det som anförs i motionen om att
              regional fysisk planering ska vara obligatorisk i alla län och
              tillkännager detta för regeringen.
            </item>
            <item xml:id="i-Ch1bhG7UznFEBs85vYTa8B">
              Riksdagen ställer sig bakom det som anförs i motionen om att
              regionplanen ska innehålla ett bindande bostadsmål i den regionala
              bostadsplaneringen som anger hur många bostäder, varav minst hälften
              hyresrätter nationellt, som behöver byggas i en region, och byggandet
              ska därefter fördelas på kommunerna i regionen, och detta tillkännager
              riksdagen för regeringen.
            </item>
            <item xml:id="i-34DfPNgABWEoGnz6RZ7Gts">
              Riksdagen ställer sig bakom det som anförs i motionen om att
              länsstyrelsen i samarbete med landstinget bör få i uppgift att,
              utifrån det nationella bostadsbehovet, fördela bostadsbyggandet
              på kommunerna inom ett län och tillkännager detta för regeringen.
            </item>
            <item xml:id="i-Mrh5hEvHcGiqa3QjLRq4tm">
              Riksdagen ställer sig bakom det som anförs i motionen om att
              staten ska ha rätt att förelägga kommuner att bygga de bostäder
              som de tilldelats enligt den regionala bostadsplaneringen, med
              särskild hänsyn till det nationella målet om att minst hälften
              av de bostäder som byggs ska vara hyresrätter, och att de kommuner
              som vägrar kan åläggas sanktioner, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-YKdDL8nCvGocucMJXqC2eu">
            3 Propositionens huvudsakliga innehåll
          </head>
          <p xml:id="i-BfxY8Vcs2vW5eMyYkj5PHa">
            I propositionen föreslås att nya bestämmelser om regional fysisk
            planering förs in i plan- och bygglagen (PBL). Den regionala fysiska
            planeringen ska omfatta frågor av betydelse för den fysiska miljön
            som angår två eller flera kommuner i ett län. Enligt förslaget
            ska sådan planering ske i Stockholms län och i Skåne län. Regional
            fysisk planering bör, som ett led i att åstadkomma mer enhetlighet
            i landet, införas i ytterligare län när behov av och förutsättningar
            för sådan planering finns.
          </p>
          <p xml:id="i-WjZJRPDohuEPxLwMhHCAqf">
            Landstinget föreslås bli ansvarigt för den regionala fysiska
            planeringen inom sitt län. Uppgifterna innefattar bl.a. antagandet
            av en regionplan. En sådan plan ska ange de grunddrag för användningen
            av mark- och vattenområden och riktlinjer för lokaliseringen av
            bebyggelse och byggnadsverk som har betydelse för länet. Planen
            ska ge vägledning för beslut om översiktsplaner, detaljplaner
            och områdesbestämmelser.
          </p>
          <p xml:id="i-NoULS4YoFAhUdU7CVod18m">
            Vidare föreslås att det ska framgå av regionplanen bl.a. hur
            hänsyn har tagits till och hur planen har samordnats med andra
            nationella, regionala och kommunala planer och program. De nya
            bestämmelserna föreslås ersätta bestämmelserna i PBL om regionplanering
            och lagen om regionplanering för kommunerna i Stockholms län.
            Lagändringarna föreslås träda i kraft den 1 januari 2019.
          </p>
          <head type="h1" xml:id="i-R7XY9AEunqaddhBu25Q1FZ">
            4 Inledning
          </head>
          <p xml:id="i-TPi2Gq3s9HsENGr1TKFYZP">
            Det råder bostadsbrist i en majoritet av landets kommuner. Värst
            är bostadsbristen i storstadsregionerna. I dessa regioner drabbas
            en majoritet av invånarna av det låga byggandet och de höga priserna.
            Bostadsbristen begränsar människors möjligheter att ta ett jobb,
            studera och etableras i det svenska samhället. Därigenom påverkas
            individens frihet, ekonomins tillväxt och samhällets utveckling
            negativt. Det leder till ökade klyftor och segregation.
          </p>
          <p xml:id="i-Cu5sqcXtaVK8gkoNY6x9B3">
            De senaste åren har det byggts många nya bostäder, men mycket
            av det som byggts har varit alltför dyrt för stora grupper i samhället.
            Nu sjunker efterfrågan på dessa bostäder men behovet av bostäder
            är fortfarande mycket stort. Det är kort sagt brist på bostäder
            som folk har råd att efterfråga, framför allt hyresrätter med
            rimliga hyror. Enligt Boverket behövs det i snitt 67 000 nya bostäder
            varje år fram till 2025 för att täcka behovet (Boverket rapport
            2018:24). Under mandatperioden har riksdagen, på Vänsterpartiets
            initiativ, antagit en målsättning som innebär att minst hälften
            av de bostäder som byggs ska vara hyresrätter (bet. 2016/17:CU14
            s. 21).
          </p>
          <p xml:id="i-GYgCUc1KvUgq8pPfj25Ypj">
            För att uppnå riksdagens målsättning behöver kommunerna ta sitt
            bostadsförsörjningsansvar. Det gäller i synnerhet de kommuner
            som ligger i landets tillväxtområden där behovet av nya bostäder
            är som störst. Bostadsbristen är samtidigt en regional fråga.
            Exempelvis är arbetsmarknadsregionerna i dag större än den egna
            kommunen, och det finns ofta fördelar med att diskutera markanvändning
            över kommungränserna. Kommunernas ansvar för bostadsförsörjningen
            behöver därför samordnas så att alla kommuner i en region bidrar
            till att bygga de bostäder som behövs. Här kan en regional fysisk
            planering fylla en viktig funktion.
          </p>
          <p xml:id="i-UFawT6fQVA3wdZ9FvYLAem">
            Vänsterpartiet delar regeringens uppfattning att bostadsförsörjningen
            bättre kan tillgodoses med regional fysisk planering och välkomnar
            därför regeringens proposition. Rörligheten över lokala och regionala
            gränser har ökat, vilket ökar behovet av samordning av den planering
            som bedrivs av kommuner, regioner och staten.
          </p>
          <p xml:id="i-6g7UAWhG451CMh3LvViQE6">
            Vänsterpartiet hade dock sett att regeringen hade gett den regionala
            planeringen större möjligheter att påverka kommunernas bostadsbyggande.
            Bostadsförsörjningen är en regional fråga, och alla kommuner i
            ett län måste bidra till att bygga bort bostadsbristen. För att
            få fler kommuner att ta sitt bostadsförsörjningsansvar krävs en
            tydligare statlig och regional styrning. I det följande redogör
            vi för vår ståndpunkt och presenterar våra förslag.
          </p>
          <head type="h1" xml:id="i-SnFZf11KRAdpQ6JVmsTJkc">
            5 Vänsterpartiets ståndpunkt
          </head>
          <p xml:id="i-4SZxsRxqA7fcKcikprAcw6">
            I dag bor 90 procent av befolkningen i en kommun med bostadsbrist.
            Under lång tid har ett underskott av bostäder byggts upp, vilket
            har gjort situationen mer och mer akut med tiden. Många kommuner
            har inte lyckats anpassa bostadsbyggandet till befolkningsutvecklingen
            och har därmed inte tagit sitt bostadsförsörjningsansvar. Det
            finns en rad förklaringar. Det kan exempelvis bero på dåliga marknadsförutsättningar,
            brist på kommunal mark eller helt enkelt ett politiskt motstånd
            mot att bygga. För kommunpolitiker kan bostadspolitiken vara svår
            att manövrera då den blivit alltmer marknadsstyrd och helt och
            hållet marknadsfinansierad. Samtidigt har kommunerna planmonopolet,
            ofta ett visst markinnehav och de allmännyttiga bostadsbolagen
            att styra med. Vänsterpartiet vill skapa fastare strukturer för
            bostadsbyggandet som möjliggör för alla kommuner att ta sitt ansvar
            för att bygga bort bostadsbristen. För det krävs både statlig
            hjälp till de kommuner som behöver det och statliga sanktionsmöjligheter
            i de fall kommuner inte bidrar utan övervältrar ansvaret för bostadsbyggande
            på andra.
          </p>
          <p xml:id="i-X4jyZ6vfbu9AkP95WPqN4L">
            Ett tydligt exempel på en region där strukturerna bör bli bättre
            är Stockholms­regionen som är en av de huvudstadsregioner som
            växer snabbast i Europa. De tre senaste åren har länets befolkning
            ökat med 110 000 personer. Befolkningsökningen väntas fortsätta,
            och 2030 kan länet ha över 2,8 miljoner invånare. För att klara
            bostadsförsörjningen för så många nya invånare behöver länet ha
            ett hållbart byggande som dels är högt och jämt över tid, dels
            är anpassat till vanliga löntagare (Länsstyrelsen i Stockholm,
            rapport 2018:9).
          </p>
          <p xml:id="i-GAA5h78UwCmoYpJNtxHUmg">
            Ett grundproblem i Stockholms län har under lång tid varit att
            vissa kommuner tar större ansvar för bostadsförsörjningen än andra.
            Det gäller i synnerhet planerande för och byggande av hyresrätter.
            En del kommuner har haft en anmärkningsvärt låg nyproduktion av
            hyresrätt över tid. Under perioden 2000–2017 har exempelvis Vaxholm
            byggt 27 hyresrätter, Danderyd 95 hyresrätter och Vallentuna 112
            hyresrätter. Det kan jämföras med Upplands Väsby och Järfälla
            som under samma period byggde 1 178 respektive 1 419 hyresrätter
            (SCB:s statistikdatabas).
          </p>
          <p xml:id="i-Pbo17SE9W2FZSLHtVuJE9K">
            Skillnaderna mellan kommunerna i Stockholms län vad gäller hyresrättsproduktion
            bekräftas i en rapport från Socialdemokraterna i Stockholms stadshus.
            Moderatstyrda kranskommuner planerar för och bygger hyresrätter
            i betydligt mindre utsträckning än exempelvis Stockholms stad
            som under mandatperioden 2014–2018 styrdes av en röd-grön-rosa
            koalition. I Stockholms stad satte den politiska majoriteten upp
            ett mål om att minst 50 procent av de lägenheter som markanvisades
            skulle vara hyresrätter. Det faktiska utfallet var högre: 57 procent.
            Detta står i skarp kontrast till närliggande borgerliga kommuner
            vars hyresrättsproduktion är anmärkningsvärt låg. Vissa borgerligt
            styrda kommuner, såsom Ekerö, Vallentuna och Salem, har inte planerat
            för några hyresrätter över huvud taget det kommande året trots
            att behovet av hyresrätter är enormt i länet (Socialdemokraterna
            2018: Nybyggnation av hyresrätter i Stockholm).
          </p>
          <p xml:id="i-SEq6YFJYDwBiPSo2sdByqZ">
            Problemet med att vissa kommuner i en region planerar för och
            bygger få hyresrätter är inte avgränsat till Stockholms län. Ett
            liknande mönster finns exempelvis i Skåne län där välbärgade kommuner
            som Vellinge över tid byggt betydligt färre hyresrätter än närliggande
            kommuner.
          </p>
          <p xml:id="i-R3LaeHDfQq5n2meR6Dw4Z6">
            Att vissa kommuner har en låg andel hyresrätter har även påverkan
            på byggandet generellt. Tyréns har på Hyresgästföreningens uppdrag
            studerat Sveriges kommuners intresse av att bygga bostäder. Studien
            visar att kommuner med en stor andel hyresrätter är bättre på
            att anpassa byggandet efter befolkningsutvecklingen än kommuner
            där ägt boende dominerar. Resultatet visar att byggandet är bättre
            anpassat efter behoven i kommuner med fler än 33 procent hyresrätter,
            än med färre. Skillnaden är signifikant. Om kommuner med en lägre
            andel hyresrätter än 33 procent hade byggt lika mycket i förhållande
            till sina behov mellan åren 1994 och 2017, hade bostadsbeståndet
            haft 45 000 fler bostäder i dag. Av rapporten framgår att det
            största underskottet på hyresrätter finns i pendlingskommuner
            nära stora och större städer, ett underskott som ökat över tid.
            Enligt rapporten har dessa kommuner haft ett lågt byggande i förhållande
            till behoven. Det gäller inte alla pendlingskommuner utan specifikt
            sådana med en liten andel hyresrätter (Tyréns 2018: Hyresrätter
            som motor för byggande).
          </p>
          <p xml:id="i-EWGchQezckc1SQfnwSE2jk">
            Det faktum att vissa kommuner i ett län har en låg andel hyresrätter,
            och inte heller planerar för och bygger nya hyresrätter och därmed
            inte tar ansvar för länets bostadssituation, visar på ett behov
            av en tydligare regional styrning. Bostadsbristen är en regional
            fråga och bör därför i högre grad lösas regionalt. Det förutsätter
            att det inom ramen för den regionala planeringen ges större möjligheter
            att ställa krav på enskilda kommuners bostadsbyggande. Det är
            orimligt att vissa kommuner inte tar ansvar för bostadsförsörjningen
            medan andra kommuner får bära hela bördan.
          </p>
          <head type="h1" xml:id="i-JtUMPHdNXM6wKUSNEh5KzF">
            6 Vänsterpartiets förslag
          </head>
          <head type="h2" xml:id="i-Q5uyhtGmgeQuK2DYjHwYYw">
            6.1 Regional fysisk planering ska vara obligatorisk i alla län
          </head>
          <p xml:id="i-KHWwaXsHdJ3FFeM2SF2mg4">
            Regeringen föreslår att regional fysisk planering ska ske i Stockholms
            län och i Skåne län. Enligt regeringens bedömning bör regional
            fysisk planering införas i fler län när behov av och förutsättningar
            för sådan planering finns (prop. 2017/18:266 s. 39).
          </p>
          <p xml:id="i-AqHe8ha8wnyn22rGB2z27c">
            Bostadsplaneringskommittén föreslog att regional fysisk planering
            ska ske i alla län (SOU 2015:59 s. 347 f.). Ett flertal remissinstanser
            var positiva till detta, däribland Hyresgästföreningen och SABO.
            Vänsterpartiet anser, i likhet med kommittén och nämnda remissinstanser,
            att regional fysisk planering ska ske i alla län.
          </p>
          <p xml:id="i-Fk4971GCVShSsepbZ2fJcV">
            Det finns ett behov av mellankommunal och regional samverkan
            i större eller mindre omfattning över hela landet. I tillväxtområden
            kan det handla om att samordna sig för ett ökat bostadsbyggande
            där alla kommuner tar ansvar. I kommuner med minskande befolkning
            kan det i stället handla om att anpassa befintlig bebyggelse och
            andra anläggningar till nya behov. En del kommuner saknar dessutom
            kompetens och resurser för vissa uppgifter och funktioner. För
            dessa kommuner kan en regional samordning vara ett bra stöd.
          </p>
          <p xml:id="i-EP8eeiosgfoyJhniFVQrc9">
            Det finns ett uppenbart behov av mellankommunal och regional
            samverkan som inte tycks komma till stånd på frivillig väg. Behovet
            av samordning mellan olika planeringsslag gäller oavsett var i
            landet planeringen sker. Det finns därmed ingen anledning att
            begränsa uppdraget till att endast omfatta vissa delar av landet,
            vilket regeringen föreslår.
          </p>
          <p xml:id="i-WFkcuHNvZNEtrFwNxsxb3k">
            Regional fysisk planering ska vara obligatorisk i alla län. Detta
            bör riksdagen ställa sig bakom och ge regeringen till känna.
          </p>
          <head type="h2" xml:id="i-BGdV2SbuRiWJjjj4bpBf4y">
            6.2 Ett bindande bostadsmål i den regionala bostadsplaneringen
          </head>
          <p xml:id="i-F539KVDxX4aXoRr7D4u8Kc">
            I regeringens lagförslag föreslås bl.a. att en regionplan ska
            ange grunddragen för användningen av mark- och vattenområden och
            riktlinjer för lokaliseringen av bebyggelse och byggnadsverk som
            har betydelse för länet. Regionplanen ska vidare ge vägledning
            för beslut om översiktsplaner, detaljplaner och områdesbestämmelser.
            Enligt regeringens förslag ska regionplanen inte vara bindande
            (prop. 2017/18:266 s. 54).
          </p>
          <p xml:id="i-HuwuMREPKayNjbApVkuvUY">
            Vänsterpartiet anser att man inom ramen för den regionala fysiska
            planeringen ska kunna ställa skarpare krav på att samtliga kommuner
            inom en region bidrar till att tillgodose hela regionens bostadsförsörjningsbehov.
            Utan att ställa sådana krav riskerar regeringens förslag om en
            regional fysisk planering att bli verkningslöst. Ett tydligt exempel
            är den nuvarande regionala utvecklingsplanen för Stockholmsregionen
            (RUFS). Trots ett gediget arbete med RUFS kvarstår det grundläggande
            problemet med att vissa kommuner i länet inte bygger nya bostäder
            i tillräcklig omfattning, eftersom det inte finns ett bindande
            bostadsmål. Detta bekräftas även av Stockholms kommun som i sitt
            remissvar på regeringens proposition framhåller behovet av att
            få kommuner som inte i tillräcklig utsträckning bidrar till den
            regionala utvecklingen att ta ett större ansvar (prop. 2017/18:266
            s. 31). Om regionplanen endast är vägledande kommer vissa kommuner
            att kunna fortsätta som tidigare och bygga få bostäder, i synnerhet
            hyresrätter. Därmed förvärras bostadsbristen i hela regionen,
            vilket påverkar individens frihet, ekonomins tillväxt och samhällets
            utveckling negativt.
          </p>
          <p xml:id="i-6Fxg4Cu8AwhFHXgp6T1bPN">
            För att få alla kommuner i en region att ta sitt bostadsförsörjningsansvar
            på en regional bostadsmarknad bör det införas ett bindande bostadsmål
            i den regionala bostadsplaneringen som anger hur många bostäder
            som behöver byggas i en region. Byggandet bör därefter fördelas
            på kommunerna i regionen. Därmed ges alla kommuner i en region
            möjlighet att ta ansvar för bostadsbristen och bygga de bostäder
            som krävs. Hälften av nyproduktionen ska nationellt, i enlighet
            med riksdagens målsättning, vara hyresrätter.
          </p>
          <p xml:id="i-GxEs17nMKnZuTsKNexwxFU">
            Regionplanen ska innehålla ett bindande bostadsmål i den regionala
            bostadsplaneringen som anger hur många bostäder, varav minst hälften
            hyresrätter nationellt, som behöver byggas i en region, och byggandet
            ska därefter fördelas på kommunerna i regionen. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-TVu5LdLDooPmP9MJ42EpW4">
            6.3 Landstinget bör samarbeta med länsstyrelsen
          </head>
          <p xml:id="i-Bnz5zajPUf12WUEKPpkmib">
            I regeringens lagförslag föreslås att landstinget blir ansvarigt
            för den regionala fysiska planeringen. Enligt regeringens förslag
            ska landstinget bl.a. utreda regionala frågor av betydelse för
            länets fysiska miljö, upprätta ett förslag till regionplan m.m.
            (prop. 2017/18:266 s. 46 f.).
          </p>
          <p xml:id="i-JLXN2p5ZJ4Ysx97tKEG9jZ">
            Vänsterpartiet anser att det bindande bostadsmålet i den regionala
            bostadsplaneringen, vilket redogjorts för ovan, bör vara ytterligare
            en uppgift som bör ingå i arbetet med den regionala planeringen.
            Det bindande bostadsmålet i den regionala planeringen ska utgå
            från Boverkets analyser av det nationella bostadsbehovet. Länsstyrelserna
            ska därefter ges i uppdrag att bryta ned det nationella bostadsbehovet
            på samtliga län. I samarbete med landstinget ska bostadsbyggandet
            och bostadsmålet därefter fördelas på respektive kommun i regionen.
            Målet att uppnå minst 50 procent hyresrätter nationellt ska vara
            av särskild prioritet. Antalet bostäder i sin helhet och antalet
            hyresrätter kommer naturligtvis att variera mellan kommuner och
            regioner beroende på behov, geografi, låg andel hyresrätter osv.
            Därför avgörs frågan regionalt, men med det nationella bostadsbehovet
            som övergripande styrmedel.
          </p>
          <p xml:id="i-6XMz4XGZLMY1bHfRseS2th">
            Länsstyrelsen i samarbete med landstinget bör få i uppgift att,
            utifrån det nationella bostadsbehovet, fördela bostadsbyggandet
            på kommunerna inom ett län. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-CH54cZVc7uejV3qpF587U7">
            6.4 Staten ska ha rätt att förelägga kommuner att bygga bostäder
          </head>
          <p xml:id="i-9qvSRSy1RD9jBeW9HRJsyF">
            I regeringens lagförslag saknas helt möjligheten för staten att
            ställa krav på kommunerna i en region att bygga bostäder. Propositionen
            innehåller inte heller några förslag om sanktioner gentemot de
            kommuner som inte bygger bostäder. Vänsterpartiet anser att staten
            bör ges möjlighet att förelägga kommuner att bygga bostäder enligt
            den bindande regionala bostadsplaneringen. Särskild hänsyn ska
            tas till det nationella målet om att minst hälften av de bostäder
            som byggs ska vara hyresrätter. Det kan samtidigt införas sanktioner
            mot de kommuner som trots detta inte bygger i enlighet med den
            regionala bostadsplaneringen. I likhet med Delegation Bostad 2030
            anser vi att det ska vara kostsamt för kommuner som inte fullgör
            sitt bostadsförsörjningsansvar (Delegation Bostad 2030, 2018:
            Dags för en ny bostadspolitik. Slutbetänkande).
          </p>
          <p xml:id="i-CMEv8GLHQizpWqrpwRD8RZ">
            Staten ska ha rätt att förelägga kommuner att bygga de bostäder
            som de tilldelats enligt den regionala bostadsplaneringen, med
            särskild hänsyn till det nationella målet om att minst hälften
            av de bostäder som byggs ska vara hyresrätter, och de kommuner
            som vägrar kan åläggas sanktioner. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-Hs3UKNVVMtrdZLkKiB4D4D">
            6.5 Staten ska bistå kommunerna
          </head>
          <p xml:id="i-TMZaNaXGxprguBUHuW7y8J">
            För att ge kommunerna möjlighet att uppnå bostadsmålen i den
            regionala bostadsplaneringen och bygga de bostäder som de tilldelats
            via länsstyrelsen och landstingen bör staten bistå med finansiellt
            stöd. Under mandatperioden har regeringen och Vänsterpartiet infört
            omfattande investeringsstöd för byggande av hyresrätter samt ett
            riktat statsbidrag för ökat bostadsbyggande, den s.k. kommunbonusen.
            Dessa stöd bör höjas och förbättras. Dessutom bör statliga topplån
            för nyproduktion av hyresrätt införas.
          </p>
          <p xml:id="i-QPeiXKF8WcSBiaFgJiHpiE">
            Staten ska vara kommunerna behjälplig i att uppnå målen, och
            särskilt bör finansieringsstöd för nyproduktion av hyresrätter
            prioriteras.
          </p>
        </div>
        <div type="motSignatures">
          <list>
            <item xml:id="i-JBDdJ6MuUDAkuKQd16scak" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-Ufdq3Kf63eTe3wSinLh7Xu" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-VcTa7XBBZ9oqLXQVi7ZYSK" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-SL9XEuDeqDZg1Rxd4T4wCe" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-4yyTVgnD1k4yZVxGRkEDvi" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-J8Y252R8LzdRd7E4xidtr3" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-UNHxnR9BrZL5n3rZ6r6NRv" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-LRSdw2hW9GiqbC5RAC6vcX" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-NrSiyQjSvwqEmfnwhCykoY" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
