<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00245">
  <teiHeader>
    <fileDesc>
      <titleStmt>
        <title>Polishögsskola till Dalarna</title>
        <author corresp="i-KTYc2rBrcxPNyJRR5s4dQD i-FTuxB98cDMBkWw68Y9RHEc">av Peter Hultqvist och Anneli Särnblad (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Polishögsskola till Dalarna</title>
          <idno type="rdwebb">GW02Ju245</idno>
          <rs type="number">Ju245</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju245/text</ref>
          <ref type="dokument_url_html">http://data.riksdagen.se/dokument/GW02Ju245</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju245</ref>
          <ref type="doc">http://data.riksdagen.se/fil/1EFA9B2C-C94E-4555-8D1B-6AC0F98C819C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RuL1r6iaoJC7sFrWaWVSYs" type="signed"/>
        <correspContext corresp="i-RuL1r6iaoJC7sFrWaWVSYs">
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-FTuxB98cDMBkWw68Y9RHEc"/>
        </correspContext>
        <correspAction xml:id="i-Wyfx5AiWQ9nZJkkFtZGgMW" type="numbering">
          <date when="2008-10-06"/>
        </correspAction>
        <correspAction xml:id="i-55CWaQNmc2152KCfSog7iz" type="submission">
          <date when="2008-10-01"/>
        </correspAction>
        <correspAction xml:id="i-51wfpJjsUm1fgEnrEg1stg" type="transfer">
          <date when="2008-10-01"/>
        </correspAction>
        <correspAction xml:id="i-FsRiUaDBiot9JfPFW4eUd1" type="assigned"/>
        <correspContext corresp="i-FsRiUaDBiot9JfPFW4eUd1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VXm3ovpcqMhYWLBGWnNHfv" type="motBody">
        <div xml:id="i-5LMEWJGiFfG4FxWiWn5VyR" type="motProposal" subtype="förslag">
          <head xml:id="i-BCRFr2xfkg7QEALdFkyiQR">
            Förslag till riksdagsbeslut
          </head>
          <list xml:id="i-6BJts8ix2m7CTrMci7eTkL" style="ol">
            <item xml:id="i-PuarvB5v1eo85aDc1cKBmK">
              Riksdagen tillkännager för regeringen som sin mening vad som
              anförs i motionen om att utveckla polisutbildningen till en högskoleutbildning.
            </item>
            <item xml:id="i-Gh41pAAiu5GMuPBGAGfxNK">
              Riksdagen tillkännager för regeringen som sin mening vad som
              anförs i motionen om att beakta de goda möjligheterna för etablerandet
              av en polishögskola i Dalarna.
            </item>
          </list>
        </div>
        <div xml:id="i-X4RwBjEAwiegbf6MzbJt2J" type="motContent">
          <head xml:id="i-Tng35FhgfUKFMDpCy7bWiq" type="h1">
            Motivering
          </head>
          <p xml:id="i-PFU8XKxTrTETBjtYfTayAQ">
            Svensk polisutbildning behöver reformeras och utvecklas. Under
            de senaste tio åren har det utretts av både Rikspolisstyrelsen
            och särskilda utredare. I januari 2007 avbröts den utredning som
            Agneta Stark ansvarade för. Därefter tillsattes en ny utredare,
            Anders Danielsson, som ska lägga fram en ny analys över polisutbildningens
            förnyelsebehov.
          </p>
          <p xml:id="i-3Hd7F9AjFikucev9J293TG">
            Danielsson föreslår i utredningen en grundläggande treårig polisutbildning
            och en ettårig specialistutbildning på avancerad nivå. Detta är
            ett förslag som om det genomförs banar vägen för en ny och positiv
            utveckling när det gäller svensk polisutbildning. En alltmer komplex
            värld ökar kraven på polisens arbete när det gäller sådant som
            IT-brott, ekonomiska brott, integrationsbrott och multikulturella
            brott och våldsbrott som bl.a. är kopplade till kön.
          </p>
          <p xml:id="i-LVN2GyWBChf847uqJxUdYe">
            En ny och förnyad polisutbildning bör vara en högskoleutbildning.
            Detta är nödvändigt eftersom samhället ständigt förändras och
            utvecklas. Om polisutbildningen kan utvecklas till en högskoleutbildning
            ges ytterligare verktyg för att framtidens poliser ska kunna verka
            och utvecklas i dessa ständigt föränderliga samhällsförhållanden.
          </p>
          <p xml:id="i-4bx64mQcrdGDGHMWEX7KdG">
            Det är också viktigt att de som studerar till en polisexamen
            integreras i det svenska högskolesystemet. Detta är avgörande
            både från en social synpunkt och när det kommer till olika utbildningsmoment.
            I förhållande till många andra utbildningsinriktningar som lärar-,
            socionom- och sjuksköterskeutbildning finns beröringspunkter.
          </p>
          <p xml:id="i-8jaF4J3tHnEB69Ucgz5jGQ">
            Polisutbildning på högskolenivå ger också möjligheter till forskning.
            Och det ökar möjligheterna att erbjuda kvalificerade fortbildningskurser.
            Dessutom ger en polisutbildning på högskolenivå eleverna möjlighet
            att använda sina studier som grund i andra högskoleutbildningar.
          </p>
          <p xml:id="i-9D8jGpySwRyNA3pnb6p1vY">
            Polisförbundet har länge arbetat med att stärka polisens professionalitet.
            Det handlar då om sådant som den vetenskapliga grunden för ett
            yrke, utvecklingen av yrket, kontrollen av vem som får utöva yrket,
            självständigheten i att lösa olika typer av arbetsuppgifter och
            yrkesspråkets utveckling. En polisutbildning som är inordnad i
            högskoleväsendet stärker professionen. Att den Danielssonska utredningen
            markerar en ny polisutbildnings grund för forskning och forskarutbildning
            inom polisområdet är mycket viktigt och bra.
          </p>
          <p xml:id="i-9yZn1NgMLmWqUgoAZNg7Ja">
            Några direkta och konkreta vinster med att göra polisutbildningen
            till en högskoleutbildning är att det blir enklare att locka nya
            grupper av människor till polisyrket. Rekryteringsbehovet är stort
            när det gäller kvinnor och människor med annan etnisk bakgrund.
            En höjd utbildningsnivå leder också till att svensk polisutbildning
            kan jämställas med förhållandet i många andra länder där utbildningen
            redan är en högskoleutbildning. Detta är inte minst viktigt mot
            bakgrund av att det internationella polissamarbetet hela tiden
            vidgas och utvecklas. Just förhållandet att civilanställda med
            högskoleutbildning anställs på ett ökat antal arbeten inom polisen
            är ett annat argument för att införliva polisutbildningen i högskolan.
            Det är också ett belägg för att kompetensbehovet utvecklas och
            förändras inom polisen på ett sådant sätt att polisutbildningen
            verkligen behöver reformeras.
          </p>
          <p xml:id="i-UhNkLZRL3W1PQzwcEdYfhK">
            Inom Högskolan Dalarna har ett omfattande program för att inrätta
            en modern och framtidsinriktad polisutbildning tagits fram. Utbildningen
            omfattar flera kurser inom samhällsvetenskap och humaniora med
            inriktning på en kandidatexamen på 120 poäng. Den är självfallet
            integrerad med aspirantutbildningen som kan organiseras som en
            verksamhetsförlagd utbildning i samverkan med regionens polismyndigheter.
            I det förslag högskolan utarbetat har områden som IT-brottslighet,
            kön och våld, integrationmångfaldetik, ekonomisk brottslighet
            och grov gängkriminalitet pekats ut som särskilda inriktningar.
          </p>
          <p xml:id="i-W4HyoqNijPDTtvWSTaxFqN">
            Sociologi, etik, religionsvetenskap, psykologi, rättsvetenskap
            och idrott är inriktningar som redan finns representerade vid
            Högskolan Dalarna. Där finns också lärarutbildning och ett socialarbetarprogram.
            Polisutbildningen kan kopplas till redan väl fungerande nätverk
            inom skola och socialtjänst. Högskolan Dalarnas syfte är att åstadkomma
            en modern och framtidsinriktad polisutbildning. Självfallet finns
            möjligheter att göra nödvändiga anpassningar i den händelse att
            framtidens polisutbildning ej blir inlemmad i högskolan.
          </p>
          <p xml:id="i-TTPQPC4dJHs6PzsY9cRhvv">
            Mittdalaregionen är ett bra och spännande alternativ för lokalisering
            av en framtida polisutbildning. Regionen består av 149 000 invånare
            och omfattas av kommunerna i Ludvika, Borlänge, Säter, Gagnef
            och Falun. Redan nu bedrivs en distansutbildning för poliser i
            Ludvika. Noterbart är också att Högskolan Dalarna på det nationella
            planet är en av landets mest framgångsrika högskolor när det gäller
            distansutbildning. Det är en erfarenhet och ett kunnande som visar
            flexibiliteten i Högskolan Dalarnas möjligheter och kvaliteter.
          </p>
          <p xml:id="i-DAsZW5CFScs8XpAzqDzo35">
            Det finns också i regionen ett brett utbud av fritidsaktiviteter
            som kan attrahera studenter, och medelpriset för bostäder ligger
            i genomsnitt 400500 kronor lägre än i de stora universitetsorterna.
            Den kompetens och det utvecklingsprogram som finns inom Högskolan
            Dalarna är en bra grund för en lokalisering av en polisutbildning
            till Dalarna.
          </p>
        </div>
        <div xml:id="i-HpJ6KyPGJFtgvpu5ezGrut" type="motSignatures">
          <list xml:id="i-6RnSnTLVsirEvCmeXynwCa">
            <item xml:id="i-CdahpfqaDTJcHxjWtgnWoE" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-UeXDnwAHoU2Nnz2kb6BzGt" who="i-FTuxB98cDMBkWw68Y9RHEc">
              Anneli Särnblad (s)
            </item>
          </list>
        </div>
      </div>
    </body>
  </text>
</TEI>
