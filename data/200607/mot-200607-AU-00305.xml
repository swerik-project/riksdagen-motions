<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00305">
  <teiHeader>
    <fileDesc>
      <titleStmt>
        <title>Affärstider och folkhälsa</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Affärstider och folkhälsa</title>
          <idno type="rdwebb">GU02A305</idno>
          <rs type="number">A305</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A305/text</ref>
          <ref type="dokument_url_html">http://data.riksdagen.se/dokument/GU02A305</ref>
          <ref type="dokumentstatus_url_xml">http://data.riksdagen.se/dokumentstatus/GU02A305</ref>
          <ref type="doc">http://data.riksdagen.se/fil/D40CC900-06FC-40E6-A002-DBD5321ADA2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8cC6sxJd7BeNCPBRVfnT2z" type="signed"/>
        <correspContext corresp="i-8cC6sxJd7BeNCPBRVfnT2z">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-12T5VoeTLG3eZzeFLYvS48" type="referral">
          <date when="2006-11-07"/>
        </correspAction>
        <correspAction xml:id="i-UtDFCH9jD1x4CbVPkhZZUK" type="dismissal">
          <date when="2006-11-07"/>
        </correspAction>
        <correspAction xml:id="i-TtW7ed8FjD71P6yYmCAhXY" type="numbering">
          <date when="2006-11-02"/>
        </correspAction>
        <correspAction xml:id="i-HT4sttBHnrMFE9fykSkfjP" type="submission">
          <date when="2006-10-31"/>
        </correspAction>
        <correspAction xml:id="i-4Q3VQt5Y48BYe9JciGNPrc" type="transfer">
          <date when="2006-10-31"/>
        </correspAction>
        <correspAction xml:id="i-Wc9prArHsLDRWXQaTX18Tf" type="assigned"/>
        <correspContext corresp="i-Wc9prArHsLDRWXQaTX18Tf">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TPPCiysQeoAficoQUxtjP2">
            Förslag till riksdagsbeslut
          </head>
          <p xml:id="i-KxaUscbsg2Qgnfowr39rKw">
            Riksdagen tillkännager för regeringen som sin mening vad i motionen
            anförs om bättre folkhälsa.
          </p>
        </div>
        <div type="motContent">
          <head xml:id="i-Ve16Lzyf6zhD53PBdr49Wy" type="h1">
            Affärstider och folkhälsa
          </head>
          <head xml:id="i-CZT6jJFFDnpPRWmfEsD3Ri" type="h1">
            Motivering
          </head>
          <p xml:id="i-PnbKqugHkQY2aq3Bpdv6nW">
            Sedan affärstidslagen upphörde den 31 december 1971 har ett laglöst
            tillstånd inträffat eftersom butikerna har möjlighet att hålla
            öppet på vilka tider de önskar. En ny vana har utvecklats i det
            svenska samhället: att handla på söndagar. Många tycker söndagshandlandet
            är bra eftersom man har ont om tid på vardagarna och man upptäcker
            att något behövs. Dock har det ökade öppethållandet inneburit
            att stressen ökar, både för konsumenten, den handelsanställde
            och för butiksägaren.
          </p>
          <p xml:id="i-YGf8T29t2a8SqJS6RCEVuU">
            Vi lever i ett oerhört stressfyllt samhälle. Genom att kräva
            tillgänglighet under dygnets alla 24 timmar genom Internet, mobiler
            eller dygnet-runt-öppna affärer hinner vi knappast koppla av.
            Tillgängligheten är en stressande faktor i sig; inget runtomkring
            andas lugn eller väntan. Stress har vuxit till ett av våra största
            samhällsproblem. Många barn och föräldrar mår dåligt i det stressade
            svenska välfärdssamhället. Många föräldrar använder helgerna till
            att handla och stressar även då. Helgerna borde vara tiden då
            man tar det lugnt, umgås med sin familj och vänner. I stället
            stuvas barnen in i bilen för att följa med runt och handla. Barn
            som är på dagis och skola/fritids det mesta av sin vakna tid (i
            sämsta fall) har inte ens helgen att varva ner på.
          </p>
          <p xml:id="i-MHCaBstpqEaKjrTyHdG8J3">
            Läkaren och författaren Christina Doctare menar att hjärnstress
            inte är något som den enskilde kan lastas för. Det ökade tempot
            och ständig kontroll på lönsamhet som genomsyrar samhället tillsammans
            med minskad kontroll över den egna livssituationen resulterar
            i en ohållbar situation.
          </p>
          <p xml:id="i-QTgx4g6cV4yvcYDYnY9R43">
            En reflexion som inte bara syns utan känns i atmosfären är det
            lugn som infinner sig i de länder inom EU och i Norge som har
            söndagsstängda affärer. Familjen har tid att vara tillsammans
            och alla varvar ner. Jag tror att alla som varit i några av de
            länder som fortfarande har stängt en dag i veckan har erfarit
            den fridfullhet som det innebär med mindre trafik och stress.
          </p>
          <p xml:id="i-3RSW8zzqKdkL8B68rFAP8B">
            Affärsinnehavare är kluvna till söndagsöppet. Det har blivit
            en bra försäljningsdag som man på grund av konkurrensskäl inte
            kan vara utan, och samtidigt är det en dyr dag då personalen ska
            ha betalt för obekväm arbetstid. Denna kostnad drabbar till sist
            kunden som får betala för dyrare varor. Samtidigt är det ofta
            yngre extrapersonal som arbetar under helgerna då ordinarie personal
            är ledig. Det blir då också en arbetsmiljöfråga med yngre outbildad
            personal som alltför ofta arbetar ensamma.
          </p>
          <p xml:id="i-7vGNXhLWaGivMqAd7CKY7y">
            När affärstidslagen upphörde trodde många att genom höga OB-tillägg
            skulle en självreglering ske. Det skulle bli för dyrt att ha öppet,
            och därmed skulle man inte ha öppet så mycket mer än vad som var
            fallet medan affärstidslagen fanns. Så har det nu inte blivit.
            På Handelsanställdas förbunds senaste kongress 2001 var frågan
            om ett begränsat öppethållande uppe, och ett beslut togs att med
            kraft verka för att begränsa öppethållandet.
          </p>
          <p xml:id="i-PCM8yjk5h9ZQnJEqP2RsKX">
            På kongressen antogs också följande uttalande:
          </p>
          <p xml:id="i-2YokRSnWr1VoeMx6QsETTr">
            Vi har konstaterat att öppettiderna har antagit sådan proportioner
            att det inte längre går att kombinera arbetsliv med ett bra familjeliv
            och en god fritid. Redan nu finns stora säkerhetsproblem som yttrar
            sig i att antalet rån, hot och våld mot butikspersonal kraftigt
            ökar. Detta sker företrädesvis på sena kvällar då ensamarbete
            ofta förekommer. Handels kräver därför också att branschen tar
            ansvar för sina anställda och begränsar sitt öppethållande. Annars
            ser vi ingen annan utväg än att kräva en affärstidslag.
          </p>
          <p xml:id="i-DsGAFMoNAEZqhX8FC53sWL">
            Affärsinnehavare är tyngda och trötta på föreskrifter och lagar,
            men det finns positiva reaktioner på en lagstiftning om begränsat
            öppethållande eftersom detta är den enda vägen till förändring.
            Ingen kan genomföra detta på egen hand. Många små butiksägare
            är tvungna att ha öppet som de stora affärskedjorna för att kunna
            överleva. Detta innebär merkostnad och merarbete.
          </p>
          <p xml:id="i-FieKy512syRNZt3ZuCq9En">
            Varken jag eller vårt parti är positiva till mer regler och lagar
            för näringslivet, men i detta fall skulle vi hjälpa småföretagare
            som inte klarar förändring på egen hand, ge de handelsanställda
            bättre villkor och samtidigt ge möjlighet för medborgarna att
            varva ner och ha tid att vara tillsammans. Styrde man handeln
            till att ha öppet 6 dagar i veckan skulle detta ge billigare varor
            och bättre folkhälsa. Att människor behöver åtminstone en dag
            för återhämtning borde vara naturligt, speciellt i dag när vi
            ser hur alltfler påverkas negativt av det uppdrivna tempot.
          </p>
          <head xml:id="i-2tm61ZcB3w8Ywqvz7HZBJk" type="h1">
            Aktuell situation
          </head>
          <p xml:id="i-2nuvjG3f1N4cFLkbJaC6TN">
            Under förra riksmötet lades en liknande motion där arbetsmarknadsutskottet
            föreslog avslag. I motivtexten hänvisas bl.a. till den utredning
            som föregick affärstidslagen (1966:668). Där hänvisar man till
            att det antagligen kommer att bli längre affärstider och framhöll
            särskilt kvinnors ökande förvärvsarbete och den pågående befolkningsomflyttning
            som medförde att alltfler fick längre avstånd mellan arbetsplats
            och bostad. Vi vet nu efter snart 40 år vad som hände. Det svenska
            folket har aldrig varit så stressat som nu och behovet av återhämtning
            aldrig så stort!
          </p>
          <p xml:id="i-jvkx8aNt5wywF3EeLtNLG">
            Danmark har under det gånga riksmötet antagit en ny stängningslag
            för handeln som tillåter butiker att hålla öppet 20 söndagar om
            året mot åtta i dag, trots oppositionens protester (bland annat
            Socialdemokraternas) och motstånd från detaljhandeln.
          </p>
          <p xml:id="i-9uJf79Rcgh8y7vqwpj2Uq1">
            Den nya lukkeloven, som träder i kraft redan den 1 juli 2005,
            innebär att alla affärer oavsett omsättning i framtiden kan ha
            öppet den första söndagen varje månad, alla söndagar under julskyltningen
            i december och ytterligare sex valfria söndagar per år.
          </p>
          <p xml:id="i-MSJ2AQeRLSCJbtfQ65Aomh">
            De flesta danska detaljhandlarna har in till sista stund förgäves
            sökt övertyga regeringen om att vidgat söndagsöppet hotar att
            slå ut mindre köpmän och butiker. De butiksanställdas fackliga
            ordförande Jörgen Hoppe talade om en sorgens dag för detaljhandeln.
          </p>
          <p xml:id="i-2uPsgGaDArc1tXwngnWsXW">
            Under det förra riksmötet startade ett nätverk i Sverige, söndagsstängt.nu,
            med en egen hemsida www.sondagsstangt.nu . I nätverket ingår representanter
            från näringslivet, facket, sjukvården, ideella sektorn m.fl. Det
            är viktigt att inse behovet av pauser i vardagens lunk för de
            anställda likaväl som för konsumenterna, och detta kan ske genom
            att begränsa öppethållandena. Det är därför av största vikt att
            motionen behandlas och att dess intentioner genomförs under detta
            riksmöte.
          </p>
        </div>
        <div type="motSignatures">
          <list>
            <item xml:id="i-7wCcW3hZnoUdzegd92m9Nw" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
