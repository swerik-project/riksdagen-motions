<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__143/mot_1961__ak__143-001.pdf"/>
      <div type="motHeader" xml:id="i-HDohL5NncBBQnustc4zx7L">
        <div type="motTitle" xml:id="i-8wBJPrvcGn8K63DKYGhjxW"/>
        <div type="motSubmissionInfo" xml:id="i-5ym2wMfAcNu3BoVN5mRWMD"/>
      </div>
      <div type="motBody" xml:id="i-TTKgcy1pe8qxrwp4jr8pkU">
        <div xml:id="i-YVGNdjvfF4HQBSryUjuMFz">
          <p xml:id="i-DHqQ2sc7psS5jXFXixN98u">
            8 Motioner i Andra kammaren, nr 143 år 1961
          </p>
          <p xml:id="i-KaH9cZCFS26uRyoWEWfRpt">
            Nr 143
          </p>
          <p xml:id="i-cX6ERAsYLSHhcVTraHV2K">
            Av herr Rimmerfors, om användning av vapenfria värnpliktiga i
            tekniskt och humanitärt arbete utomlands.
          </p>
          <p xml:id="i-W5wH5pQ85wzXLMZBEtp4hZ">
            (Lika lydande med motion nr 113 i Första kammaren)
          </p>
          <p xml:id="i-WXphi2GihUBX7rXhiJxetZ">
            Frågan om internationellt hjälparbete och tekniskt bistånd till
            utveck- lingsländerna får för varje år en stegrad aktualitet.
            Att också Sverige efter måttet av sina möjligheter bör vara med
            i denna hjälpaktion, buren av med- mänsklighet och mellanfolklig
            solidaritet, är ställt utom all diskussion. Frå- Zan är bara att
            finna de bästa formerna och vägarna för denna stödaktion. Motionären
            vill i detta sammanhang rikta uppmärksamheten på ett annat område
            än de ekonomiska anslagens. Den ekonomiska hjälpen förutsätter,
            eller bör i många sammanhang kompletteras med personella insatser.
            Ofta gäller det därvid expertis av internationellt erkänd kapacitet.
            Understun- dom kan det dock även vara fråga om arbetsinsatser
            på en lägre kvalifika- tionsinvå. För den militära vakthållningen
            i länder där kriser uppstått i samband med nationella frigörelseprocesser
            eller där oro eljest råder har Sverige kunnat ställa personal
            till Förenta Nationernas förfogande. Motio- nären ifrågasätter
            om inte också vissa grupper av vapenfria värnpliktiga kunde användas
            inom ramen för tekniska eller humanitära biståndspro- gram. Humanitär
            tjänst utomlands för svenska vapenfria värnpliktiga har före-
            slagits flera gånger men hittills stött på ett mycket bestämt
            motstånd. Det har hävdats att sådan tjänstgöring skulle vara så
            lockande att många värn- pliktiga skulle stimuleras till att ansöka
            om vapenfri tjänst för att få göra humanitärt arbete i mer eller
            mindre exotiska länder i stället för vapen- tjänst i Sverige.
            Det har hävdats att Sveriges försvarskraft skulle kunna bli lägre,
            inte minst därigenom att den stora majoriteten av värnpliktiga
            skulle uppfatta möjligheten för vapenfria värnpliktiga att få
            göra humani- tärt arbete som en speciell favör åt dessa. Dessa
            invändningar bygger på antaganden vilka helt saknar stöd av er-
            farenheterna i länder som tillåter vapenfria att ägna sig åt humanitärt
            arbete. Både USA och Storbritannien har inte bara i fredstid utan
            även un- der krig tillåtit sådan tjänstgöring. Detta har inte
            medfört att de vapen- frias antal ökat, och av de vapenfria är
            det endast ett fåtal som placeras i sådan tjänst. De flesta ges
            sysselsättning av ett slag som motsvarar de i Sverige förekommande
            användningsområdena för vapenfria värnpliktiga. Den ringaste eftertanke
            visar att förhållandet skulle bli detsamma i Sverige om möjlighet
            här öppnades för särskilt lämpade vapenfria värnpliktiga att placeras
            i humanitärt arbete. Det faktum att det för stridande personal
          </p>
          <pb facs="riksdagen-motions-pdf/data/1961/mot_1961__ak__143/mot_1961__ak__143-002.pdf"/>
          <p xml:id="i-M7GLAhraBe1MnwA2i2Zz1x">
            Motioner i Andra kammaren, nr 143 år 1961 9
          </p>
          <p xml:id="i-SHf4pXSoMMpj82Hhcgbkmm">
            finns lockande exotiska placeringar har ju inte medfört någon
            massflykt av värnpliktiga från de vardagliga arbetsuppgifterna
            i Sverige. Den självklara anledningen till detta är att det är
            myndigheterna som bestämmer hur många som skall placeras utomlands
            och vilka som är lämpade för denna tjänstgöring. Det finns skäl
            för att göra det möjligt att använda vapenfria värnpliktiga även
            i ett tekniskt-humanitärt biståndsprogram utomlands. Det första
            skälet är att en stor del av dessa är utomordentligt arbetsvilliga.
            Det kan t.ex. nämnas att de myndigheter i Sverige som använder
            vapenfria värn- pliktiga efterfrågar många fler varje år än vad
            som finns. De värnpliktiga som anfört samvetsbetänkligheter mot
            vapentjänst är i många fall männi- skor av den sort som känner
            sig ha ett behov av ”att göra en insats”, att uppoffra sig för
            någon stor sak. Denna vilja till insats och uppoffrande arbete
            är en kraft som är väl värd att använda i en tid då Sveriges humani-
            tära åtaganden ökar. Att hålla denna möjlighet stängd innebär
            att man skapar bitterhet och missnöje hos de personer som på grund
            av språkkun- skaper och andra kvalifikationer vet med sig att
            de skulle kunna göra en värdefullare insats än den som de nu tilldelas.
            Det andra skälet att använda vapenfria värnpliktiga i tekniskt-humani-
            tärt arbete utomlands är att tillgången på personer som är lämpade
            för så- dant arbete är starkt begränsad. Under sådana omständigheter
            bör inte de vapenfria som kan vara lämpade stoppas av någon idiotregel
            att endast stridsutbildad personal får stationeras utomlands,
            en regel som för övrigt ter sig något egenartad med tanke på den
            svenska militära beredskapen. Det tredje skälet sammanhänger med
            att placeringsmöjligheterna för de vapenfria värnpliktiga är så
            mycket färre än för de stridande värnpliktiga. Möjligheterna att
            dra nytta av de speciella kvalifikationer som kan före- komma
            bland de värnpliktiga är alltså mycket mindre när det gäller vapen-
            fria än när det gäller övriga värnpliktiga. Det är av denna anledning
            önsk- värt att över huvud taget vidga placeringsmöjligheterna
            för vapenfria så att man kan öka möjligheterna att få ”rätt man
            på rätt plats”. Bland de vapenfria finns åtskilliga personer som,
            om de inte erhållit befrielse från vapentjänst, skulle ha tilldelats
            kvalificerade specialtjänster eller avdelats för befälsutbildning.
            Denna grupp är nu rätt och slätt illa använd från sta- tens sida,
            och från den skulle kunna rekryteras värdefull personal till ett
            svenskt tekniskt-humanitärt biståndsprogram. Det fjärde skälet
            slutligen är de lägre kostnaderna för personal rekryte- rad på
            detta sätt. Brittiska och amerikanska samvetsömma har utfört ett
            hängivet humanitärt arbete i europeiska fångläger och i arbetsläger
            i under- utvecklade länder utan annan ersättning än fria resor,
            kost, logi och fick- pengar. Svenska vapenfria värnpliktiga skulle
            kunna erhållas för tjänst- göring av detta slag utan några dyrbara
            traktamenten eller andra förmåner
          </p>
          <pb facs="riksdagen-motions-pdf/data/1961/mot_1961__ak__143/mot_1961__ak__143-003.pdf"/>
          <p xml:id="i-QDK4XW5toLneh6nJnzY3s9">
            10 Motioner i Andra kammaren, nr 143 år 1961
          </p>
          <p xml:id="i-GNK14mFCyNSYt6WVSkpWHH">
            för att kompensera bortovaron från hemlandet. De skulle sannolikt
            nöja sig med att få samma behandling i ekonomiskt avseende som
            i hemlandet. Det kan invändas att antalet som söker humanitär
            tjänst under sådana villkor blir ganska litet. Detta är troligen
            riktigt. Hela antalet vapenfria värnpliktiga har under senare
            år begränsat sig till ca 300 per år. Att döma av de amerikanska
            och brittiska erfarenheterna är det endast en mindre del av dessa
            som är beredda till en så krävande tjänstgöring som här avses.
            Denna grupp utgör dock en synnerligen värdefull arbetskraft, och
            det är väl värt att pröva om den kan användas på bättre sätt än
            vad som nu är fallet. Motionären föreslår därför en utredning
            med i huvudsak två uppgifter. Den ena uppgiften är att ta reda
            på om inte enstaka speciellt lämpade vapen- fria värnpliktiga
            kan användas i de biståndsprogram som redan är i gång eller åtminstone
            planerade, t.ex. skolor, sjukhus och familjeplaneringspro- jekt.
            Lika väl som vapenfria värnpliktiga ställs till förfogande för
            olika myndigheter i Sverige, lika väl bör de utan hinder av nuvarande
            bestäm- melser kunna ställas till förfogande för svensk statlig
            verksamhet utom- lands. Utredningen bör inventera de nuvarande
            och planerade biståndspro- jekten för att se var vapenfria värnpliktiga
            skulle kunna användas. Den andra uppgiften är att studera möjligheterna
            att inrätta arbetsläger liknande dem som under decennier gjort
            det möjligt för brittiska och ameri- kanska vapenfria att göra
            en humanitär insats. Båda dessa uppgifter för- utsätter givetvis
            att en inventering också görs av utbildning och kvalifika- tioner
            hos de senaste årens vapenfria värnpliktiga så att någon klarhet
            er- hålles beträffande hur många lämpade personer som kan stå
            till buds. Med hänvisning till vad ovan anförts föreslår undertecknad,
            att riksdagen i skrivelse till Kungl. Maj:t hemställer om utredning
            av frågan huruvida och under vilka former vapenfria värnpliktiga
            kan beredas möjlighet att användas i svenska tekniska och humanitära
            biståndsprogram.
          </p>
          <p xml:id="i-8WZKvnL15HJhSD2cp76vno">
            Stockholm den 24 januari 1961
          </p>
          <p xml:id="i-EPRgR38Fh8gusDKVPbNsw1">
            Einar Rimmerfors
          </p>
        </div>
      </div>
    </body>
  </text>
</TEI>
