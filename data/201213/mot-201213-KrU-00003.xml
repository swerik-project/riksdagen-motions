<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00003">
  <teiHeader>
    <fileDesc>
      <titleStmt>
        <title>med anledning av prop. 2012/13:22 Bättre villkor för svensk film</title>
        <author corresp="i-4sEtGRPnuog5ACjegAtakj">av Mattias Karlsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:22 Bättre villkor för svensk film</title>
          <idno type="rdwebb">H002Kr3</idno>
          <rs type="number">Kr3</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr3/text</ref>
          <ref type="dokument_url_html">http://data.riksdagen.se/dokument/H002Kr3</ref>
          <ref type="dokumentstatus_url_xml">http://data.riksdagen.se/dokumentstatus/H002Kr3</ref>
          <ref type="doc">http://data.riksdagen.se/fil/D7CDC0C1-A954-4F06-A690-61CCC67B1B54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NhB45oNLkgvXdkHttGTa45" type="basedOn"/>
        <correspContext corresp="i-NhB45oNLkgvXdkHttGTa45">
          <ref>Proposition 2012/13:22</ref>
        </correspContext>
        <correspAction xml:id="i-TrBEEZd69pAYN5F6bTAzhf" type="signed"/>
        <correspContext corresp="i-TrBEEZd69pAYN5F6bTAzhf">
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction xml:id="i-3jFKgRcF3DWHjm2zSQYt2E" type="referral">
          <date when="2012-11-09"/>
        </correspAction>
        <correspAction xml:id="i-8gusWVesFRqYr7JzKtV3yx" type="referral">
          <date when="2012-11-09"/>
        </correspAction>
        <correspAction xml:id="i-8jLTVUXVb6M4Vgv4j5nJ6Z" type="dismissal">
          <date when="2012-11-08"/>
        </correspAction>
        <correspAction xml:id="i-4ADa3vAM7zkKYyqybWJ1Nm" type="dismissal">
          <date when="2012-11-08"/>
        </correspAction>
        <correspAction xml:id="i-SY4rGBizvLLKN91sw3jyYi" type="submission">
          <date when="2012-11-07"/>
        </correspAction>
        <correspAction xml:id="i-FdfbbvPRpvBhs1JrXFYZo8" type="transfer">
          <date when="2012-11-07"/>
        </correspAction>
        <correspAction xml:id="i-Dze6KTmFBcpmR7tq42ekeL" type="assigned"/>
        <correspContext corresp="i-Dze6KTmFBcpmR7tq42ekeL">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TnFucwG4EXLqZda8fWBPE7" type="motHeader"/>
      <div xml:id="i-7oFZhrUnSY2CT8QBizj2Ei" type="motBody">
        <div xml:id="i-7FhASLuskq1rUSVrTYDPBu" type="motProposal" subtype="förslag">
          <head xml:id="i-MsdMovheweGwKDvC5eQCpz">
            Förslag till riksdagsbeslut
          </head>
          <list xml:id="i-Pe9opdGSQEGGw3T7ZF3Don" style="ol">
            <item xml:id="i-NfxBmaKJvFz6oUdShTa2vX">
              Riksdagen tillkännager för regeringen som sin mening vad som
              anförs i motionen om den demokratiska förankringen av filmavtalet.
            </item>
            <item xml:id="i-VeTBrg8A75AMqPfeEFqGV">
              Riksdagen tillkännager för regeringen som sin mening vad som
              anförs i motionen om de skärpta kraven på jämställdhet i filmavtalet.
            </item>
            <item xml:id="i-RdK7CcUGwRgGwzwU3XAVZM">
              Riksdagen tillkännager för regeringen som sin mening vad som
              anförs i motionen om filmstöd till kulturarvsfilm.
            </item>
          </list>
        </div>
        <div xml:id="i-497jL1U76GKpoTn9xzBT4D" type="motContent">
          <head xml:id="i-WAkSDWhjQrhiiwxfH6DY62" type="h1">
            Inledning
          </head>
          <p xml:id="i-VGWCar8rLgQhdzo9Pnjvsv">
            Film är en naturlig och stor del av det svenska kulturutbudet
            och kulturkonsumtionen i vårt land. Att ge goda villkor för en
            levande och stark filmindustri är således en viktig del i kulturpolitiken.
            Utöver att ge förutsättningar för produktionen menar Sverigedemokraterna
            att filmpolitiken också bör syfta till att säkerställa ett utbud
            som är tillgängligt för individer oberoende av fysiska förutsättningar.
            Dessutom är det för oss självklart att filmpolitiken, liksom annan
            kulturpolitik, bör bidra till att stärka, levandegöra och tillgängliggöra
            det svenska kulturarvet.
          </p>
          <p xml:id="i-ESavLeae2mUjJitUzBMysF">
            Sverigedemokraterna välkomnar således att det nya filmavtalet
            villkorar produktionsstöd med krav på möjlighet för filmerna att
            visas med svensk text och instämmer i bedömningen att detta är
            ett viktigt steg för att öka tillgängligheten till svensk film
            för personer med funktionsnedsättning. Vi gläds också åt att regeringen
            förordar att arbetet med långsiktigt digitalt bevarande av filmarkivet
            bör prioriteras av Filminstitutet de kommande åren och hoppas
            att detta åtföljs av ökad tillgänglighet till och spridning av
            arkivmaterial.
          </p>
          <head xml:id="i-5p9JdnfagTSScPoYxPmK5D" type="h1">
            Filmavtalet
          </head>
          <p xml:id="i-KADYnAT8Z1GdP4Rmu86TFU">
            Alltsedan 1963, då det första filmavtalet tecknades, har svensk
            filmindustri fått stöd av staten genom detta avtal. Avtalet har
            omförhandlats vart femte år och för statens räkning har det varit
            regeringen som haft till uppgift att delta i förhandlingarna och
            underteckna avtalet. Riksdagen har formellt godkänt avtalet för
            att medge den finansiering som sker genom statliga bidrag.
          </p>
          <p xml:id="i-PVFLFkUp1dQM5WRDUnPbhx">
            Sverigedemokraterna anser det inte vara en tillfredsställande
            modell att riksdagen enbart får besluta om ett redan färdigförhandlat
            avtal. Folkets främsta företrädare borde i rimlighetens namn ha
            möjligheten att påverka innehållet i ett avtal som ligger till
            grund för fördelning av skattemedel. Detta bör ges regeringen
            till känna.
          </p>
          <head xml:id="i-Kr4skWyJyJUJcbtwaJaKNr" type="h1">
            Skärpta jämställdhetskrav
          </head>
          <p xml:id="i-LCdq2hLC7jxkL98bS7uMvi">
            Det nya filmavtalet ställer upp som mål att fördelningen av stöd
            mellan kvinnor och män ska vara jämn. Detta innebär skärpta krav
            jämfört med nu gällande avtal som i stället haft målsättningen
            att ettdera könet senast ett år före avtalsperiodens slut bör
            ha fått minst 40 procent av de fördelade stöden.
          </p>
          <p xml:id="i-8sypEfPTszfnsoyspLqEke">
            Jämställdhet innebär för Sverigedemokraterna att män och kvinnor
            är lika inför lagen, har samma rättigheter och skyldigheter och
            att alla människor oavsett könstillhörighet har rätt och möjlighet
            att välja sin egen väg i livet. Vi menar således att jämställdhet
            inte måste innebära att män och kvinnor gör exakt samma saker
            i exakt samma omfattning.
          </p>
          <p xml:id="i-A3m7QiNeNXqLUmYAg7dgNh">
            Sverigedemokraterna anser svenska kvinnor vara kompetenta, resursstarka
            och således fullt kapabla att ta plats inom vilken bransch de
            än väljer att söka sig till. Vi menar dock att detta inte per
            automatik innebär att en jämn könsfördelning uppstår inom alla
            branscher. I dagsläget får färre kvinnor än män filmstöd, men
            att enbart se till fördelning av stöd är enligt vår åsikt ett
            trubbigt verktyg för att mäta jämställdhet och lika villkor då
            det är fullt möjligt att det finns bakomliggande faktorer som
            kan förklara en skev fördelning. Det är dessutom vår övertygelse
            att all form av kvotering i stället för att öppna dörrar snarast
            verkar kontraproduktivt genom att befästa föreställningar om att
            det ena könet inte kan klara sig utan riktat stöd.
          </p>
          <p xml:id="i-Y2DFYhqfmegoxEAzBT5jdk">
            Vi anser det vara olyckligt att filmavtalet låsts fast vid att
            utvärdera jämställdhet genom att se till i hur hög grad fördelning
            av stöd går till män respektive kvinnor och att det förutsätter
            bristande jämställdhet i de fall denna fördelning inte är helt
            jämn. Vi befarar också att det kan finnas en risk med att det
            övergripande målet om jämn könsfördelning kan leda till att andra,
            kvalitativa bedömningsgrunder åsidosätts. Detta bör ges regeringen
            till känna.
          </p>
          <head xml:id="i-9Uaew7qsJ41jDiFGBgVvht" type="h1">
            Filmstöd till kulturarvsfilm
          </head>
          <p xml:id="i-MsihKXyMSGjdVjJTYoaKt1">
            I filmavtalet definieras ett antal kategorier som alla beviljas
            särskilt riktade produktionsstöd. Detta är givetvis ett gott verktyg
            för att säkerställa stöd till produktioner av prioriterad karaktär.
          </p>
          <p xml:id="i-XyRCx9JBDvW1QnrHJoBEw3">
            Producenter av historisk film och kulturarvsfilm verkar ofta
            under särskilda och ibland fördyrande villkor. Genren tenderar
            att hamna mellan stolar i fråga om bidragsgivning.
          </p>
          <p xml:id="i-XjCSqTEQ3GnnH4z4kLPNrW">
            Sverigedemokraterna menar att det vore önskvärt med ett särskilt
            stöd riktat mot nyproduktioner som lyfter upp och levandegör den
            svenska historien och det svenska kulturarvet. Genom att känna
            vår historia känner vi oss själva; vårt gemensamma arv utgör själva
            fundamentet för vårt samhällsbygge. Det är vår övertygelse att
            stärkta möjligheter till produktion av historisk film skulle bidra
            till ökad gemenskap och en mer sammanhållen nation. Detta bör
            ges regeringen till känna.
          </p>
        </div>
        <div xml:id="i-AZthbnERjNhjyQWv6bjZge" type="signatureBlock">
          <list xml:id="i-Hsg4iaUiuGJuvXqycgaNoV">
            <item xml:id="i-FY5pVrMn4RvUUxfPkj5r1M" who="unknown" type="signature">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
