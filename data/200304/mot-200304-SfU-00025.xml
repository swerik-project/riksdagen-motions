<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00025">
  <teiHeader>
    <fileDesc>
      <titleStmt>
        <title>med anledning av prop. 2003/04:59 Prövning av verkställighetshinder i utlänningsärenden</title>
        <author corresp="i-VHSPVhF5LjvV5m4yU1W3FJ">av Birgitta Carlsson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:59 Prövning av verkställighetshinder i utlänningsärenden</title>
          <idno type="rdwebb">GR02Sf25</idno>
          <rs type="number">Sf25</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf25/text</ref>
          <ref type="dokument_url_html">http://data.riksdagen.se/dokument/GR02Sf25</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf25</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CetFkRWST91ShCPmaZKsM4</idno>
            <name>Jan Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-XXuTUfCrSzD7sKMdyYtEft</idno>
            <name>Sofia Larsen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9VYiVRjnwCfFD9wxNyNBp4" type="basedOn"/>
        <correspContext corresp="i-9VYiVRjnwCfFD9wxNyNBp4">
          <ref>Proposition 2003/04:59</ref>
        </correspContext>
        <correspAction xml:id="i-F4YuEawEgBZuPHA92sJSFB" type="signed"/>
        <correspContext corresp="i-F4YuEawEgBZuPHA92sJSFB">
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-CetFkRWST91ShCPmaZKsM4"/>
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-KktUCXax2JFL3tqFqQN9oq"/>
          <note type="signatory" corresp="i-XXuTUfCrSzD7sKMdyYtEft"/>
        </correspContext>
        <correspAction xml:id="i-Vt2mNg2BVvt8N3n5Fimeqs" type="referral">
          <date when="2004-02-06"/>
        </correspAction>
        <correspAction xml:id="i-EBYKUcdXuiGxx9GeqN1e6E" type="dismissal">
          <date when="2004-02-05"/>
        </correspAction>
        <correspAction xml:id="i-JJkKKhXNk5pstBwSmABpkK" type="submission">
          <date when="2004-02-04"/>
        </correspAction>
        <correspAction xml:id="i-EomMAxRjJKNL3oMKhmt3mV" type="assigned"/>
        <correspContext corresp="i-EomMAxRjJKNL3oMKhmt3mV">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0025/mot_200304_Sf_0025-0001.pdf"/>
      <div xml:id="i-P5tvJrhR5ugPKkWpPsbPrh" type="motHeader">
        <div xml:id="i-P2PSCKcweHXyZxgrVP2wXU" type="motTitle"/>
        <div xml:id="i-17XbaW5WnoJH5MmdJVToeN" type="motSubmissionInfo"/>
      </div>
      <div xml:id="i-Sng7MfCQZC4qcUQHvF1aRV" type="motBody">
        <div xml:id="i-N3cizPwucAgoUnbueEb9aq">
          <p xml:id="i-HBsJXf4AidBNBdS8t6xDoB">
            2003/04 mnr: Sf25 pnr: c169
          </p>
          <p xml:id="i-Nv7TeY2Z29LmQH5mFCKhHe">
            Motion till riksdagen 2003/04:Sf25
          </p>
          <p xml:id="i-Sgdq9zCAYXZKxzmfstRJdc">
            av Birgitta Carlsson m.fl. (c) med anledning av prop. 2003/04:59
          </p>
          <p xml:id="i-QEUxq9snoBR2ScgT9xYXj9">
            Prövning av verkställighetshinder i utlänningsärenden
          </p>
          <p xml:id="i-HEro7xqW7UHgghinmpKNqf">
            1 Förslag till riksdagsbeslut
          </p>
          <p xml:id="i-TrHGGwkoS5DEXTGXxpdctz">
            1. Riksdagen avslår proposition 2003/04:59. Riksdagen tillkännager
            för regeringen som sin mening vad i motionen anförs om att regeringen
            skall återkomma till riksdagen med ett samlat förslag vad gäller
            reformer inom asylprocessen som bygger på riksdagens beslut att
            ersätta Utlänningsnämnden med en ny instansordning. 3. Riksdagen
            tillkännager för regeringen som sin mening vad i motionen anförs
            om att värna det förändringsarbete som pågår inom Migrationsverket
            med fokus på kompetensutveckling inom psykologi och samtalsmetodik.
          </p>
          <p xml:id="i-K2DEfz4REmA9krVb1UeKhF">
            2 Avslag på propositionen
          </p>
          <p xml:id="i-Jo9AtB9xikHsW9F3hA2tH7">
            Centerpartiet anser att propositionen om att avskaffa möjligheten
            till en ny ansökan om uppehållstillstånd efter att ett slutgiltigt
            beslut om avvisning tagits skall avslås. Riksdagen har lämnat
            ett tydligt uppdrag till regeringen att lägga ned Utlänningsnämnden
            och inrätta ett asylprövningsförfarande baserat på tvåpartsförhandlingar
            i domstol. Detta uppdrag måste vara en utgångspunkt för regeringens
            reformförslag inom asylpolitiken — framför allt som en förändrad
            instansordning är det enda sättet att genomföra åtgärder mot ett
            eventuellt missbruk av möjligheten att begära förnyad prövning
            utan att den redan ifrågasatta rättssäkerheten för de asylsökande
            kommer i fara. Om möjligheten till en andra ansökan tas bort i
            dagsläget riskerar vi att få en situation där Sverige avvisar
            människor som faktiskt har rätt att stanna här. Vi ser också en
            stor risk att fler människor än idag kommer att ”gå under jorden”
            om de får ett avvisningsbeslut som de inte kan överklaga. Antalet
            människor som gömmer sig har ökat det senaste året. År 2003 hade
            antalet gömda flyktingar nästan fördubblats jämfört med året innan.
            Det vore förödande om fler människor tvingas gömma sig för att
            de inte får en
          </p>
          <pb facs="riksdagen-motions-pdf/data/200304/mot_200304_Sf_0025/mot_200304_Sf_0025-0002.pdf"/>
          <p xml:id="i-AZUfMTAFGRNbKymbfjE31">
            2003/04:Sf25
          </p>
          <p xml:id="i-2ZDuLoEdKNpoqa9uKCAuJV">
            rättssäker asylutredning där de har marginella möjligheter att
            lämna in en ny ansökan. Naturligtvis är det inte bra med dagens
            system där människor regelmässigt ser möjligheten till ny ansökan
            som ett naturligt inslag i asylprocessen. Men eftersom Utlänningsnämnden
            inte är nedlagd, och så länge bristerna i asylutredningarna kvarstår,
            är det nödvändigt att ha kvar möjligheten till ny ansökan. Regeringens
            förhalningstaktik är anmärkningsvärd från saklig såväl som konstitutionell
            synpunkt. Med tanke på instansordningens centrala betydelse för
            hela asylpolitiken ser Centerpartiet det som olämpligt att riksdagen
            bifaller regeringsförslag om isolerade förändringar innan riksdagens
            beslut har = verkställts. När Utlänningsnämnden läggs ned får
            vi ett domstolsförfarande i utlänningsärenden. Detta resulterar
            i rättssäkra prövningar med en muntlig tvåpartsförhandling där
            de asylsökande själva kan föra sin talan. Den asylsökande får
            ett fullgott rättsförfarande. Samtidigt medger prövning i förvaltningsdomstol
            enbart ett överklagande vilket således med automatik skulle medföra
            att antalet nya ansökningar kommer att minska avsevärt. Vad som
            ovan anförts om att avslå regeringens proposition 2003/04:59 med
            anledning av att Utlänningsnämndens nedläggning inte har verkställts
            bör ges regeringen till känna.
          </p>
          <p xml:id="i-PZQLYkgKBEjbzqXg8mPdEa">
            2.1 En ny samlad proposition när Utlänningsnämndens nedläggning
            har påbörjats
          </p>
          <p xml:id="i-GheFqAzfnnbAANkNXgW7yU">
            Att ersätta Utlänningsnämnden med förvaltningsdomstolar där komplicerade
            processrättsliga, ekonomiska och organisatoriska frågor måste
            hanteras är naturligtvis en komplicerad och omfattande reform.
            Vi kan respektera att regeringen inte föreslår ett omedelbart
            genomförande liksom behovet av övergångslösningar. Men i så fall
            krävs trovärdiga ansatser från regeringens sida. Det skulle bäst
            ske i form av en samlad asylpolitisk proposition i början av nästa
            riksdagsår där de förslag som nu är uppe till behandling i så
            fall kan inordnas i en genomförandeplan för en ny instansordning.
            Centerpartiet anser också att den totala översynen av Utlänningslagen
            bör färdigställas innan regeringen presenterar ett förslag om
            att stoppa möjligheten till ny ansökan. Regeringen bör återkomma
            med ett samlat förslag om reformer som gäller asylprocessen när
            Utlänningsnämndens nedläggning har påbörjats. Att isolera ett
            förslag utan att ta hänsyn till ett riksdagsbeslut som i hög grad
            har bäring på den aktuella frågan visar på en nonchalans gentemot
            riksdagen. Regeringen måste presentera ett förslag som hänger
            samman med en ny rättssäker instansordning med prövning i förvaltningsdomstol.
            Först då kan vi ta ställning till de aktuella frågorna. Vad som
            ovan anförts om att regeringen bör återkomma med ett nytt samlat
            förslag vad gäller reformer inom asylprocessen som bygger på riksdagens
            beslut att ersätta Utlänningsnämnden med ny instansordning bör
            ges regeringen till känna.
          </p>
          <pb facs="riksdagen-motions-pdf/data/200304/mot_200304_Sf_0025/mot_200304_Sf_0025-0003.pdf"/>
          <p xml:id="i-XN4DXJ44VE7hV74LyZCoWD">
            3 Den långa väntetiden
          </p>
          <p xml:id="i-TGMEyJbhsNdzrL1ZEXaZrG">
            Centerpartiet instämmer med regeringen att den långa väntetiden
            i asylprocessen är ett problem. Väntetiden kan sträcka sig upp
            till ett par år och är en mycket passiv och psykiskt nedbrytande
            period för de drabbade. Vi anser att väntetiderna måste kortas
            avsevärt utan att asylutredningarnas kvalitet försämras. Under
            tiden som människor väntar på besked bör också möjligheten till
            sysselsättning och arbete uppmuntras i betydligt större omfattning
            än vad som sker idag. Dagens inaktiva väntan passiviserar och
            bryter ned människor. I Centerpartiets motion 2003/04:Sf396 presenteras
            utvecklade förslag på hur asylsökandes passiva väntan på asyl
            kan förändras och få ett större sysselsättningsfokus. Vi hänvisar
            till denna motion och återupprepar inte dessa förslag här.
          </p>
          <p xml:id="i-Mq4SeXD8GkVAtiRZDydZzc">
            4 Bristerna i asylutredningarna
          </p>
          <p xml:id="i-39Jf1EYRKxCo3EwNvSzEiJ">
            Idag ser vi hur asylsökande regelmässigt överklagar och lämnar
            in ny asylansökan efter avslagsbeslut. Många människor stannar
            kvar i Sverige under en mycket lång tid och lämnar in ansökan
            efter ansökan i hopp om att få uppehållstillstånd i Sverige. Den
            långa väntan och ovissheten om framtiden medför stort mänskligt
            lidande. Det är långt ifrån alla asylsökande som lämnar in flera
            asylansökningar. Det är dock så att ett flertal människor som
            har asylskäl inte får uppehållstillstånd grundat på den första
            asylansökan. Det är alltså inte ovanligt att människors asylskäl
            inte uppdagas i den första, och inte heller i den andra, asylutredningen.
            Detta beror inte bara på Utlänningsnämndens bristande prövningar
            utan är också ett resultat av de brister som finns hos Migrationsverket
            gällande asylprocessen och asylutredningarna idag. Flera av de
            brister som kan skönjas i asylutredningarna kan härledas till
            den ökning av asylsökande som vi sett de senaste åren. Migrationsverket
            har inte hunnit anställa personal i samma takt som antalet asylsökande
            stigit. Detta medför en oerhört stressande situation både för
            Migrationsverkets handläggare och för de asylsökande. Den ansträngda
            situationen som råder medför att en del av asylutredningarna brister.
          </p>
          <p xml:id="i-GmLDvkEYsiyrtpM4KXcX1J">
            4.1 - Misstro?
          </p>
          <p xml:id="i-TnvdWmux1aa8hMGk3aJKcK">
            Idag bemöts en del av de asylsökande av misstro under asylutredningarna.
            Även om många asylsökande får ett bra bemötande och utreds av
            kompetenta handläggare så finns det likväl brister. Eva Norström
            belyser i sin avhandling om asylprocessen ( ” I väntan på asyl”
            ) att det finns en viss misstroendekultur i asylutredningarna.
            Norström menar att handläggarna fokuserar mycket på kontrollfrågor
            och att flera avslag på asylansökningarna
          </p>
          <p xml:id="i-6GfaeNFttpaGGXiVcu5Rrr">
            2003/04:Sf25
          </p>
          <pb facs="riksdagen-motions-pdf/data/200304/mot_200304_Sf_0025/mot_200304_Sf_0025-0004.pdf"/>
          <p xml:id="i-6AwYm4qArDyPdWFqDZgruc">
            2003/04:Sf25
          </p>
          <p xml:id="i-VZSQ1cWEr1NJrnvEhAZ7j1">
            motiveras med att den asylsökandes berättelse inte är trovärdig.
            Vidare visar Norströms avhandling att förhållandevis litet utrymme
            ges till frågor som handlar om de förhållanden som orsakat flykten
            för den asylsökande. Dessa resultat är oroande även om Norströms
            analys i detta hänseende naturligtvis inte kan återföras på alla
            asylhandläggningar. Vi vet att det finns flera goda exempel. Centerpartiet
            verkar för en human flyktingpolitik och anser att asylprocessen
            är till för att bedöma vilka individer som inte kan återvända
            hem. Idag pågår ett stort förändringsarbete på Migrationsverket,
            vilket vi ser mycket positivt på. Det återstår dock mycket arbete.
            Oavsett om det är få eller många människor som bemöts av misstro
            i asylhandläggningen så är vår förhoppning att det helt ska undvikas.
            Att mötas av misstro är inte någon bra förutsättning för att den
            asylsökande ska kunna berätta om varför denne inte kan återvända
            hem. Vi är medvetna om att många människor som inte har rätt till
            uppehållstillstånd i Sverige ändå vill få tillstånd att bo och
            leva här. Vi kan omöjligt ta emot alla människor som vill leva
            i Sverige. Men att dra alla människor över en kam och låta asylutredningarna
            präglas av misstro gentemot den asylsökande är inte acceptabelt.
          </p>
          <p xml:id="i-D6mocXgueTsWGjeR5M846x">
            4.2 Förbättra kompetensen
          </p>
          <p xml:id="i-TkMrJgnqf9SKL3VmBXbDU9">
            Vi vill även understryka hur viktigt det är att Migrationsverkets
            handläggare får ytterligare kompetensutveckling när det gäller
            samtalsmetodik. Vi vet att samtalsmetodisk utbildning och utveckling
            pågår inom Migrationsverket, något som är oerhört viktigt. Likaså
            anser vi att psykologer måste komma in tidigt i asylutredningarna
            för att upptäcka eventuella trauman hos de asylsökande. Att det
            ofta tar tid för människor att delge orsakerna till varför de
            söker asyl är just för att många människor bär på svåra trauman
            som är oerhört svåra att berätta om. Därför är det viktigt att
            asylutredningarna präglas av förståelse och att det finns tillgång
            till psykologisk expertis i större omfattning än idag. Får vi
            en gedigen och rättssäker asylhandläggning där rätt förutsättningar
            ges åt de asylsökande att återge sin berättelse kan vi också minska
            behovet av att ansöka på nytt. Vad som ovan anförts om kompetensutveckling
            gällande samtalsmetodik och psykologi för Migrationsverkets handläggare
            och beslutsfattare bör ges regeringen till känna.
          </p>
          <p xml:id="i-SFDZbYyoL1NqPNYfNnkPRS">
            5 Ensamkommande barn
          </p>
          <p xml:id="i-6D4tTsV6R5x689XLCRcQtv">
            De ensamkommande barnens situation har uppmärksammats väldigt
            mycket de senaste två åren. Ensamkommande barn har försvunnit
            spårlöst från förläggningar och stora brister vad gäller mottagandet
            och asylutredningarna har uppmärksammats. Ett stort arbete pågår
            inom Migrationsverket för att förbättra de ensamkommande barnens
            situation på olika sätt. Likaså håller
          </p>
          <pb facs="riksdagen-motions-pdf/data/200304/mot_200304_Sf_0025/mot_200304_Sf_0025-0005.pdf"/>
          <p xml:id="i-U6pA1fEYiVjs3Ntxz2nxa1">
            Migrationsverket på att utveckla ett samarbete med polismyndigheten
            och socialtjänsten. På en central nivå har detta samarbete börjat
            fungera. Men samarbetet har stora brister på regional och lokal
            nivå. I en del orter brister kunskapen hos handläggarna på socialtjänsten
            t.ex. när det gäller hur man ska hantera ensamkommande barn som
            avvikit. Ännu råder oklara ansvarsförhållanden och fortsatta brister
            i kommunernas tillämpning av socialtjänstlagen. Att kunskapsnivån
            fortfarande är låg och att samarbetet mellan olika myndigheter
            inte fungerar överallt ännu innebär att en del ensamkommande barn
            fortfarande inte får sin säkerhet eller sina rättigheter tillgodosedda.
            Idag har socialtjänsten ett ansvar för att alla barn och ungdomar
            får den omvårdnad de behöver när inte föräldrarna finns till hands.
            Socialtjänsten ska ge barn och ungdomar vård och skydd i dessa
            fall. Vi ställer oss mycket kritiska till att detta inte fungerar.
            Det är oerhört viktigt att arbetet för att förbättra ensamkommande
            barns situation förbättras och fördjupas hos berörda myndigheter.
            Därtill måste regelbunden uppföljning av förändringsarbetet ske
            för att säkerställa rutinerna. De barn som kommer till Sverige
            måste få ett humant och rättssäkert mottagande samt en trygg vistelsetid
            i landet. Först när samarbetet mellan de berörda myndigheterna
            fungerar kan de få det.
          </p>
          <p xml:id="i-ScPedxawTTvpdk3bqz6Fn6" type="date">
            Stockholm den 4 februari 2004
          </p>
          <p xml:id="i-PaA59DhwDeUqGGRULHBKzk">
            Birgitta Carlsson (c)
          </p>
          <p xml:id="i-X6LG2LzCTA6iNx97G4XAiW">
            Annika Qarlsson (c) Jan Andersson (c) Margareta Andersson (c)
            Kenneth Johansson (c) Birgitta Sellén (c) Sofia Larsen (c)
          </p>
          <p xml:id="i-JVx1raH4K7miDyi3TT5g6E">
            2003/04:Sf25
          </p>
        </div>
      </div>
    </body>
  </text>
</TEI>
