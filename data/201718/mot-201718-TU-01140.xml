<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01140">
  <teiHeader>
    <fileDesc>
      <titleStmt>
        <title>Hållbar sjöfart</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1140 av Emma Wallrup m.fl. (V)</title>
          <idno type="rdwebb">H5021140</idno>
          <rs type="number">1140</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021140/text</ref>
          <ref type="dokument_url_html">http://data.riksdagen.se/dokument/H5021140</ref>
          <ref type="dokumentstatus_url_xml">http://data.riksdagen.se/dokumentstatus/H5021140</ref>
          <ref type="docx">http://data.riksdagen.se/fil/7D1EAAFB-9077-43FA-9035-B54E0166DDF3</ref>
          <ref type="pdf">http://data.riksdagen.se/fil/C2EDF623-645A-4BDD-AAA8-F96FE722192B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Gc1sQhssdoiDfagAhnBXte" type="signed"/>
        <correspContext corresp="i-Gc1sQhssdoiDfagAhnBXte">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction type="submitted" xml:id="i-JTUVwEsrtrJvfNJMaqADsw">
          <date when="2017-10-02"/>
          <time when="14:25:41"/>
        </correspAction>
        <correspAction type="reviewed" xml:id="i-5HztWXi2jCz6LtAkekynBJ">
          <date when="2017-10-02"/>
          <time when="15:28:33"/>
        </correspAction>
        <correspAction type="referred" xml:id="i-M8pkoNY9RUPGpQkVx9jUix">
          <date when="2017-10-13"/>
        </correspAction>
        <correspAction type="assigned" xml:id="i-TPm3sT3PAvaprFJgPjFjic">
          <date when="2018-10-11"/>
          <time when="10:44:32"/>
        </correspAction>
        <correspContext corresp="i-TPm3sT3PAvaprFJgPjFjic">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-J1jVrTJoGNEeSY1kW4P8fd"/>
        <correspContext corresp="i-J1jVrTJoGNEeSY1kW4P8fd">
          <ref type="uppgift">2017/18:TU1</ref>
          <ref type="ref_dok_id">H501TU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EGmK5jFe7Gag5YwUPxjJRU"/>
        <correspContext corresp="i-EGmK5jFe7Gag5YwUPxjJRU">
          <ref type="uppgift">2017/18:TU13</ref>
          <ref type="ref_dok_id">H501TU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU13</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9d5yMHRuPydoNTF9295PzZ"/>
        <correspContext corresp="i-9d5yMHRuPydoNTF9295PzZ">
          <ref type="uppgift">2017/18:TU15</ref>
          <ref type="ref_dok_id">H501TU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU15</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-T2ZyxpQT2CEt1PNYoUwbMw"/>
        <correspContext corresp="i-T2ZyxpQT2CEt1PNYoUwbMw">
          <ref type="uppgift">2017/18:TU16</ref>
          <ref type="ref_dok_id">H501TU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU16</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Qc1XnybQGXHboriqNwfy8f"/>
        <correspContext corresp="i-Qc1XnybQGXHboriqNwfy8f">
          <ref type="uppgift">2017/18:NU11</ref>
          <ref type="ref_dok_id">H501NU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU11</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1140 av Emma Wallrup m.fl. (V) Hållbar sjöfart</div>
      </div>
      <div type="motBody">
        <div type="TOC" xml:id="i-arYPyYG426n1QkrrkMgcf">
          <head xml:id="i-MCM6Lbo9tsiuTeyqNmTtf2">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Förutsättningar för svensk sjöfart
            </item>
            <item style="indent-level: 2">
              4.1Se över förutsättningar för stärkt finansiering
            </item>
            <item style="indent-level: 2">
              4.2Inför nationella mål för fossilfria alternativ inom sjöfarten
            </item>
            <item style="indent-level: 2">
              4.3Utred styrmedel för grön teknik och förnybara drivmedel
            </item>
            <item style="indent-level: 2">
              4.4Stärk inlands- och kustsjöfarten
            </item>
            <item style="indent-level: 2">
              4.5Nationell strategi och handlingsplan för ökad sjöfart
            </item>
            <item style="indent-level: 2">
              4.6Inför krav på kväverening i Östersjön
            </item>
            <item style="indent-level: 2">
              4.7Förarbevis och åldersgräns för vattenskoter
            </item>
            <item style="indent-level: 2">
              4.8Stärk arbetet för efterlevnad av sjöarbetskonventionen
            </item>
          </list>
        </div>
        <div type="motProposal" subtype="förslag">
          <head xml:id="i-TqpCLqNHrJyNwvJ628wChK">
            2 Förslag till riksdagsbeslut
          </head>
          <list style="ol">
            <item xml:id="i-FsQWXKHhhUjTGti8j7JF4f">
              Riksdagen ställer sig bakom det som anförs i motionen om att
              regeringen bör utreda förutsättningar och konsekvenser av att
              överföra finansieringen av Sjöfartsverkets verksamhet till statsbudgeten
              och tillkännager detta för regeringen.
            </item>
            <item xml:id="i-Bj3HNBR8wVUEHb85Xga9Xy">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder samt en nationell
              målsättning för att öka andelen icke-fossila drivmedel inom sjöfarten
              och tillkännager detta för regeringen.
            </item>
            <item xml:id="i-8ZVsR5j97atwYMfMbk9x8s">
              Riksdagen ställer sig bakom det som anförs i motionen om att
              regeringen bör låta utreda hur investeringsstöd för ny teknik
              i fartyg som minskar utsläppen av växthusgaser kan utformas och
              tillkännager detta för regeringen.
            </item>
            <item xml:id="i-EnDJBrUUiB7zQVUCL1izu6">
              Riksdagen ställer sig bakom det som anförs i motionen om att
              regeringen bör låta utreda möjliga styrmedel för att främja användningen
              av förnybara drivmedel inom nationell sjöfart och tillkännager
              detta för regeringen.
            </item>
            <item xml:id="i-2ELtuM34tQQpCxKHP9KXdF">
              Riksdagen ställer sig bakom det som anförs i motionen om att
              regeringen bör låta utreda vilka styrmedel som behövs för att
              minska trösklarna för nya transportupplägg för inlands- och kustsjöfarten
              och tillkännager detta för regeringen.
            </item>
            <item xml:id="i-2YzbyZmvpZ2Xuh7aQPfmqa">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder som endast möjliggör
              tillstånd till high capacity transport (HCT) om det inte står
              i konflikt med att ökad andel gods transporteras till närmaste
              kombiterminal eller hamn där så är lämpligt, och detta tillkännager
              riksdagen för regeringen.
            </item>
            <item xml:id="i-4mAM5XZ6GsDZFzRQFaZSs1">
              Riksdagen ställer sig bakom det som anförs i motionen om en nationell
              strategi och handlingsplan för sjöfarten och tillkännager detta
              för regeringen.
            </item>
            <item xml:id="i-46rUoCFqn5tsDsBRD4iLxM">
              Riksdagen ställer sig bakom det som anförs i motionen om att
              Sverige bör agera för att det inom PSSA-klassade (particularly
              sensitive sea area) områden blir möjligt att införa bindande regler
              för att förhindra sjöfart utan kväverening att trafikera Östersjön
              och tillkännager detta för regeringen.
            </item>
            <item xml:id="i-LpHk64drpqss9KHdo9Jfph">
              Riksdagen ställer sig bakom det som anförs i motionen om att
              det i statliga upphandlingar och exportsatsningar ska ställas
              krav på att mänskliga rättigheter respekteras i såväl produktionsledet
              som transportledet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MUW91TVRJtpus8xjPqkmK5">
            3 Inledning
          </head>
          <p xml:id="i-LAQg7zKBii98qg2rGLg2xf">
            Sjöfarten transporterar över 80 procent av allt gods som importeras
            och exporteras i Sverige. Vår handel är därmed beroende av sjöfarten.
            Sjöfart är ett energieffektivt transportslag och förutom muddring
            och isbrytning är vattenvägar i princip underhållsfria och investeringskostnaderna
            därmed låga. Dessutom är trafiksäkerheten hög. Sverige har mycket
            långa kuststräckor, farbara insjöar och goda djupförhållanden
            till farleder i många hamnar. Sjöfarten har även stor betydelse
            för godsflödet inom landet där näringen står för knappt 40 procent
            av transporterna. Utöver det transporteras varje år cirka 30 miljoner
            passagerare mellan Sverige och utlandet.
          </p>
          <p xml:id="i-P2ogXRQaoGKm7tqDUx8XqK">
            Att rena sjöfartens utsläpp och genomföra en konsekvent satsning
            på att öka andelen godstransporter med sjöfart och järnväg är
            en nödvändig åtgärd i omställningen till ett hållbart transportsystem.
          </p>
          <p xml:id="i-HuUpisCk2Qm2vPoGRZfLVF">
            Regleringar inom sjöfarten sker till största delen i internationella
            forum. Främst är det FN-organet IMO (International Maritime Organization)
            som hanterar de internationella konventionerna.
          </p>
          <head type="h1" xml:id="i-EfK6HfNyExXSYYg6nJtnPH">
            4 Förutsättningar för svensk sjöfart
          </head>
          <p xml:id="i-Wmk84MSirF4oQ5bjVcGkTP">
            Vänsterpartiet verkar för en ekologiskt hållbar handelsflotta
            med stor andel svenskflaggade handelsfartyg där goda arbetsvillkor
            råder och där det dessutom ges större utrymme att öka volymen
            på inrikes sjöfart.
          </p>
          <p xml:id="i-6JXpdTk4j2Kx6Pcqir7eMn">
            En väl fungerande sjöfart till och från svenska hamnar är en
            avgörande förutsättning för svensk industris möjligheter att frakta
            sina varor hållbart till världsmarknaden. Det finns även starka
            skäl att ha en stark inhemsk sjöfartsnäring för att kunna utforma
            de transporter som landets industri efterfrågar. Det säkrar den
            inhemska tillgången på sjöfartskompetens inklusive en stark miljö-
            och säkerhetsmedvetenhet och skapar sysselsättning inom sjöfartsnäringen
            och inom industrin i övrigt. Svenska vatten trafikeras fortfarande
            av bekvämlighetsflaggade (dvs. att fartyget är registrerat i ett
            land med låga kostnader och begränsad kontroll av säkerhet) fartyg
            som bedriver otillbörlig konkurrens mot svensk sjöfart. Detta
            resulterar ofta i undermåligt tonnage, hög olycksfallsstatistik
            och lågkostnadsbesättningar med dåliga anställningsförhållanden.
          </p>
          <p xml:id="i-PguMYsjW3mQF87crXhHwcD">
            Svensk sjöfart definieras av Trafikanalys som den del av världssjöfarten
            som kontrolleras av svenska intressen från svenskt territorium.
            Den består dels av den svenskregistrerade handelsflottan, dels
            av flottan som, trots att den är registrerad i ett annat land,
            ägs eller kontrolleras av svenska rederier. Antalet svenskregistrerade
            fartyg har fortsatt att minska (mätt i antalet fartyg över 100
            bruttodräktighet). Svenska passagerarfartyg samt den svenskkontrollerade
            flottan har dock fortsatt att växa. Trafikanalys bedömer att den
            negativa utvecklingen för den svenska fartygsflottan bör vända
            med anledning av den tonnageskatt som nyligen införts och den
            höga efterfrågan på sjöfart.
          </p>
          <p xml:id="i-8EyeKpeQc1h3em3sy7ZTrx">
            Ett omfattande utredningsarbete har tidigare genomförts i syfte
            att stärka sjöfartens konkurrenskraft. Regeringen antog år 2015
            En svensk maritim strategi – för människor, jobb och miljö. Strategin
            är ett inriktningsdokument med följande vision för fortsatt arbete:
            konkurrenskraftiga, innovativa och hållbara maritima näringar
            som kan bidra till ökad sysselsättning, minskad miljöbelastning
            och en attraktiv livsmiljö. Vi delar visionen i strategin och
            förväntar oss nu åtgärder för hur visionen ska nås. För att ytterligare
            stärka svensk sjöfarts konkurrenskraft, dess långsiktiga hållbarhet
            genom minskad miljö- och klimatpåverkan samt goda arbetsvillkor
            ser vi behov av ytterligare åtgärder, vilka vi presenterar i motionen.
          </p>
          <head type="h2" xml:id="i-FyEQfW2YqpvM6YPjmmWvv6">
            4.1 Se över förutsättningar för stärkt finansiering
          </head>
          <p xml:id="i-FEH1dQCLzhiSqW9n8fBcfi">
            För en utveckling av svensk sjöfart behövs förbättrad sjöinfrastruktur.
            Sjöfartsverket finansieras inte som Trafikverket via anslag utan
            i huvudsak genom avgifter som verket tar ut för farledstrafikering
            etc. Därutöver är Sjöfartsverket av staten ålagt vissa avkastningskrav.
            Finansieringsmodellen leder till ojämlika konkurrensvillkor mellan
            trafikslagen, försvårar styrning mot våra trafik- och miljöpolitiska
            mål och leder till att man inte tar ansvar för farleder i hela
            Sverige. Regeringen bör utreda förutsättningar för och konsekvenser
            av att överföra finansieringen av Sjöfartsverkets verksamhet till
            statsbudgeten. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-BnuHQYN4NSHJXMJ9CKwXKK">
            4.2 Inför nationella mål för fossilfria alternativ inom sjöfarten
          </head>
          <p xml:id="i-FGWsmgXetFb2A4LJ4dESEW">
            Regeringen har tydliggjort att Sverige ska bli ett av världens
            första fossilfria välfärdsländer. För att uppnå en sådan målsättning
            måste tydliga mål sättas upp och åtgärder vidtas även för sjöfarten.
            Sjöfarten är i dag i stort sett helt beroende av oljebaserade
            drivmedel. Alternativa drivmedel börjar dock i ökad utsträckning
            utvecklas i form av LNG (flytande naturgas), bränsleceller och
            i viss mån eldrift. Fler och fler rederier i Sverige planerar
            nu att gå över till mer miljövänliga drivmedel. Stena Line invigde
            i mars 2015 världens första metanoldrivna fartyg och Rederi AB
            Gotland planerar under 2017 att använda ett fartyg med LNG-drift.
            Ett treårigt EU-projekt visar även att det finns förutsättningar
            för en utbyggnad av tankstationer för LNG i Östersjön. För Vänsterpartiet
            är LNG inte en slutlig lösning för en grön sjöfart, men vi anser
            att den i ett övergångsskede kan vara betydelsefull i omställningen.
            LNG minskar utsläppen av växthusgaser med 15 procent och kväveoxidutsläppen
            med cirka 90 procent, dessutom är svavelutsläppen mycket ringa.
            På längre sikt bör enligt Vänsterpartiet LBG (flytande biogas)
            och andra hållbara alternativ som vätgas och eldrift ersätta de
            fossila drivmedlen. Flytande biogas är i praktiken samma bränsle
            som flytande naturgas, men med den viktiga skillnaden att biogas
            är av förnybart ursprung medan naturgas är fossilt.
          </p>
          <p xml:id="i-BSDawWGgD9YtdT59Vxe3ri">
            I Norge utvecklar näring och offentlig sektor genom ett långsiktigt
            program nya lösningar för en hållbar sjöfart. Målet är världens
            mest miljövänliga sjöinfrastruktur inom 15–20 år och en av världens
            mest miljövänliga och effektiva kustsjöfartsnäringar. Programmet
            omfattar såväl näring som departement och myndigheter. Pilotprojekt
            pågår som omfattar både batteri- och gasdrift inom sjöfarten.
            För att Sverige ska utveckla en grönare sjöfart finns starka skäl
            att lära av Norges målmedvetna inriktning.
          </p>
          <p xml:id="i-BHA1nGxLdTVwbVWj3Ri6Mj">
            Regeringen bör återkomma med förslag på åtgärder samt nationell
            målsättning för att öka andelen icke fossila drivmedel inom sjöfarten.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-YEfm1hCpiWhMbza5TUKsq8">
            4.3 Utred styrmedel för grön teknik och förnybara drivmedel
          </head>
          <p xml:id="i-MxWKjERBXZYBJPdLdmcHEr">
            Så länge oljepriset är förhållandevis lågt utgör det ett hinder
            för en genomgripande övergång till alternativa bränslen och grön
            teknik i fartygen. I april 2017 presenterade Energimyndigheten
            en strategisk plan för omställning till en fossilfri transportsektor.
            Flera andra myndigheter har ingått i arbetet, bl.a. Naturvårdsverket,
            Trafikverket och Trafikanalys. I den strategiska planen konstaterar
            man att det saknas stimulans för investeringar i teknik som minskar
            fartygens utsläpp av växthusgaser. Det skulle t.ex. kunna åtgärdas
            genom att skapa en koldioxidfond för bidrag till investeringar,
            som helt eller delvis finansieras av sjöfartsnäringen själv. Man
            föreslår därför att investeringsstöd för ny teknik i fartyg utreds.
            Vänsterpartiet stöder en sådan inriktning och anser att detta
            omgående bör utredas.
          </p>
          <p xml:id="i-RQPd9tFepHpW5krMZVTHuU">
            Regeringen bör låta utreda hur investeringsstöd för ny teknik
            i fartyg som minskar utsläppen av växthusgaser kan utformas. Detta
            bör riksdagen ställa sig bakom och ge regeringen till känna.
          </p>
          <p xml:id="i-PYscME2uWshozXwCdp88eV">
            I den strategiska planen konstaterar man att drivmedel som används
            till sjöfart inte beskattas. Man anser att nationell beskattning
            vore möjlig men att det kan leda till snedvridning i konkurrensförutsättningarna.
            Sverige bör därför verka för att ekonomiska styrmedel införs internationellt.
            För att främja användningen av förnybara drivmedel inom nationell
            sjöfart anser man att det behöver utredas vilka ytterligare styrmedel
            som kan införas. Vänsterpartiet stöder ett sådant initiativ och
            anser att detta omgående bör utredas.
          </p>
          <p xml:id="i-RsG187uCo5GffwDRGoWeZ6">
            Regeringen bör låta utreda möjliga styrmedel för att främja användningen
            av förnybara drivmedel inom nationell sjöfart. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-DJqGZ7HL3xDQy4jiy8SiiT">
            4.4 Stärk inlands- och kustsjöfarten
          </head>
          <p xml:id="i-YPPAddgbqNUNAFaoVqqn6d">
            Vår inlands- och kustsjöfart har under mycket lång tid haft en
            viktig funktion för vårt transportsystem och för vår industri.
            Sverige har EU:s längsta kuststräcka och hamnarna har stor spridning
            över hela landet. Hälften av Sveriges befolkning bor inom en mil
            från vår kustlinje. Inrikes sjöfart är dock enligt Sjöfartsverket
            kraftigt underutnyttjad i förhållande till tillgänglig kapacitet
            i farleder, slussar och hamnar. Inrikes transporteras godset huvudsakligen
            med lastbilar medan sjöfarten dominerar i utrikes trafik. Den
            godsmängd som transporteras på de inre vattenvägarna (Mälaren
            och Vänern med Göta älv) är i dag mycket marginell.
          </p>
          <p xml:id="i-3EMNuquorgx53LR16nJPcg">
            I Sjöfartsverkets rapport Analys av utvecklingspotentialen för
            inlands- och kustsjöfart i Sverige (2016) konstateras att det
            under nuvarande marknadsförutsättningar saknas incitament för
            branschen att utveckla nya transportupplägg. Transportköparen
            ser inte behovet och redaren ser inte affärsmöjligheterna. Myndigheten
            konstaterar bl.a. att tröskeln är hög för nya aktörer samt att
            utbudet av kostnadseffektiva och värdeskapande sjöfartsupplägg
            är begränsat framför allt för inrikes transporter.
          </p>
          <p xml:id="i-4pNqFSppdZzELMfyJT9Ug9">
            Regeringen har tillsammans med Vänsterpartiet i budgetförslag
            för 2018 föreslagit medel för att ytterligare stimulera till överflyttning
            av godstransporter från väg till sjöfart genom att ett tillfälligt
            eco-bonus-system införs. Vänsterpartiet anser att det utöver detta
            stöd behöver införas permanenta styrmedel för att stimulera nya
            transportupplägg för gods för inlands- och kustsjöfart. Regeringen
            bör låta utreda vilka styrmedel som behövs för att minska trösklarna
            för nya transportupplägg för inlands- och kustsjöfarten. Detta
            bör riksdagen ställa sig bakom och ge regeringen till känna.
          </p>
          <p xml:id="i-UxUy4bXmhL3fnDW6reAZJq">
            Enligt EU-direktiv kan transportörer ansöka om och få dispens
            för att använda en längre och tyngre lastbil, s.k. HCT (High Capacity
            Transport), än vad som normalt är tillåtet för att transportera
            sitt gods till närmaste kombiterminal eller hamn. Genom att använda
            detta incitament kan mer effektiva och hållbara transporter uppnås
            och marknadsfördelar ges till dem som minskar miljö- och klimatpåverkan.
            Då dessa transporter kräver tillstånd ger det också bättre kontroll
            över vilka som genomför transporterna.
          </p>
          <p xml:id="i-3VzyQrZJQ7tfzigThntTBa">
            HCT tillämpas redan i Sverige genom att svenska myndigheter ger
            tillstånd till dessa transporter. Problemet är att direktivet
            inte tillämpas strikt och effekten blir mer landsvägstransporter.
          </p>
          <p xml:id="i-R5exXLRGLhuF4ViZ65RyeD">
            Vänsterpartiet anser att godstrafiken i största mån ska flyttas
            till järnväg och sjöfart. För att uppnå detta bör också HCT-direktivet
            strikt tillämpas.
          </p>
          <p xml:id="i-7v5x7PmvwsuRf7uCkf9bdg">
            Regeringen bör återkomma med förslag på åtgärder som endast möjliggör
            tillstånd till High Capacity Transport (HCT) om det inte står
            i konflikt med att ökad andel gods transporteras till närmaste
            kombiterminal eller hamn där så är lämpligt. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-Nmwh6HfmMEYp98eVyXf4ZC">
            4.5 Nationell strategi och handlingsplan för ökad sjöfart
          </head>
          <p xml:id="i-NqLDmrNsQiAzxaChgkikVs">
            I Sjöfartsverkets rapport Analys av utvecklingspotentialen för
            inlands- och kustsjöfart i Sverige (2016) föreslås en strategi
            som tydliggör statens ambitioner att realisera och använda sjöfartens
            potential inom godstransporter. Till strategin ska en handlingsplan
            tas fram med tydliga mål och tidslinjer som konkretiserar strategin.
            Vänsterpartiet delar myndighetens bedömning att en sådan behövs
            för att tydliggöra statens ambitionsnivå.
          </p>
          <p xml:id="i-VMoJ5qA45PfLKuez9gk1Kq">
            Regeringen bör utarbeta förslag på nationell strategi som tydliggör
            statens ambitioner att realisera och använda sjöfartens potential
            inom godstransporter. Strategin bör omfatta både inlands-, kust-
            och närsjöfartens roll i transportsystemet och hamnarnas och kombiterminalernas
            funktion i godstransportkedjan. En handlingsplan med mål och tidslinjer
            bör även utarbetas för att konkretisera strategin.
          </p>
          <p xml:id="i-GouKDTi1yW1w4UTdNfT6B1">
            Vad som ovan anförs om nationell strategi och handlingsplan för
            sjöfarten bör riksdagen ställa sig bakom och ge regeringen till
            känna.
          </p>
          <head type="h2" xml:id="i-FaTMpZxdpCuCfV9e4aiS7M">
            4.6 Inför krav på kväverening i Östersjön
          </head>
          <p xml:id="i-GjiwmUrwLKVZC6r9STJBfu">
            Sjöfartens utsläpp av både svavel- och kväveoxider är betydande.
            Ungefär 20 procent av svavel- och kvävenedfallet i Sverige kommer
            från utsläpp till havs, jämfört med mindre än 10 procent från
            landbaserade källor i Sverige. Sjöfartens utsläpp orsakar hälsoproblem
            med tusentals förlorade levnadsår per år enbart i Nordeuropa.
          </p>
          <p xml:id="i-F6EJAFz9fPeuevna5ghzMq">
            Fartygstrafiken på Kattegatt och Östersjön släpper ut 370 000
            ton kväveoxid per år. Östersjön är av IMO klassat som ett särskilt
            känsligt havsområde och Vänsterpartiet anser att det finns starka
            skäl att stärka miljökraven på fartyg som trafikerar området.
            Det finns anledning att inom konventionerna utveckla vad som är
            möjligt att reglera inom PSSA-områden (Particularly Sensitive
            Sea Area). I dag finns det få regler som reglerar kväveutsläppen
            från fartyg. Resultatet av detta är att sjöfartens utsläpp av
            kväve har ökat dramatiskt när man jämför med t.ex. kväveutsläppen
            från vägtrafiken. Hittills svaga miljökrav för sjöfarten har gjort
            att den är betydligt sämre miljöanpassad än vad den borde vara.
            För Östersjön som redan är kraftigt övergödd är höga kväveutsläpp
            ytterligare en belastning för havet som ekosystem. Kväveoxiderna
            bidrar också till en försämring av havets buffrande förmåga, vilket
            gör havet ännu känsligare för försurning. Försurning av haven
            är redan ett stort problem p.g.a. de allt högre halterna av koldioxid
            i atmosfären som leder till att kolsyra bildas och att haven blir
            surare.
          </p>
          <p xml:id="i-FySd1phuDXjjQZ4Dio6SJA">
            Det finns t.ex. inget krav på katalysator för att minska kväveutsläppen.
            EU har även beräknat att de stora fartygen är på väg att bli den
            största utsläppskällan av svaveloxid (försurning och hälsoproblem)
            och kväveoxider (övergödning och hälsoproblem) i EU. Den 1 januari
            2015 skärptes kraven på svavelhalten i marina bränslen i Östersjön
            och Nordsjön (SECA), men dagens åtgärder för att minska kväveutsläppen
            är otillräckliga. Östersjöländerna lämnade 2016 in ett gemensamt
            förslag om hårdare miljökrav för nybyggda fartyg till IMO. Det
            är viktigt att ansträngningarna för högre miljökrav påskyndas
            med tydliga krav då det kan ta 30 år innan hela fartygsflottan
            är utbytt och följer de nya reglerna.
          </p>
          <p xml:id="i-3iEs886AKW4dim527tsMcx">
            Det finns väl beprövad katalysatorteknik som tar bort 90 procent
            av kväveutsläppen och följaktligen inga tekniska hinder för kväverening
            av fartyg. Sverige bör agera för att det inom PSSA-klassade områden
            (Particularly Sensitive Sea Area) blir möjligt att införa bindande
            regler för att förhindra att sjöfart utan kväverening trafikerar
            Östersjön. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-B9JdUqupLwFAr47aYZnB3W">
            4.7 Förarbevis och åldersgräns för vattenskoter
          </head>
          <p xml:id="i-3dTrSCf1UCGRW2eTVs479V">
            Vattenskotrar har blivit mycket populära under sommarhalvåret.
            Skoterkörning kan dock ge negativa effekter för naturlivet och
            innebära påtagliga störningar och risker för allmänheten. Inte
            minst under sommaren 2013 skedde flera allvarliga tillbud p.g.a.
            vårdslös körning med vattenskoter. Nuvarande reglering av vattenskoteranvändning
            har mycket stora brister till skillnad mot förhållandena för t.ex.
            motorcyklar och mopeder. Vänsterpartiet har därför i motioner
            och interpellationer i riksdagen de senaste åren lyft behovet
            av restriktioner genom krav på behörighet och åldersgräns. Vi
            välkomnade därför riksdagens tillkännagivande till regeringen
            2015 om att arbeta för att införa åldersgräns och förarbevis för
            att köra vattenskoter.
          </p>
          <p xml:id="i-AVW2HaP9D5b33NM6ketQni">
            Havs- och vattenmyndigheten har 2013 kartlagt och analyserat
            frågan samt lagt fram förslag på regelförändringar. Vår bedömning
            är att en reglering på området brådskar och vi förutsätter att
            regeringen inom kort återkommer med ett förslag till riksdagen
            om införande av åldersgräns och förarbevis för att köra vattenskoter
            i enlighet med riksdagens tillkännagivande 2015.
          </p>
          <head type="h2" xml:id="i-WRQ8dXJ6CuptNHco9H2T4L">
            4.8 Stärk arbetet för efterlevnad av sjöarbetskonventionen
          </head>
          <p xml:id="i-24pCrYeG3R9e64b3eHgbS3">
            År 2012 beslutade riksdagen att Sverige skulle ansluta sig till
            ILO:s (International Labour Organization) sjöarbetskonvention
            och i augusti 2013 trädde den i kraft hos det trettiotal länder
            som ratificerat den. Konventionen tydliggör regler om arbetsförhållanden
            och mänskliga rättigheter ombord på fartyg och alla länder har
            ett ansvar för att de verkligen följs.
          </p>
          <p xml:id="i-4dJ2Ee24MnziPgj3jSUikT">
            Vänsterpartiet anser att sjöarbetskonventionen är ett viktigt
            verktyg för att fler sjömän ska få en trygg och säker arbetsmiljö.
            För att konventionen verkligen ska efterlevas krävs att Transportstyrelsen
            har resurser för nödvändigt tillsynsarbete och utarbetande av
            föreskrifter och rutiner. En intern och extern uppföljning av
            arbetet för efterlevnad av sjöarbetskonventionen kan enligt vår
            bedömning därför vara befogad om några år.
          </p>
          <p xml:id="i-BdLp38gjfDWMz9m5CDocrR">
            Vi välkomnar att regeringen i den maritima strategin befäster
            betydelsen av sjöarbetskonventionen för svenska aktörer, då det
            även bidragit till att skapa mer likvärdiga konkurrensvillkor
            jämfört med andra länder. Staten kan även i övrigt stärka tillämpningen
            av sjöarbetskonventionen. I statliga upphandlingar och exportsatsningar
            ska krav ställas på att mänskliga rättigheter respekteras i såväl
            produktionsledet som transportledet. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-3tcRrbZWb6pT6LisrHtFgg">
              Emma Wallrup (V)
            </item>
            <item xml:id="i-9XVZdcvcc8LmSZv4355vKg">
              Stig Henriksson (V)
            </item>
            <item xml:id="i-NoRbeUWL5guMziLw1HQ8jW">
              Jens Holm (V)
            </item>
            <item xml:id="i-TzvJb21JnPsc9af7z5WTTg">
              Amineh Kakabaveh (V)
            </item>
            <item xml:id="i-DHxLWcLosCYGFj73N4KBMv">
              Birger Lahti (V)
            </item>
            <item xml:id="i-B7CarsSpATjjubwjv2bYzi">
              Yasmine Posio Nilsson (V)
            </item>
            <item xml:id="i-3JnFCViYBz7Ex8X3qfgrLe">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
