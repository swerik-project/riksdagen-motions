<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-AU-03719">
  <teiHeader>
    <fileDesc>
      <titleStmt>
        <title>Med anledning av prop. 2016/17:175 Ett nytt regelverk för nyanlända invandrares etablering i arbets- och samhällslivet</title>
        <author corresp="i-G2FvChcLfdNRUQkYLtG8Ld i-TrXGyxsScvTSQxnJXvtZZW">av Paula Bieler och Sven-Olof Sällström (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3719 av Paula Bieler och Sven-Olof Sällström (båda SD)</title>
          <idno type="rdwebb">H4023719</idno>
          <rs type="number">3719</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H4023719/text</ref>
          <ref type="dokument_url_html">http://data.riksdagen.se/dokument/H4023719</ref>
          <ref type="dokumentstatus_url_xml">http://data.riksdagen.se/dokumentstatus/H4023719</ref>
          <ref type="docx">http://data.riksdagen.se/fil/ED93EE19-47BD-4877-A2F4-045D21B78E8A</ref>
          <ref type="pdf">http://data.riksdagen.se/fil/2DC6A925-5BC9-4F9C-9620-5D177DECB5F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G2FvChcLfdNRUQkYLtG8Ld</idno>
            <name>Paula Bieler</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FD3Z77tS8bFEt2wArzSDWD" type="basedOn"/>
        <correspContext corresp="i-FD3Z77tS8bFEt2wArzSDWD">
          <ref>Proposition 2016/17:175</ref>
        </correspContext>
        <correspAction xml:id="i-E56c9jjzYJETEos5nnSGhs" type="signed"/>
        <correspContext corresp="i-E56c9jjzYJETEos5nnSGhs">
          <note type="signatory" corresp="i-G2FvChcLfdNRUQkYLtG8Ld"/>
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction xml:id="i-Jnh1GQhaUgCeeuAdPUuUxq" type="submitted">
          <date when="2017-04-21"/>
          <time when="17:31:40"/>
        </correspAction>
        <correspAction xml:id="i-6H2sWg72roFc7FW7SUFpAj" type="reviewed">
          <date when="2017-04-24"/>
          <time when="14:56:31"/>
        </correspAction>
        <correspAction xml:id="i-RU7DffkAHhNDhbHZ1gzZnW" type="dismissed">
          <date when="2017-04-25"/>
        </correspAction>
        <correspAction xml:id="i-UdvgKrwzqXaGtbSNKhtYxq" type="referred">
          <date when="2017-04-26"/>
        </correspAction>
        <correspAction xml:id="i-FBFauHKLwXuzjhr6XHL8cX" type="assigned">
          <date when="2017-06-20"/>
          <time when="17:14:40"/>
        </correspAction>
        <correspContext corresp="i-FBFauHKLwXuzjhr6XHL8cX">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-E6S3zDvn4aWedq1eBWL6Ld" type="behandlas_i"/>
        <correspContext corresp="i-E6S3zDvn4aWedq1eBWL6Ld">
          <ref type="uppgift">2016/17:AU15</ref>
          <ref type="ref_dok_id">H401AU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU15</ref>
          <ref type="ref_dok_titel">Ett nytt regelverk för nyanlända invandrares etablering i arbets- och samhällslivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3719 av Paula Bieler och Sven-Olof
          Sällström (båda SD) Med anledning av prop. 2016/17:175 Ett nytt
          regelverk för nyanlända invandrares etablering i arbets- och samhällslivet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6AQeb7oLsJqcRtLk7eA1Tj">
            Förslag till riksdagsbeslut
          </head>
          <list style="ol">
            <item xml:id="i-57dE8uCzLMBeARmHLfU7d5">
              Riksdagen avslår proposition 2016/17:175 Ett nytt regelverk för
              nyanlända invandrares etablering i arbets- och samhällslivet.
            </item>
            <item xml:id="i-V1MDSdQFwnPDwfLZ9osp5s">
              Riksdagen ställer sig bakom det som anförs i motionen om att
              regeringen skyndsamt ska återkomma med lagförslag om att upphäva
              all lagstiftning om etableringsinsatser för vissa nyanlända invandrare
              och tillkännager detta för regeringen.
            </item>
            <item xml:id="i-RN3RsF3oqJ7V2GSYLg83nu">
              Riksdagen ställer sig bakom det som anförs i motionen om att
              Arbetsförmedlingen inte bör ansvara för att erbjuda etableringsinsatser
              eller samordna dessa och tillkännager detta för regeringen.
            </item>
            <item xml:id="i-Ew55BWxcKTNuCGeWQ74xdq">
              Riksdagen ställer sig bakom det som anförs i motionen om att
              de som vistas i landet utan giltigt uppehållstillstånd inte ska
              berättigas till förmåner såsom etableringsinsatser eller ersättning
              till nyanlända invandrare och tillkännager detta för regeringen.
            </item>
            <item xml:id="i-ThtUZgX1LccgrMNSpWszL">
              Riksdagen ställer sig bakom det som anförs i motionen om det
              särskilt negativa i att reglera förmåner som inte kan tilldelas
              svenska medborgare via förordningar och tillkännager detta för
              regeringen.
            </item>
            <item xml:id="i-TZ4xSCNoNe7xkzgpz7xg3f">
              Riksdagen ställer sig bakom det som anförs i motionen om obligatorisk
              samhällsorientering med utökad målgrupp och krav på fullföljande
              och tillkännager detta för regeringen.
            </item>
            <item xml:id="i-JouC58kXyAF7FjsPFMyDBu">
              Riksdagen ställer sig bakom det som anförs i motionen om utbildning
              i svenska för invandrare och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-J2KsnCvL6zVA57TfZ4c5Fe" type="h1">
            Motivering
          </head>
          <p xml:id="i-UTg5QuFfgHrSecapop8RQB">
            I propositionen presenteras förslag som ersätter den nuvarande
            lagen (2010:197) om etableringsinsatser för vissa nyanlända invandrare,
            etableringslagen, med en lag som huvudsakligen reglerar statligt
            ansvar för etableringsinsatser. Enligt regeringen syftar ändringen
            till en ökad harmonisering mellan regelverket för vissa nyanländas
            etablering och det regelverk som gäller för övriga arbetssökande.
            Det framhålls att integrationspolitikens mål om ”lika rättigheter,
            skyldigheter och möjligheter för alla oavsett etnisk och kulturell
            bakgrund” i första hand ska uppnås genom ”generella insatser som
            når ut till hela befolkningen, oavsett födelseland eller etnisk
            bakgrund”. Det är positivt att regeringen har insett att det inte
            gynnar Sverige att ha särlösningar, och Sverigedemokraterna välkomnar
            beskedet om att avsluta det nuvarande systemet med lagreglerad
            rätt till särskilda insatser och ersättningar som endast kan komma
            vissa grupper av nyanlända invandrare till del.
          </p>
          <p xml:id="i-QD49nG7pcN2VQN1sqfJMTm">
            Hade regeringen nöjt sig med denna motivering och med ett upphävande
            av etableringslagen skulle Sverigedemokraterna inte haft mycket
            att anmärka. Tyvärr avslutas dock resonemanget om likabehandling
            och generella insatser med ett konstaterande om att ”insatserna
            ska kompletteras med riktade åtgärder för att stödja och underlätta
            nyanländas etablering” med fokus på arbetsmarknaden. Detta återspeglas
            i införandet av en ny lag om etableringsansvar. Det är tydligt
            att det problematiska med nuvarande lagstiftning, enligt regeringen,
            inte i första hand anses vara de olika stöd och åtgärder som genom
            att riktas till grupper baserat på födelseland och tid i Sverige
            i praktiken innebär diskriminerande särlösningar samt bidrar till
            en segregerad arbetsmarknad. I stället är problemet att omfattningen
            av dessa delvis reglerats i lag, snarare än helt och hållet genom
            förordningar. Denna inställning leder till att regeringen presenterar
            ett lagförslag som i Sverigedemokraternas mening är lika illa
            som den nuvarande etableringslagen.
          </p>
          <head xml:id="i-MSewiV8BWNUbh6BWDoNQeX" type="h2">
            Praktiska förändringar avseende målgrupp
          </head>
          <p xml:id="i-XuVK4KmzS5Rs4fBN3kcZ9g">
            Grunden för vilka grupper av invandrare som omfattas av lagstiftningen
            om etableringsinsatser är densamma i regeringens förslag som i
            nu gällande lag. Det rör sig om nyanlända invandrare som är mellan
            20 och 65 år gamla samt har beviljats uppehållstillstånd antingen
            som flyktingar och andra former av skyddsbehövande, som anhöriga
            till ovan nämnda grupp. Det bör noteras att, i såväl nuvarande
            som den föreslagna lagstiftningen, även personer som fått uppehållstillstånd
            på grund av verkställighetshinder omfattas. Sverigedemokraterna
            motsätter sig, som konstaterats ovan, i grunden idén bakom etableringsinsatser
            som innebär riktade stöd och insatser förbehållna nyligen invandrade
            personer, men anser det extra allvarligt att även personer som
            från början borde ha fått ut- eller avvisningsbesked kan omfattas.
          </p>
          <p xml:id="i-BBYBgvhacunDRjD2Nk9gKA">
            Även om grunden är densamma finns vissa, huvudsakligen till det
            sämre, avgörande skillnader mellan nuvarande lagstiftning och
            den av regeringen föreslagna avseende målgruppen. Den enda positiva
            förändringen är att målgruppen minskas något, då regeringen tar
            bort det tillägg om personer mellan 18 och 20 år utan föräldrar
            i Sverige som i dag omfattas, även om Sverigedemokraterna inte
            instämmer i regeringens motivering till denna förändring.
          </p>
          <head xml:id="i-3sxjwATksopneMLXMubCuP" type="h3">
            Definition av begreppet nyanländ
          </head>
          <p xml:id="i-Jk5BvvQ1kLnxkB4wUeUmFC">
            Varken i den befintliga lagen om etableringsinsatser eller i
            regeringens förslag till lag definieras entydigt hur länge en
            person räknas till gruppen ”nyanlända invandrare”. På migrationsverkets
            hemsida finns följande definition:
          </p>
          <p xml:id="i-SAQfNS87ATsepJQafQopYZ">
            Nyanländ person
          </p>
          <p xml:id="i-fdUwbLMyyRWFgc4HmGxw1">
            En nyanländ person är någon som är mottagen i en kommun och har
            beviljats uppehållstillstånd för bosättning på grund av flyktingskäl
            eller andra skyddsskäl. Även anhöriga till dessa personer anses
            vara nyanlända. En person är nyanländ under tiden som han eller
            hon omfattas av lagen om etableringsinsatser, det vill säga två
            till tre år.
          </p>
          <p xml:id="i-DD1NHAMAGk25XUJ5xjCr1p">
            De anhöriga ska ha ansökt om uppehållstillstånd inom sex år från
            det att den person de har anknytning till först togs emot i en
            kommun. För anhöriga som ansökte om uppehållstillstånd senast
            den 31 december 2013 gäller andra tidsgränser.
          </p>
          <p xml:id="i-5N2b3iMs7CTgJutkRS8WCE">
            Av citatet framgår ett cirkelresonemang där nyanlända helt enkelt
            baseras på den grupp som omfattas av nuvarande lag om etableringsinsatser
            för (vissa) nyanlända invandrare. I och med att det i nuvarande
            lagstiftning fastställs en rätt att få en s.k. etableringsplan
            inom ett år från folkbokföring i en kommun samtidigt som denna
            etableringsplan får löpa under maximalt 24 månader och endast
            förlängas under vissa specifika omständigheter har det också varit
            möjligt för Migrationsverket att formulera en definition där en
            person räknas som nyanländ under ”två till tre år”. Med regeringens
            förslag till lag om ansvar för etableringsinsatser finns inte
            längre några skrivningar om tidsgränser inom vilka etableringsinsatser
            ska påbörjas eller avslutas. Dessutom finns i nuvarande lagstiftning
            reglerat ett antal omständigheter som gör att en etableringsplan
            kan avslutas i förtid. Inte heller detta regleras med den nya
            lagstiftningen. Vilka följdeffekter detta får avseende målgruppens
            omfattning är outrett. Det enda som står klart är att det med
            regeringens förslag kommer vara helt och hållet upp till regeringen,
            eller av regeringen utsett myndighet, att genom förordningar styra
            och förändra vilka som kommer att kunna ta del av aktuella stöd
            och insatser men att dessa aldrig kan vara svenska medborgare
            eller deras anhöriga.
          </p>
          <head xml:id="i-JD1v2qsjgXTabMJoB15KH4" type="h3">
            Personer utan giltigt uppehållstillstånd
          </head>
          <p xml:id="i-Mu7vBGXjSonnz9uuX3tR7e">
            Regeringen föreslår en utökning av målgruppen genom att tillföra
            personer vars tillfälliga uppehållstillstånd löpt ut om de inom
            giltighetstiden ansökt om ett nytt eller fortsatt tillstånd. Enligt
            Sverigedemokraterna är det dock ohållbart att det räcker med att
            lämna in en ansökan den sista dagen inom ett uppehållstillstånds
            giltighetstid för att fortsatt åtnjuta de förmåner som ges den
            som vistas i landet med fastställd rätt till detta. En ansökan
            om förnyelse eller förlängning av tidsbegränsat uppehållstillstånd
            bör lämnas in i så god tid att den i normalfallet färdigbehandlats
            innan giltighetstiden för innehavt tillstånd löpt ut. Därför ska
            förmåner, såsom möjligheten att omfattas av etableringsinsatser
            eller erhålla etableringsersättning, inte delas ut till den som
            vistas i landet utan giltigt uppehållstillstånd.
          </p>
          <head xml:id="i-9g1JXgunxMe3S3Wn6yGayB" type="h2">
            Övergång från reglering i lag till reglering genom förordningar
          </head>
          <p xml:id="i-8rSoV7DcbmA9RYz342htSh">
            Till skillnad från etableringslagen, där regelverk för och omfattning
            av etableringsinsatser definierades i lagtext, föreslås i propositionen
            att regeringen, eller den myndighet som regeringen bestämmer,
            med stöd av 8 kap. 7 § regeringsformen ska kunna meddela föreskrifter
            om förutsättningar för att nyanlända invandrare ska erbjudas etableringsinsatser
            och insatsernas innehåll och omfattning såväl som om ersättning
            till nyanlända invandrare. En positiv följd av denna ändring är
            att den explicita rätten till etableringsplan och etableringsersättning
            för vissa nyanlända invandrare försvinner. Givet det sätt på vilket
            såväl nuvarande som tidigare regeringar hittills förordat och
            organiserat etableringssatsningar är vi dock inte beredda att
            låta inrättandet och reglerandet av etableringsinsatser helt styras
            genom förordningar utan behandling av riksdagen innan de kan implementeras.
            Lika lite vill vi överlämna bestämmelser kring ersättning till
            förordningar. Det är nämligen Sverigedemokraternas bestämda uppfattning
            att en rätt för regeringen att, direkt eller indirekt genom utvald
            myndighet, reglera och erbjuda förmåner som aldrig kan tilldelas
            svenska medborgare är direkt skadlig för den nationella gemenskapen
            och riskerar att urholka förtroendet för regeringen och i förekommande
            fall aktuell myndighet. Det är illa nog att reglera sådana rättigheter
            i lag, men än värre då förordningsreglering skapar osäkerhet och
            otydlighet kring prioriteringar och aktivt uppmanar regeringen
            att återkommande formulera och uppdatera regler för hur svenska
            medborgare ska särbehandlas negativt i Sverige.
          </p>
          <head xml:id="i-MfSEmy1pvJvRBE4PkGncBy" type="h2">
            Avslag på propositionen
          </head>
          <p xml:id="i-8pJ32mqrjWj9gxjVrmUs1m">
            Av propositionens utformning finns inget som tyder på att de
            föreslagna lagändringarna i praktiken skulle innebära någon ändring
            av verksamhetens karaktär, och trots att en del ändras till det
            bättre innehåller regeringens lagförslag som visats ovan fortsatt
            stora brister, vilka sammantaget gör det omöjligt för Sverigedemokraterna
            att stödja förslaget.
          </p>
          <head xml:id="i-WU6zmoovuGdGSqMEYKj1R2" type="h1">
            Vi anser således att riksdagen bör avslå propositionen.
          </head>
          <head xml:id="i-VbyjBvQrZGGS9V8UXogfJB" type="h2">
            Nytt lagförslag
          </head>
          <p xml:id="i-WaAZxrxzei7XL74RavTzZj">
            Oavsett om regeringens förslag antas eller avslås kommer det
            finnas lagstiftning som definierar vissa nyanlända invandrare
            som en grupp till vilka särskilt riktade stöd och insatser ska
            erbjudas. Som framgår av resonemangen ovan är detta inget Sverigedemokraterna
            kan stödja. Vi ser det som självklart att svensk lagstiftning
            inte ska behandla svenska medborgare sämre än andra invånare i
            vårt land, vilket i praktiken blir följden av en sådan lagstiftning.
            Därtill menar vi att de insatser och stödåtgärder som formas för
            att bryta segregation och arbetsrelaterat utanförskap aldrig kan
            baseras på grova gruppindelningar generellt och gruppindelningar
            på födelseland i synnerhet. Det är därför vår mening att regeringen
            skyndsamt bör återkomma med ett nytt förslag till lagstiftning
            där all lagstiftning om etableringsinsatser för vissa nyanlända
            invandrare upphävs. Givet att regeringen, i framtagandet av denna
            proposition, har god kännedom om exakt vilka lagar som behöver
            ändras för att åstadkomma detta bör ett sådant lagförslag vara
            på plats redan till inledningen av nästkommande riksmöte.
          </p>
          <head xml:id="i-E2natEEj5idTnLeYdAHPVn" type="h3">
            Andra ändringar i berörda lagar
          </head>
          <p xml:id="i-DkPtx9bjsR4AQMtu9XShyA">
            I förslaget till lag om ändring i socialförsäkringsbalken föreslår
            regeringen, utöver ändringar till följd av förändrade regleringar
            avetableringsinsatser, en rent språklig ändring i 27 kap. 14 §
            första stycket socialförsäkringsbalken. Denna förändring bör givetvis
            genomföras och om så inte skett innan dess att regeringen återkommer
            med det nya lagförslaget bör den återfinnas i detta.
          </p>
          <p xml:id="i-93tn18ef9ox1HmtV7UAwMg">
            Detsamma gäller de föreslagna ändringarna i 11 kap. 35 § andra
            och tredje styckena lagen (1997:238) om arbetslöshetsförsäkring.
            Att funktionshinder byts ut mot funktionsnedsättning samt att
            döva eller hörselskadade byts ut mot personer som är döva eller
            har en hörselnedsättning är en korrekt förändring som inte får
            falla mellan stolarna i det fall propositionen avslås.
          </p>
          <head xml:id="i-99xDHM1Ex7iq9xGtAni9y5" type="h2">
            Samhällsorientering och Sfi
          </head>
          <p xml:id="i-HNNicbpQNLiy1NCx38nAB6">
            En följdeffekt av att etableringslagen upphävs är att lagen om
            samhällsorientering för vissa nyanlända invandrare får en utökad
            målgrupp, då de invandrare vars rätt till samhällsorientering
            reglerades genom etableringslagen förs över till samhällsorienteringslagen.
            Sverigedemokraterna anser att regeringen bör utöka målgruppen
            ytterligare genom att ta bort den övre åldersgränsen samt sänka
            den undre åldersgränsen till 16 år samt göra deltagandet obligatoriskt.
            Detta för att samtliga invandrare till Sverige ska nås av samhällsutbildning
            antingen genom det svenska skolväsendet eller genom deltagande
            i just samhällsorientering.
          </p>
          <p xml:id="i-Q42o6hxWFmTLrwyvnMo3Yj">
            På samma sätt bör skrivningar om utbildning i svenska för invandrare
            regleras så att samtliga invandrare till Sverige ska påbörja utbildning
            i svenska antingen genom att de omfattas av skolplikten och påbörjar
            skolgång eller genom att de åläggs delta i, och erbjuds plats
            i, på annat sätt arrangerad utbildning.
          </p>
          <head xml:id="i-EyPcigMYthF27Zy5UjhZCm" type="h2">
            Arbetsförmedlingens ansvar för etablering
          </head>
          <p xml:id="i-LsHjVsFyjgpBsDPYPPWKwe">
            Från Sverigedemokraternas sida vill vi framhålla att vi inte
            anser det vara en önskvärd ordning att Arbetsförmedlingen ges
            i uppdrag att vare sig säkerställa erbjudanden om eller samordna
            genomförandet av olika etableringsinsatser. Tvärtom är det vår
            övertygelse att dylika uppdrag till stor del ligger bakom de många
            brister som uppdagats avseende myndighetens verksamhet och resultat,
            och partiet har sedan tidigare föreslagit en översyn och renodling
            av Arbetsförmedlingens uppdrag.
          </p>
        </div>
        <div type="motSignatures">
          <list>
            <item xml:id="i-9CzSGnktKvMhKrYkVWzMJ">
              Paula Bieler (SD)
            </item>
            <item xml:id="i-GLh5AiSPb3zps1T5DEdFK">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
