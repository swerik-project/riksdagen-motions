<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-02920">
  <teiHeader>
    <fileDesc>
      <titleStmt>
        <title>Vatten och va</title>
        <author corresp="i-QHgv5iNVwgGKJgHaJMZ8sM">av Magnus Ek m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2920 av Magnus Ek m.fl. (C)</title>
          <idno type="rdwebb">H8022920</idno>
          <rs type="number">2920</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8022920/text</ref>
          <ref type="dokument_url_html">http://data.riksdagen.se/dokument/H8022920</ref>
          <ref type="dokumentstatus_url_xml">http://data.riksdagen.se/dokumentstatus/H8022920</ref>
          <ref type="docx">http://data.riksdagen.se/fil/388C73B0-0B6B-417E-BCEF-F69327D5223E</ref>
          <ref type="pdf">http://data.riksdagen.se/fil/277C16E5-5C38-45B7-87EC-29320070453F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QHgv5iNVwgGKJgHaJMZ8sM</idno>
            <name>Magnus Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-WG1giJMSibawsd4Nrc2c3k</idno>
            <name>Mikael Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J5E3j63yimVQr15sUVMswd" type="signed"/>
        <correspContext corresp="i-J5E3j63yimVQr15sUVMswd">
          <note type="signatory" corresp="i-QHgv5iNVwgGKJgHaJMZ8sM"/>
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-CdKPr5PV7B8cJEHJFtQGGn"/>
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-WG1giJMSibawsd4Nrc2c3k"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-FucmvyHZ22CXcKRGnfjaC4"/>
        </correspContext>
        <correspAction xml:id="i-RxcvikpjES7e8ep9PXSsrF" type="submitted">
          <date when="2020-10-06"/>
          <time when="10:46:27"/>
        </correspAction>
        <correspAction xml:id="i-4om8cQ5FxuuWqfsXY2ssVa" type="reviewed">
          <date when="2020-10-06"/>
          <time when="13:25:40"/>
        </correspAction>
        <correspAction xml:id="i-SJNZcWkWCeoKD7cq9XpDSK" type="referred">
          <date when="2020-10-14"/>
        </correspAction>
        <correspAction xml:id="i-SZPrqH29xzjJm6dtKBiMWA" type="assigned">
          <date when="2021-11-12"/>
          <time when="13:33:20"/>
        </correspAction>
        <correspContext corresp="i-SZPrqH29xzjJm6dtKBiMWA">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-5ybvQbDC6cKeUowAbrasja" type="behandlas_i"/>
        <correspContext corresp="i-5ybvQbDC6cKeUowAbrasja">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V1Te55H8wa6nJEEVYbtLue" type="behandlas_i"/>
        <correspContext corresp="i-V1Te55H8wa6nJEEVYbtLue">
          <ref type="uppgift">2020/21:MJU11</ref>
          <ref type="ref_dok_id">H801MJU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU11</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KwfwaiVMR92jhXyxaPaFPc" type="behandlas_i"/>
        <correspContext corresp="i-KwfwaiVMR92jhXyxaPaFPc">
          <ref type="uppgift">2020/21:CU14</ref>
          <ref type="ref_dok_id">H801CU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU14</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Xc24vB1zvj4c5AMJM5sqWB" type="behandlas_i"/>
        <correspContext corresp="i-Xc24vB1zvj4c5AMJM5sqWB">
          <ref type="uppgift">2020/21:CU13</ref>
          <ref type="ref_dok_id">H801CU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU13</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-64Rev2tzK68fXqe4tHtxFQ" type="behandlas_i"/>
        <correspContext corresp="i-64Rev2tzK68fXqe4tHtxFQ">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LpGRNE4uGpGRd6oHSbXgRc" type="behandlas_i"/>
        <correspContext corresp="i-LpGRNE4uGpGRd6oHSbXgRc">
          <ref type="uppgift">2020/21:MJU19</ref>
          <ref type="ref_dok_id">H801MJU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU19</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HStQrcfjGhasyRH3UCUtNj" type="motHeader">
        <div xml:id="i-RcSXc64puqpw677TKMZEAG" type="motTitle">
          Motion till riksdagen 2020/21:2920 av Magnus Ek m.fl. (C) Vatten
          och va
        </div>
      </div>
      <div xml:id="i-nQzY32SDayk33hpS2mU67" type="motBody">
        <div xml:id="i-4aXHFsMBUxhV78sUA5bGvi" type="motProposal" subtype="förslag">
          <head xml:id="i-xQ5CnssdeqR1XWiXyDv2j">
            Förslag till riksdagsbeslut
          </head>
          <list xml:id="i-XKnUoig8SRQsdkxdpNBjH5" style="ol">
            <item xml:id="i-74znFtoYJXeVvM4pLy9rJf">
              Riksdagen ställer sig bakom det som anförs i motionen om att
              se över möjligheterna att införa en vattenavgift på offentligt
              vatten i syfte att delfinansiera nödvändiga investeringar och
              klimatanpassningsåtgärder i va-systemen och tillkännager detta
              för regeringen.
            </item>
            <item xml:id="i-FrVVePJi96e7VycmuH12CR">
              Riksdagen ställer sig bakom det som anförs i motionen om att
              se över möjligheten att tillåta extern finansiering av va-infrastrukturen
              i syfte att motverka bristen på investeringskapital och tillkännager
              detta för regeringen.
            </item>
            <item xml:id="i-Lbte4AFS1VfKanfYeUC1z8">
              Riksdagen ställer sig bakom det som anförs i motionen om att
              underlätta för lokalt anpassade va-lösningar och tillkännager
              detta för regeringen.
            </item>
            <item xml:id="i-LeSVJxW787RKbaSBZ5QLac">
              Riksdagen ställer sig bakom det som anförs i motionen om att
              va-organisationer bör ha tillgång till modern teknik, kunskap
              och kompetensutveckling samt goda möjligheter att rekrytera relevant
              personal till organisationen och tillkännager detta för regeringen.
            </item>
            <item xml:id="i-Epv9ayyyfF1UaCyMwSygC">
              Riksdagen ställer sig bakom det som anförs i motionen om att
              se över hur kapacitetsuppbyggnaden i de allra minsta va-organisationerna
              kan stärkas och tillkännager detta för regeringen.
            </item>
            <item xml:id="i-S837UBjrivEvnyhVua6wcY">
              Riksdagen ställer sig bakom det som anförs i motionen om att
              verka för en snabbare digitaliserings- och automatiseringstakt
              inom va-kollektiven och tillkännager detta för regeringen.
            </item>
            <item xml:id="i-VARrB6Po6ZAMtmH7rV3gUW">
              Riksdagen ställer sig bakom det som anförs i motionen om att
              se över hur flera mindre kommuner kan gå samman kring en gemensam
              va-organisation samt samfinansiera gemensamma lösningar och tillkännager
              detta för regeringen.
            </item>
            <item xml:id="i-KdMBioJU1gR8f9G3WXdDgW">
              Riksdagen ställer sig bakom det som anförs i motionen om att
              svensk vattenlagstiftning bör moderniseras och anpassas för att
              möta framtidens klimatutmaningar och nationella beredskapsbehov
              och tillkännager detta för regeringen.
            </item>
            <item xml:id="i-MQ58vXFc1N5rqP8qJFBK3V">
              Riksdagen ställer sig bakom det som anförs i motionen om att
              arbetet med läkemedels påverkan på hav, sjöar och vattendrag bör
              skärpas och tillkännager detta för regeringen.
            </item>
            <item xml:id="i-WMNnq5XsCiGXGF9VK3GqXf">
              Riksdagen ställer sig bakom det som anförs i motionen om att
              ett producentansvar för läkemedelsrester i vatten bör införas
              och tillkännager detta för regeringen.
            </item>
            <item xml:id="i-7n4Xj9szFFyhwWiMr1h9tz">
              Riksdagen ställer sig bakom det som anförs i motionen om att
              vidta åtgärder så att avancerad vattenreningsteknik finns tillgänglig
              på fler vattenreningsverk och tillkännager detta för regeringen.
            </item>
            <item xml:id="i-UYxykVNsDUXXCc1Vh9N5Nk">
              Riksdagen ställer sig bakom det som anförs i motionen om att
              det ska ställas skarpa ekodesignkrav för produkter som används
              vid vattenförbrukning i syfte att nå en mer effektiv vattenkonsumtion
              och tillkännager detta för regeringen.
            </item>
            <item xml:id="i-4izUDtvx4kkCfXfPWPkGU6">
              Riksdagen ställer sig bakom det som anförs i motionen om att
              individuell vattenmätning bör införas i all nybyggnation och vid
              större renoveringar av flerfamiljshus och tillkännager detta för
              regeringen.
            </item>
            <item xml:id="i-WHs4odf8LUmqZHKZar5Cd3">
              Riksdagen ställer sig bakom det som anförs i motionen om att
              utnyttja ny teknik för att kartlägga underjordiska vattenresurser
              och att främja initiativ för grundvattenåterskapning och tillkännager
              detta för regeringen.
            </item>
            <item xml:id="i-P5u4Mmmg55XkfCNMefzXkQ">
              Riksdagen ställer sig bakom det som anförs i motionen om att
              ett nationellt etappmål för återföring av fosfor bör införas och
              tillkännager detta för regeringen.
            </item>
            <item xml:id="i-SLKk3SydjnpyP1BGAGnCT3">
              Riksdagen ställer sig bakom det som anförs i motionen om att
              se över dagens vattenlagstiftning så att den anpassas till att
              även samla upp vatten och inte enbart leda bort det och tillkännager
              detta för regeringen.
            </item>
            <item xml:id="i-ApRuJr1kLonwx6N3LK9hf2">
              Riksdagen ställer sig bakom det som anförs i motionen om att
              regelverken för åtgärder i enskilda avlopp bör ses över för att
              skapa större flexibilitet och ett större fokus på miljönyttan
              och tillkännager detta för regeringen.
            </item>
            <item xml:id="i-BMBDuu28ApDjctg4Q8P329">
              Riksdagen ställer sig bakom det som anförs i motionen om att
              alternativa lösningar till tvångsanslutningar till det kommunala
              va-systemet bör ses över och tillkännager detta för regeringen.
            </item>
            <item xml:id="i-CrqDKAHFpMx85CBxFVko47">
              Riksdagen ställer sig bakom det som anförs i motionen om att
              utöka lokala satsningar på våtmarker och vattendammar i syfte
              att öka näringsretentionen i landskapet och tillkännager detta
              för regeringen.
            </item>
            <item xml:id="i-Uv2o3vMvCDSwEykGKfpjVj">
              Riksdagen ställer sig bakom det som anförs i motionen om att
              förstärka och utveckla det kommunala åtgärdsarbetet mot övergödning
              och tillkännager detta för regeringen.
            </item>
            <item xml:id="i-7uVE1yyS7qSzeYQbKSGhkE">
              Riksdagen ställer sig bakom det som anförs i motionen om att
              främja samverkansformer mellan kommuner som delar avrinningsområden
              med högt näringsläckage och tillkännager detta för regeringen.
            </item>
            <item xml:id="i-SYEkhgz5ZMnWdG7Tbdjgpu">
              Riksdagen ställer sig bakom det som anförs i motionen om att
              utföra fler punktinsatser för sanering av miljögifter och vrak
              i sjöar och hav och tillkännager detta för regeringen.
            </item>
            <item xml:id="i-UX8bc3ErdXGLQCF5eRnrpB">
              Riksdagen ställer sig bakom det som anförs i motionen om att
              inventeringar bör göras för att kartlägga var de mest prioriterade
              saneringsåtgärderna finns och tillkännager detta för regeringen.
            </item>
          </list>
        </div>
        <div xml:id="i-YRLRS5eNVYux55BFZn5f8g" type="motContent">
          <head xml:id="i-QgN5WpUzrMMm1UNA7xyDJ5" type="h1">
            Motivering
          </head>
          <p xml:id="i-LRx5wnvCBZ1fwi7cAvrhoV">
            Tillgången till nästintill obegränsat med rent vatten har länge
            varit en självklarhet i Sverige. När vi vrider på kranen i hemmet
            eller på arbetsplatsen är vi vana vid att få ut dricksvatten i
            världsklass. Vi lever också i ett land med långa kuststräckor
            där havet är en plats för både rekreation och små- och storskaliga
            näringsverksamheter. Det senaste årtiondet har gett oss anledning
            att inse att vi inte kan ta allt detta för givet. De svenska va-systemen
            är föråldrade och behöver klimatanpassas för extremt väder i framtiden,
            grundvattennivåer har minskat, och spår av kemikalier, läkemedel
            och mikroplaster är mer vanligt förekommande i dricksvattnet än
            tidigare. Våra sjöar och hav hotas av övergödning och bottendöd,
            och gamla miljösynder hotar fiskbeståndet.
          </p>
          <p xml:id="i-4DUZEgC41T2uXYNu1RvR54">
            Men det är långt ifrån omöjligt att lösa dessa många utmaningar.
            Genom enkla åtgärder och långsiktiga investeringar kan vi minska
            den onödiga vattenförbrukningen, säkerställa dricksvatten i världsklass,
            begränsa övergödningen och väcka nytt liv i våra hav. I Centerpartiets
            vattenpolitik återfinns kloka förslag på lösningar, från EU-nivå
            ner till den mest lokala nivån.
          </p>
          <head xml:id="i-EPqGkYMiC3NSaBuc9Q4nLm" type="h2">
            Social hållbarhet och jämställdhet i hela den hydrologiska kedjan
          </head>
          <p xml:id="i-G3NuroMeasgUT21NogeVcH">
            Om vatten har setts som en naturlig självklarhet i Sverige under
            lång tid så är läget det rakt motsatta i många länder, inte minst
            de allra fattigaste i det globala syd. I stora delar av Afrika,
            Asien och Sydamerika har vatten länge varit en bristvara och problemet
            växer i takt med att klimatförändringarna blir mer påtagliga.
            Högre medeltemperaturer, utbredd avskogning, ökenspridning samt
            förgiftning av grundvattenreservoarerna är några av de främsta
            skälen till att miljontals människor runt om i världen har en
            kraftigt begränsad tillgång till rent vatten. Ett förändrat klimat
            bidrar i stor utsträckning till en ökande vattenbrist, men även
            produktionen av varor och livsmedel vi konsumerar här i Sverige
            och inom EU har en påverkan på tillgången till vatten. Ett flertal
            populära livsmedel som importeras i hög utsträckning förbrukar
            en stor mängd vatten och även produktionen av bland annat bomull
            är väldigt vattenkrävande.
          </p>
          <p xml:id="i-VNyUK3fXLF7oXtw3C4NvkF">
            Allt mer samhällsvetenskaplig forskning pekar på att klimatförändringarna
            och vattenbrist drabbar kvinnor och socialt utsatta grupper i
            de fattigaste länderna hårdast, och i detta sammanhang spelar
            ohållbara, globala flöden produkter och livsmedel också en kritisk
            roll. I stora delar av utvecklingsvärlden är det kvinnor som står
            för de flesta hushållssysslorna medan männen ofta lönearbetar
            – de sköter hushållens matproduktion och tillagning, tvättning
            och barnpassning, sysslor som i olika utsträckning kräver vatten.
            Det är ofta kvinnor som får vandra långa sträckor till fots för
            att köa vid en gemensam brunn som kanske försörjer en hel by med
            vatten. I den utsträckning som de arbetar för andra än det egna
            hushållet sker arbetet ofta inom den informella ekonomin där avsaknaden
            av drägliga arbetsvillkor och ett socialt skyddsnät är stor.
          </p>
          <p xml:id="i-TDeYqxBwmmvS69Xz9pJWTP">
            För Centerpartiet är det viktigt att dessa aspekter av vår förbrukning
            av varor och livsmedel också uppmärksammas, på samma sätt som
            medvetenheten kring till exempel en produkts koldioxidavtryck
            har höjts på senare år. Social hållbarhet och jämställdhet mellan
            män och kvinnor behöver genomsyra miljö- och vattenpolitiken,
            både på hemmaplan och internationellt. Vi vill se att näringslivet
            och offentlig sektor i Sverige och inom EU tar ett större ansvar
            för att säkerställa socialt hållbara materialflöden. Inom ramen
            för Sveriges utvecklingspolitik finns det också utrymme att i
            högre utsträckning fokusera på kvinnors rättigheter och möjligheter,
            inte minst i sammanhanget av rent vatten. Vi har också ett ansvar
            som enskilda konsumenter att informera oss själva om våra produkters
            hållbarhet ur ett socialt perspektiv och medvetandehöjande initiativ
            bör främjas.
          </p>
          <head xml:id="i-Jx914KCj869YXhd6HiEMpv" type="h1">
            Robusta och moderna va-system
          </head>
          <p xml:id="i-HHrrbi1U2PHaKYfEGTYTdV">
            Stora delar av de svenska va-näten anlades på 1950- och 60-talet
            och har under många årtionden tjänat oss väl med låg miljöpåverkan
            och stor kundnöjdhet. Dock har vi börjat nå en punkt där va-näten
            inte klarar av att möta nya behov och utmaningar. Snabb urbanisering,
            klimatförändringarna och nya kemiska ämnen i kretsloppet har synliggjort
            bristerna. Idag har vi en omfattande investeringsskuld till va-systemen
            eftersom finansiering genom den kommunala vattentaxan till stor
            del utformats för att sköta löpande drift och att nödvändiga investeringar
            av det större slaget skjutits till framtida generationer. Idag
            är kraven på avloppsrening avsevärt högre och striktare och det
            finns fler regelverk att förhålla sig till än tidigare. Det är
            hög tid att ta ett bredare och mer samlat grepp kring denna grundläggande
            infrastruktur.
          </p>
          <p xml:id="i-Bet3iLDcXyFoLPezHSdkuE">
            Svenskt Vatten anger att vi i dagsläget investerar cirka 16 miljarder
            kronor årligen i va-systemen, men menar att den summan kommer
            behöva ökas till 23 miljarder per år under en tjugoårsperiod för
            att täcka alla framtida investeringsbehov. Det motsvarar en nivå
            som ligger nästa 40 procent över dagens nivå under perioden 2020–2040.
            Svenskt Vatten framhåller att investeringarna bör göras i en jämn
            takt under denna period för att vara i linje med nuvarande kapacitetsnivå
            i va-kollektiven, samt ge dessa tillräcklig tid att bygga upp
            sin organisatoriska förmåga, som idag brister på många håll i
            landet. Investeringsbehoven utgör till mer än hälften reinvesteringar
            i ålderstigna och slitna va-system som eftersatts under lång tid.
            Utbyggnaden av va i form av nya ledningar och rör till bland annat
            nya bostadsområden och stadsdelar utgör nästan en tredjedel av
            invester­ingsbehoven. Därutöver står klimatanpassningsåtgärder
            och åtgärder för att utrusta reningsverken med den senaste tekniken
            för en mindre men nog så viktig del av de nödvändiga framtida
            investeringarna.
          </p>
          <p xml:id="i-8kXsJ2yqzyptfLrc9UxiqN">
            En ökning om sju miljarder kronor per år är förstås en betydande
            summa men ju längre vi väntar, ju dyrare kommer dessa oundvikliga
            investeringar att bli för framtida generationer. Detta påverkar
            Sveriges alla kommuner som formellt sett är ansvariga för drift
            och underhåll av de lokala va-systemen och organisationerna. Särskilt
            påverkade blir kommuner i glesbygdsområden som har låg befolkningstäthet
            och stora avstånd då det blir färre betalande per meter ledning
            och högre kostnader per anslutet hushåll till reningsverken. Många
            skärgårdskommuner står också inför svåra utmaningar och höga kostnader.
          </p>
          <p xml:id="i-3PeAkfSQm5aECVwRu4dUAX">
            I dagsläget får kommuner inte ta ut en högre vattentaxa än vad
            som behövs för att täcka löpande underhåll och får heller inte
            fondera medel för framtida investeringar, vilket innebär att många
            kommuner har kraftigt begränsade resurser för att restaurera och
            uppgradera sitt va-system. Det vill Centerpartiet ändra på. Samtidigt
            menar vi att det behövs ytterligare resurser för framtida investeringar
            och klimatanpassningsåtgärder. Därför vill vi införa en vattenavgift
            på offentligt vatten som kan delfinansiera de behov som föreligger.
            Det finns olika varianter på hur dessa medel kan gå till investeringar
            och det är något vi vill se utrett. Potentiella lösningar är en
            va-fond eller en regionaliserad vattenskatt. En avgift på vatten
            – exempelvis på varje liter dricksvatten – skulle också skapa
            ett incitament för den enskilde att använda vatten mer effektivt
            samt verka kunskapshöjande om att rent dricksvatten inte längre
            är en obegrän­sad tillgång i Sverige. Priset som styrmedel skulle
            också kunna leda till ett ökat incita­ment att välja vattensnåla
            produkter vid renoveringar och ombyggnationer. I Neder­länderna
            finns ett liknande avgiftssystem på plats och där avsätts årligen
            stora summor för att klimatsäkra framtidens vattenförsörjning.
          </p>
          <p xml:id="i-UHv4QiESdWuenBvHUKS58Z">
            Det finns också anledning att se över möjligheten att tillåta
            extern finansiering av va-infrastrukturen för att råda bot på
            bristen på investeringskapital. Kommuner som har vänt sig till
            externa eller privata investerare har fått avslag i förvaltningsrätten,
            vilket indikerar en brist i vattenlagstiftningen. Såväl pensionskapitalet
            som privata investerare som söker långsiktiga investeringar med
            lång och trygg avkastning skulle utgöra lämpliga samarbetspartners,
            men det kräver lagändringar och en förändrad syn på offentlig-privat
            samverkan i Sverige.
          </p>
          <p xml:id="i-XcFrvQajqbxzXHdwMB77vE">
            Många va-organisationer runt om i landet är dessutom alldeles
            för små för att kunna locka och utveckla va-personal med modern
            kunskap och spetskompetens i framtidens vattenförsörjning. I små
            kommuner och i glesbygden har nyrekryteringen varit särskilt svår
            på senare år, vilket lett till att många kommuner inte kunnat
            ta fram långsiktiga åtgärds- och förnyelseplaner samt att de precis
            klarar det löpande underhållet. Många som är anställda för att
            arbeta med va behöver också syssla med andra kommunala frågor
            som till exempel gas och gatuunderhåll, vilket gör att långsiktiga
            investeringar och planering blir lidande på samtliga områden.
            Därför vill Centerpartiet se över kapacitetsuppbyggnaden i de
            allra minsta va-organisationerna och utreda hur dessa kan stärkas
            genom utökade personalresurser, kompetensutveckling och planeringsstöd
            från centralt håll. Vi ser gärna att yrkesutbildningar utvecklas,
            särskilt på landsbygden, och att va-organisationerna är en tänkbar
            och attraktiv arbetsplats. Särskilda satsningar på spetskompetensutbildningar
            inom va är eftersträvansvärt. Det kan också vara särskilt angeläget
            att se över hur flera små och glesbefolkade kommuner kan gå samman
            kring en gemensam va-organisation eller samfinansiering och byråkratiska
            hinder som försvårar detta bör ses över och undanröjas. Denna
            typ av organisatoriska åtgärder ska betraktas som ett nödvändigt
            komplement till de finansiella investeringar som också måste genomföras.
          </p>
          <p xml:id="i-Ao6pvCKnHe6hGBVgEiUBK6">
            Va-kollektiven är i dagsläget väldigt analoga och det föreligger
            stora behov av en ökad digitaliserings- och automatiseringstakt.
            En utveckling och utbyggnad av digitala lösningar och verktyg
            skulle råda bot på delar av personalförsörjningsfrågan då fler
            uppgifter kan skötas på avstånd, inte minst i kommuner i norra
            Sverige som är stora till ytan men har en mycket låg befolkning.
            Samtidigt kräver en snabbare digitaliseringstakt att befintlig
            personal kan kompetensutvecklas samt att vi kan locka driftstekniker
            och ingenjörer som besitter rätt typ av kunskap, varför ett helhetsgrepp
            behöver tas vad gäller kapacitetsutveckling inom va-organisationerna.
            En övergång till mer digitali­serade Va-system har också stor
            potential att främja vattenbesparande åtgärder i vilka utbudet
            av vatten matchas med behoven, särskilt under vissa timmar på
            dygnet då vattenförbrukningen är extra hög. Detta har man lyckats
            med vad gäller det svenska elnätet och Centerpartiet vill se fler
            verkningsfulla insatser som stärker digitaliseringen och automatiseringen
            på va-området.
          </p>
          <head xml:id="i-NV3xF681qcE3MsC226C2E3" type="h2">
            Ett aktivt uppströmsarbete
          </head>
          <p xml:id="i-QTrXDHoN6C1VeN5e8FjkYd">
            För att säkerställa fungerande och hållbara va-system måste vi
            ta ett helhetsgrepp om hela den hydrologiska kedjan och identifiera
            de åtgärder som behöver göras uppströms. För Centerpartiet är
            det särskilt viktigt att vårt vatten, i såväl kranarna som i naturen,
            är fritt från gifter och skadliga ämnen. Ett allt större problem
            är de läkemedelsrester som cirkulerar i vattnet och va-systemen.
            För oss är det en bärande princip att den som står för en miljöpåverkan
            också ska betala dess kostnader. Det är därför orimligt att det
            idag går att sätta ett läkemedel på marknaden som inte kan renas
            i befintliga reningsverk. Att kommunerna och va-organisationerna
            ska bära ansvaret för att investera i sådan teknik innebär en
            ytterligare kostnad till en redan ansträngd infrastruktur. Istället
            bör ett producentansvar på läkemedel införas. På så sätt styrs
            läkemedelsförsäljningen mot mediciner där miljöpåverkan är lägre,
            i de fall utbytbarhet finns. Det är också rimligt att läkemedelsbolagen
            är med och finansierar investeringar i reningsteknik för att rena
            läkemedelsrester på samma sätt som förpackningsindustrin har ansvar
            att ta hand om sitt eget avfall. Genom ett samlat ansvar för industrin
            drivs också innovation och kostnadsreduktion effektivare än om
            varje enskild kommun ska investera och driva frågan.
          </p>
          <p xml:id="i-RcB365HSPqz4PBiVjU8Kts">
            Även på hushållsnivå kan relativt enkla åtgärder vidtas som bidrar
            till en mer effektiv vattenförbrukning. Centerpartiet vill att
            det sätts högre standarder på utform­ningen av produkter redan
            i tillverkningsfasen, genom skarpare ekodesignkrav. Genom nationella
            riktlinjer och i förlängningen EU:s ekodesigndirektiv vill vi
            se krav på att bland annat toaletter, duschar och blandare ska
            vara vattensnåla. Toaletter som är snålspolande eller använder
            gråvatten (det vill säga från bad, disk och tvätt) är redan vanligt
            förekommande och studier gör gällande att vattenförbrukningen
            i ett hushåll kan minska med upp till 50 procent med rätt typ
            av åtgärder. En bonus i sammanhanget är att en stor del av besparingen
            sker på varmvatten, vars uppvärmning påverkar effekt­situationen
            i elsystemet negativt. Det finns alltså dubbla anledningar till
            att fasa ut de sämsta produkterna. Vi ser därför ett behov av
            att uppdatera rådande byggnormer så att detta blir standard, och
            menar också att det är rimligt att konsumenter betalar för sin
            förbrukning av vatten i högre utsträckning än idag. Ett sätt att
            synliggöra vattenförbruk­ningen är att i större grad mäta varje
            hushålls förbrukning likt hur elförbrukning mäts idag. På många
            platser sker detta redan och Centerpartiet välkomnar det. Samtidigt
            kan det vara tekniskt komplicerat eller orimligt dyrt att installera
            individuell mätning i redan befintliga byggnader. Därför vill
            vi att individuell mätning ska vara ett krav vid större renoveringar
            samt vid nybyggnation för de som utnyttjar allmänna vattentjänster.
          </p>
          <p xml:id="i-8WUB3oiKTRoyxRYKhfuPQR">
            Att rusta upp va-systemen till en modern och robust standard
            och vidta vatten­sparande åtgärder i hushållen kommer öka i betydelse
            i takt med att klimatförän­dringarna förvärras och ger kraftigare
            effekter i form av torka, översvämningar och oförutsägbart väder.
            I tider av kris behövs en god och hög beredskap, inte minst i
            jordbruket som är beroende av en säker tillgång till rent vatten.
            Grundvattennivåer, som på senare år har varit mycket låga sommartid,
            måste långsiktigt höjas. Vi vill därför se att staten tar ytterligare
            initiativ till att kartlägga omfattningen och tillgängligheten
            på underjordiska vattenresursernas med hjälp av modern karteringsteknik,
            och stimulerar initiativ och innovationer för grundvattenåterskapning.
            Även i landskapet finns stora möjligheter att använda vattnet
            effektivare. Vi ser ett behov av översyn av dagens vattenlagstiftning
            så att den inte bara anpassas till att leda bort vatten utan även
            samla upp vatten. Det kan till exempel handla om att anlägga bevattningsdammar
            och kombidammar. Sådana dammar kan dessutom vara värdefulla platser
            för att öka den biologiska mångfalden. För Centerpartiet är det
            viktigt att den svenska vattenlag­stiftningen ses över med ett
            holistiskt synsätt där såväl miljö- och klimatnytta som nationell
            krisberedskap inkluderas.
          </p>
          <head xml:id="i-MeWwW94fYfB8uJ7Hqz1HkH" type="h1">
            Levande hav utan övergödning och miljögifter
          </head>
          <p xml:id="i-6pNhnYojdb2CyXZBo6J7U8">
            Våra hav lider idag av tidigare generationers okunskap och oförsiktighet
            med utsläpp av giftiga ämnen och dumpning av avfall, både till
            land och havs. Övergödning, skadliga kemiska ämnen och spridning
            av mikroplaster är särskilt framträdande i Östersjön, vilket kraftigt
            påverkar såväl fiskbeståndet i kvalitet och kvantitet som själva
            havets välmående i form av algblomning och döda bottnar. Även
            svenska västkusten står inför omfattande problem i form av tusentals
            kubikmeter skräp som årligen flyter i land på våra stränder.
          </p>
          <p xml:id="i-6Lfs8W8DdVBv5nCgBZWnFo">
            Även om tillförseln av övergödande ämnen såsom fosfor och kväve
            har minskat över tid så cirkulerar det fortfarande stora mängder
            näring i havet som leder till bland annat sommarhalvårets algblomning.
            De åtgärder vi vidtar redan idag kommer ge resultat först om flera
            decennier men vi har inte råd att vänta längre. För att säkerställa
            rena och levande hav för framtida generationer måste det till
            krafttag för att stoppa tillförseln av övergödande och giftiga
            ämnen vid punktkällorna, men också insatser för att få bort de
            föroreningar som redan finns i vattnet.
          </p>
          <p xml:id="i-Rd2g5q7hX2V54sMw14R6ZH">
            För att komma tillrätta med en del av övergödningsproblematiken
            vill Centerpartiet införa ett nationellt etappmål om återföring
            av fosfor. I dagsläget är det en stor del av fosforn i avloppen
            i våra tätorter som potentiellt skulle kunna återföras till åkermarken
            men som inte blir av. Det är inte hållbart eller cirkulärt. För
            att kunna återföra fosforn till åkermarken på ett hållbart sätt
            måste det först renas på oönskade ämnen, inte minst vissa tungmetaller
            som är skadliga för både människor och naturen. Flera svenska
            företag har idag kommit långt i teknikutvecklingen vilket möjliggör
            att fosfor kan återvinnas direkt från reningsverken på ett miljöeffektivt
            sätt utan spår av giftiga ämnen. På sikt kan denna miljöteknik
            bli en viktig exportvara för Sverige. Det är idag många aktörer
            som väntar på ett besked om vilka målsättningar och prioriteringar
            som ska gälla. För att komma vidare menar vi att det är nödvändigt
            med ett etappmål för återföring av fosfor, med det yttersta syftet
            att sluta kretsloppen och minska övergödningen i våra hav och
            vattendrag.
          </p>
          <p xml:id="i-QPZrBzqacSohaijSg5YEpa">
            En ofta påtalad källa till övergödning är enskilda och gamla
            avlopp, inte minst i kust- och sjönära områden. Det är viktigt
            att näringsläckaget från dessa minskar men i dagsläget menar Centerpartiet
            att styrmedlen inte är optimalt utformade för syftet, då de leder
            till orimligt dyra och höga krav på enskilda fastighetsägare.
            Istället för tvångs­anslutningar till det kommunala va-systemet
            som har varit det dominerande tillväga­gångssättet så förespråkar
            Centerpartiet mer kostnadseffektiva och flexibla åtgärder där
            miljönyttan är det vägledande kriteriet. En tänkbar lösning är
            att uppmuntra till samfälligheter där flera fastighetsägare går
            ihop om en lokalt utformad kollektiv lösning. Vattenlagstiftningen
            måste förändras i denna riktning så att hänsyn tas till lokala
            omständigheter och förutsättningar som gynnar både närmiljön och
            den enskilde fastighetsägaren. Vi ser också ett allvarligt problem
            i att väldigt höga och plötsliga miljösanktionsavgifter åläggs
            enskilda medborgare, som också möts av en stelbent och orimligt
            strikt myndighetsaktivism. Mer flexibla insatser måste till där
            fokus ligger på att åtgärda de allra äldsta och sämst fungerande
            avloppen.
          </p>
          <p xml:id="i-9iCwMBEhZGogqVHJn87qG8">
            För att stärka åtgärdsarbetet på lokal nivå vill Centerpartiet
            se utökade satsningar på våtmarker och vattendammar för att öka
            retentionen av näring i landskapet. Det är positivt att andelen
            våtmarker har stabiliserats i Sverige i den mån att de inte längre
            försvinner helt, men deras ekosystemtjänster når ändå inte upp
            till sin tänkta potential och gör för lite för att förebygga övergödningen
            i sjöar och hav. För att dra mesta möjliga nytta av våtmarker
            och dammar krävs det att vi aktivt vårdar och restaurerar de redan
            befintliga, men också att vi förstärker arbetet med att anlägga
            nya områden. Välmående våtmarker ökar inte bara näringsretentionen,
            utan bidrar starkt till den lokala artrikedomen i form av insekter
            och fåglar. Därför ser Centerpartiet positivt på att använda bidraget
            till lokala vattenvårdsprojekt (LOVA) som ett styrmedel för att
            komma åt detta problem. LOVA-bidraget infördes av den tidigare
            alliansregeringen och har varit en effektiv och långsiktig stödform.
            I framtiden vill vi att LOVA-bidraget fortsätter utvecklas, men
            att det görs utökade satsningar på att koppla utbetalningar till
            tydliga resultat, genom mer uppföljning och utvärdering.
          </p>
          <p xml:id="i-Qt4ngEBDET8ucRDW1VeLCM">
            Det är också viktigt att det kommunala åtgärdsarbetet förstärks
            då de bästa lösningarna och möjligheterna ofta återfinns på den
            mest lokala nivån, där både myndigheter och medborgare har god
            kännedom om de lokala förutsättningarna. Vi vill se att kommuner
            med högt näringsläckage i sina avrinningsområden tar fram lokala
            åtgärdsplaner där ett tydligt fokus ligger på att förbättra vattenkvaliteten
            och förebygga övergödning. Av särskild vikt är det att hitta samverkansformer
            mellan verksamheter inom kommunen samt mellan kommuner som delar
            avrinningsområden, och ser gärna att myndigheter på central nivå
            bidrar med vägledning i åtgärdsarbetet och möjliggör ett kunskapsutbyte
            mellan kommuner som står inför liknande utmaningar.
          </p>
          <p xml:id="i-BLmz5UnnwkdQ98Lu99hmB">
            I våra hav och kustnära områden finns det dessvärre en stor mängd
            gamla kemikalier och miljögifter i form av gamla tunnor, vrak
            och bottensediment i anslutning till gamla industrier och fabriker.
            Centerpartiet vill se fler punktinsatser för sanering av avgränsade
            områden där insatsen gör nytta direkt och där resultatet är styrande.
            I många fall så är miljögifterna flera årtionden gamla varför
            ansvarsfrågan och ägandeskapet måste tydliggöras juridiskt, vilket
            i förlängningen avgör hur insatserna ska finansieras. Vi ser gärna
            att lämplig myndighet på central nivå fortsätter kartlägga var
            de värsta föroreningarna finns och upprätthåller en prioriteringslista
            över var insatser ska ske.
          </p>
          <p xml:id="i-USGDQjRfhnQQFSbhU1oyjS">
            Samtidigt står vi inför problemet att nya kemikalier läcker ut
            i havet, sjöar och andra vattendrag, till stor del för att många
            reningsverk saknar den senaste tekniken som behövs för att kunna
            hantera en allt större mängd kemikalier och gifter. Därför är
            det av yttersta vikt att våra reningsverk utrustas med den senaste
            reningstekniken och att mer resurser läggs på att identifiera
            och kartlägga det som benämns cocktaileffekter, när ett flertal
            olika kemikalier blandas och samverkar till miljöbelastande utfall.
          </p>
          <p xml:id="i-Jr7FGd1gnkmg8suNUNuFbN">
            Våra hav lider också av omfattande nedskräpning. Plastskräp utgör
            globalt cirka 60 till 90 procent av den totala mängden nedskräpande
            föremål i haven. Plast bryts ner till mikroplast vilket fåglar,
            fiskar och marina däggdjur riskerar att äta eller trassla in sig
            i så att de svälter ihjäl eller kvävs. Centerpartiet anser att
            vi behöver förbättra avfalls­hanteringen längs våra kuster. Vi
            behöver stoppa skräpet redan vid källan, innan det hamnar i vattnet
            eller längs med kuststräckan.
          </p>
        </div>
        <div xml:id="i-J1Pudm4KEiLySVFHPYfYSm" type="motSignatures">
          <list xml:id="i-Xq1wzVT1e9HSm2Sg7YCG3Y">
            <item xml:id="i-9dtzogYNu9aRZfG17nhzaq">
              Magnus Ek (C)
            </item>
            <item xml:id="i-8PHSZf1LM14QxdvfGUpn2u">
              Ulrika Heie (C)
            </item>
            <item xml:id="i-MPWr5DWpf9ZXzjrMtsT3u8">
              Peter Helander (C)
            </item>
            <item xml:id="i-NkEjz4CBVXqiZm5mBx89DW">
              Ola Johansson (C)
            </item>
            <item xml:id="i-NoNWEDxxc1Dhrb46i7KtWZ">
              Mikael Larsson (C)
            </item>
            <item xml:id="i-5GGV7kFQUDDmiXC2H8C6Wt">
              Stina Larsson (C)
            </item>
            <item xml:id="i-NMgMFy1qZvDtuzms1KzeGC">
              Rickard Nordin (C)
            </item>
            <item xml:id="i-HvUCRpBfAwBz3GfSS3Bdns">
              Anders Åkesson (C)
            </item>
          </list>
        </div>
      </div>
    </body>
  </text>
</TEI>
