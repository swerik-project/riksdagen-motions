<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00386">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__386/mot_1960__ak__386-001.pdf"/>
      <fw xml:id="i-EHJizQ5Vq2VW6Sse2H727q">
        12 Motioner i Andra kammaren, nr 386 år 1960
      </fw>
      <div xml:id="i-4mFoPhh6w6Uhyg5W9GNq9t" type="motHeader">
        <div xml:id="i-5Eo9z2qoMtoSiv8diB2an9" type="motTitle"/>
        <div xml:id="i-DH1tSvdMqoxbC1pn5sPqWF" type="motSubmissionInfo"/>
      </div>
      <div xml:id="i-6KmEssCLDKivxdARFzPHHU" type="motBody">
        <div xml:id="i-KGsEEZSYBZUSpdsrxHNVxs">
          <p xml:id="i-HWU9N1SstX3LWP7Br7na85">
            Nr 386 Av herr Ohlin m. fl., angående likalönsprincipen, m. m.
          </p>
          <p xml:id="i-GsiH94a6ZMYDJY9vx9g6tN">
            Inledning
          </p>
          <p xml:id="i-D77g1DaCWiPtM2ipyQUgRt">
            En av de viktigaste reformerna under 60-talet bör vara att avskaffa
            den diskriminering efter kön som finns inom en rad områden av
            samhälls- livet, inte minst på arbetsmarknaden. Det bör vara en
            självklarhet att i det svenska samhället alla människor oberoende
            av kön får rätt till samma ut- bildning och samma lön för arbete
            av samma värde. De personliga kvalifika- tionerna och arbetsuppgifternas
            värde i förhållande till ansvar, utbildnings- krav och andra relevanta
            faktorer skall vara avgörande för lönsättningen. Detta bör naturligtvis
            inte minst gälla behandlingen av män och kvinnor i statstjänst.
            Internationella arbetsorganisationens konventioner nr 111 angående
            dis- kriminering i fråga om anställning och yrkesutövning och
            nr 100 (med an- sluten rekommendation nr 90), den s.k. likalönskonventionen,
            fastslår principen om lika lön för arbete av lika värde oavsett
            ras, trosbekännelse eller kön. Ratifikation av dessa konventioner
            medför inte något ingrepp från statens sida i arbetsmarknadsparternas
            förhandlingsfrihet men inne- bär enligt vår mening ett naturligt
            stöd för likalönsprincipen. Den omdaning av samhällsstrukturen
            som ägt rum har också fört med sig att kvinnornas insatser i förvärvslivet
            behövs inom praktiskt taget alla yrken. Detta kräver i sin tur
            en anpassning av samhällslivet, de ekonomiska och sociala förmånerna,
            utbildningsväsende etc. som tar lika hänsyn till män och kvinnor.
            Förhållandena i detta avseende har självfallet i hög grad förbättrats
            un- der de senaste decennierna. Numera är kvinnorna i juridiskt
            och ekonomiskt hänseende jämställda med männen inom äktenskapet.
            Behörighetslagen ger kvinnan samma rätt som männen att bekläda
            ämbeten inom förvaltningen. Rätten till utbildning har på samma
            sätt blivit formellt erkänd även för kvinnorna. Mycket återstår
            emellertid att göra för att principen om kvinnans jäm- ställdhet
            i alla avseenden även skall bli en praktisk realitet. Inom den
            statliga sektorn bör man målmedvetet taga sikte härpå under en
            med hänsyn till de ekonomiska konsekvenserna erforderlig övergångstid.
            Givetvis varken kan eller bör statsmakterna direkt påverka det
            enskilda näringslivet i detta avseende. Genom att antaga de nämnda
            konventionerna kan statsmakterna dock påverka opinionen och därigenom
            motverka den
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-002.pdf"/>
          <fw xml:id="i-8LqHtzcMTef3cvUNZQgmKv">
            Motioner i Andra kammaren, nr 386 år 1960 13
          </fw>
          <p xml:id="i-92dxH9DqMSg6E3x3PWsjR7">
            oövertänkta diskriminering som bl. a. tar sig uttryck i att man
            inom den privata sektorn förbehåller vissa tjänster för endast
            manliga eller endast kvinnliga sökande, även i de fall då detta
            är en sakligt helt omotiverad upp- spaltning. Mer eller mindre
            beroende av de här berörda »diskrimineringsfrågorna» existerar
            emellertid även en rad andra sociala och ekonomiska problem, som
            i och för sig inte bör betecknas som speciella kvinnoproblem utan
            snarare som samhällsproblem men som på grund av sin natur ändå
            i särskilt hög grad angår just kvinnorna i samhället. Dit hör
            ett avskaffande av de orättvisor som de nuvarande sambeskatt-
            ningsreglerna innebär, bättre sjukförsäkringsförmåner för husmödrar,
            an- vändande av regler för värdering av arbetet i hemmet, varigenom
            en mera rättvis bedömning av dess ekonomiska betydelse kan uppnås,
            utbyggnad av den husliga utbildningen, pensioner för hemmavarande
            döttrar som utan egen inkomst vårdat föräldrar eller anhöriga,
            fler korttidstjänster inom statsförvaltningen. Detta utgör dock
            bara några av de problem, som måste få sin lösning för att full
            jämställdhet för kvinnan i det svenska samhället skall kunna anses
            vara uppnådd.
          </p>
          <p xml:id="i-NgburnVn4pj5qtz7xXNjpi">
            Lika lön för arbete av lika värde
          </p>
          <p xml:id="i-Gn2UueNN5RMBzeES1GJZyS">
            Med diskriminering förstås i ovannämnda konvention nr 111 varje
            åt- skillnad, uteslutning eller företräde på grund av ras, hudfärg,
            kön, religion och politisk uppfattning, nationell härstamning
            eller socialt ursprung, som har till följd att likställdhet med
            avseende å möjligheter eller behandling i fråga om anställning
            eller yrkesutövning omintetgöres eller beskäres. I den allmänna
            förklaringen om de mänskliga rättigheterna, som Förenta Nationernas
            generalförsamling antog 1948, uttalas i art. 23:2 att envar utan
            åtskillnad har rätt till lika lön för lika arbete. Ett antagande
            av ILO:s konvention nr 100 tvingar inte till lagstiftning, ej
            heller till ett omedelbart genomförande av lika lön. Det finns
            inte heller enligt vår mening någon anledning att tolka konventionen
            så, att ett upp- fyllande av dess stadganden skulle tvinga de
            fördragsslutande staterna till ett ingrepp i arbetsmarknadsparternas
            rätt att fritt förhandla. Enligt texten skall medlemsstaterna
            nämligen förbinda sig &gt;»med avseende å alla arbets- tagare,
            på sätt som är förenligt med gällande ordning för fastställande
            av lönesatser, främja och i den mån sagda ordning så medgiver
            trygga tillämp- ningen av principen om lika lön för män och kvinnor
            för arbete av lika värde». Då vi ansluter oss till de principer
            på vilka ovannämnda konventioner vilar, hemställer vi att riksdagen
            måtte uttala att Sverige skall ratificera
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-003.pdf"/>
          <fw xml:id="i-WgBMmaUGSyB5hbY8SGuoPG">
            14 Motioner i Andra kammaren, nr 386 år 1960
          </fw>
          <p xml:id="i-VLsiF2XTNHFBnUpsv8WkSe">
            Internationella arbetsorganisationens konvention nr 100 av år
            1951 om lika lön och åtföljande rekommendation nr 90 samt konventionen
            nr 111 ang. diskriminering i frågor om anställning och sysselsättning
            och därtill den anslutna rekommendationen samt att i skrivelse
            till Kungl. Maj:t giva denna mening till känna.
          </p>
          <p xml:id="i-TbZMGwsWVmyLixqZHoS9HX">
            Familjebeskattningen
          </p>
          <p xml:id="i-WCVFADa1AWxC5vj1mMxNiy">
            Av den översiktliga historik som återges i 1957 års sambeskattningsrevi-
            sions betänkande (SOU 1959:13) framgår, att kritiken mot sambeskatt-
            ningssystemet varit mycket intensiv ända sedan dess införande.
            Vad man tidigare främst vänt sig emot tycks ha varit det förhållandet,
            att skattereg- lernas utformning missgynnade äktenskapsbildningen.
            Huruvida beskattningsreglerna verkligen hade den effekten är givetvis
            svårt att få säkra belägg för. Klart är emellertid, att man i
            vida kretsar även då progressiviteten var betydligt lägre än den
            är nu och det dessutom var väsentligt mindre vanligt att båda
            kontrahenterna i ett äktenskap hade egna inkomster, uppfattade
            sambeskattningsreglerna som en allvarlig ekonomisk orättvisa för
            äkta makar. En lång rad utredningar har haft i uppdrag att undersöka
            alternativa ut- formningar av sambeskattningen. Trots att så gott
            som alla dessa utredningar givit uttryck för insikt om sambeskattningsreglernas
            ogynnsamma verkningar har man ändå inte före- slagit genomförande
            av någon annan beskattningsprincip, eftersom man an- sett att
            de alternativ som diskuterats skulle medföra andra nackdelar eller
            i dåvarande lägen alltför stora statsfinansiella påfrestningar.
            Motivet för att ha särskilda sambeskattningsregler är givetvis
            att hus- hållskostnaderna och en del andra levnadskostnader för
            två personer blir lägre, om de lever tillsammans än om de lever
            åtskilda. Denna uppfattning torde vara riktig, men den får inte
            tillämpas på sådant sätt att konsekven- serna blir olyckliga.
            Som bl. a. 1945 års bevillningsutskott anförde i sitt be- tänkande
            nr 48 med anledning av ett flertal motioner i denna fråga, kan
            skat- teförmågan »icke anses vara densamma för exempelvis två
            familjer med minderåriga barn, där i ena fallet mannen ensam har
            en inkomst av 7 000 kr. medan hustrun ägnar sig åt hemmet samt
            i andra fallet båda makarna ha inkomst av förvärvsarbete å tillhopa
            samma belopp och hustrun på grund av förvärvsarbetet är förhindrad
            att ägna sig åt hemmets skötsel». »Det kan», framhöll utskottet,
            »ifrågasättas, huruvida den skillnad i skatte- förmåga, som föreligger
            i dylika fall, enligt nuvarande beskattningsregler blir i erforderlig
            utsträckning beaktad.» Givetvis är skatteförmågan i det senare
            fallet betydligt reducerad med hänsyn till att den familjen måste
            vidkännas större utgifter »för inkomstens
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-004.pdf"/>
          <fw xml:id="i-U8vYgKjkLNq1bB4ci3u8SZ">
            Motioner i Andra kammaren, nr 386 år 1960 15
          </fw>
          <p xml:id="i-32yLEboTao5E599dFRcyah">
            förvärvande»&gt; genom avlöning av hemhjälp, utackordering av
            barnen o. d. Det bör därför vara rimligt med ett förvärvsavdrag,
            som bättre motsvarar uppkommande merkostnader. Från vårt håll
            har både de gällande och de tidigare sambeskattningsreg- lerna
            hårt kritiserats. Bl. a. vände vi oss i en partimotion till 1956
            års riks- dag mot slopandet av det före 1952 tillämpade förvärvsavdraget
            (1 000 kr.). Enligt de nya regler, som fastställdes 1952, införde
            man ett enhetligt för- värvsavdrag på högst 300 kr. eller för
            kvinnor med barn 10 2 av inkomsten, dock högst 1 000 kr. Som kompensation
            för dessa försämringar företogs en viss omläggning av skatteskalorna
            och en höjning av ortsavdragen. I motionen hette det bl. a., att
            den samlade effekten visserligen blev att gränsen för den s. k.
            sambeskattningseffekten vid den statliga inkomstskat- ten — det
            inkomstläge där ökning av statsskatt inträder till följd av gifter-
            mål — försköts uppåt, men att sambeskattningen fortfarande kom
            att vara ett problem för ett stort antal skattskyldiga. 1952 års
            beslut innebar även att vissa olägenheter till följd av sambeskatt-
            ning kom att inträffa även vid relativt låga inkomster i förening
            med vissa »inkomstkombinationer» beroende på de kommunala ortsavdragens
            kon- struktion. I motionen framhöll vi, att de gällande sambeskattningsreglerna
            i alltför ringa utsträckning beaktar de merkostnader som gifta
            kvinnor med för- värvsarbete får vidkännas för inkomstens förvärvande.
            Detta gäller även i dag. Så länge förvärvsavdraget är konstruerat
            utan hänsyn till de egentliga kostnaderna — för t. ex. hemhjälp
            o. d. — innebär sambeskattningsreglerna, att det för många kvinnor
            lönar sig mycket dåligt att ta ett arbete utanför hemmet. I vissa
            lägen kan det t. o. m. innebära en ren ekonomisk förlust för en
            kvinna att ha förvärvsarbete. En folkpartimotion från 1956 utmynnade
            i ett yrkande, att Kungl. Maj:t snarast för riksdagen skulle framlägga
            förslag om en höjning av förvärvs- avdraget i syfte att minska
            sambeskattningens olägenheter. Denna fråga har också sedan dess
            varit föremål för en särskild utredning. Denna har även framlagt
            förslag rörande de i vissa motioner framförda kraven på gynnsammare
            beskattningsregler för ensamstående familjeför- sörjare och för
            hemskild skattskyldig med barn och husföreståndarinna. I de två
            sistnämnda frågorna synes utredningens förslag stämma väl över-
            ens med de riktlinjer, som skisserats i motionerna. Det är därför
            vår för- hoppning, att den med anledning av föreliggande utredningsbetänkande
            (SOU 1959:13) aviserade propositionen kommer att uppta förslagen
            i detta avseende, innebärande bl. a. att hemskild person i beskattningshänseende
            bedöms såsom ogift samt att familjer med endast en försörjare
            skall komma i åtnjutande av samma ortsavdrag och beskattas efter
            samma skatteskala som gifta skattskyldiga. Däremot anser vi inte,
            att utredningens förslag be-
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-005.pdf"/>
          <fw xml:id="i-5rviBbhjXBSSkjpc7Y99rY">
            16 Motioner i Andra kammaren, nr 386 år 1960
          </fw>
          <p xml:id="i-ETJtd88xGpWLRJkkKBRNMV">
            träffande gifta kvinnor med inkomst av rörelse eller anställning
            tillgodoser våra krav, när det gäller att avskaffa sambeskattningens
            olägenheter. För- slaget innebär visserligen viss förbättring
            så till vida som det s. k. »kvotav- draget» höjts till 20 procent
            av inkomsten med 2 000 kr. som maximigräns. Dessutom skall »kvotavdrag»
            medges även vid kommunal taxering. även om de av utredningen förordade
            ändringarna genomfördes, skulle emellertid, såvitt vi kunnat finna,
            till följd av avdragens otillräcklighet i många fall kvarstå en
            viss överbeskattning av familjer, där båda makarna förvärvsar-
            betar. En förbättring i detta avseende har givetvis åstadkommits
            genom att gifta kvinnor med egen inkomst numera erlägger folkpensionsavgift
            endast i den mån mannens inkomst understiger 15 000 kr. En skattepolitik
            som dock alltjämt missgynnar många gifta kvinnor är olycklig även
            ur den synpunkten, att den undandrar samhället mycket kva- lificerad
            och utbildad arbetskraft. Ett exempel härpå är de gifta sjukskö-
            terskorna. Medan vi f.n. har en nära nog katastrofal brist på
            sköterskor vid våra sjukhus, går en stor grupp gifta sköterskor
            hemma, bl. a. därför att en anställning för många av dem genom
            avdragens otillräcklighet vid sambeskattningens utformning knappast
            skulle ge någon ekonomisk vinst. För en rad andra yrkeskategorier
            — inte minst de akademiska — är för- hållandet detsamma. Bortsett
            från att vi härigenom går miste om behövlig arbetskraft, minskas
            givetvis också utbildningens lönsamhet sett ur sam- hällets synpunkt.
            Det måste enligt vår mening anses som en mycket angelägen reform
            på det familjepolitiska området att minska de orättvisor som det
            nuvarande sambeskattningssystemet innebär.
          </p>
          <p xml:id="i-9vY667K38dSHFsrB6fD78z">
            Ekonomisk värdering av husmödrarnas arbete
          </p>
          <p xml:id="i-RsrQhgfYxUEMWYkmhGaDjW">
            Behovet av en realistisk ekonomisk bedömning av den hemarbetande
            hus- moderns arbetsinsats, som nu i regel bedömes helt godtyckligt,
            förefaller att med varje år bli allt större. I olika sammanhang
            måste staten ta hänsyn till husmoderns arbete. Vi vill bl. a.
            peka på den ersättning som denna grupp av kvinnor bör ha inom
            sjukförsäkringen och inom den allmänna tilläggs- pensioneringen,
            liksom vid beräknandet av förvärvsavdragen vid beskatt- ningen,
            som är avsedda att utgöra kompensation till den utom hemmet ar-
            betande kvinnan för den ersättare hon måste ha i sitt hem. Beräkningsgrun-
            derna för underhållsbidragen och bidragsförskotten för barn är
            andra ex- empel på en rent godtycklig uppskattning av hemvårdens
            ekonomiska värde. Vidare medför den utveckling mot familjevård
            i stället för anstaltsvård, som nu anses vara lämplig för särskilt
            missanpassad ungdom, med nödvän- dighet en mer realistisk bedömning
            än den nuvarande av vad vården i hem- men egentligen kostar.
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-006.pdf"/>
          <fw xml:id="i-H4oE2MC4q2cNJ8fPqahkzH">
            Motioner i Andra kammaren, nr 386 år 1960 17
          </fw>
          <p xml:id="i-9DufSPdm1NhFwpY8pNpjXZ">
            Den hemarbetande husmoderns insatser kommer aldrig till synes
            i ekonomiska kalkyler av traditionellt slag och inte heller i
            socialstyrelsens levnadskostnadsundersökningar. Försök av mera
            allmänt omfattande ka- raktär för att få fram vissa beräkningar
            har dock gjorts av bostadskollek- tiva kommittén i dess betänkande,
            Kollektivhus 1954, och av 1954 års fa- miljeutredning i dess betänkande,
            Samhället och barnfamiljerna 1955, vid deras beräkning av barnkostnaderna.
            Vi instämmer med kommittén i dess yttrande att problemet inte
            kan skjutas åt sidan även om svårigheterna att komma fram till
            en i detalj rättvis uppskattning är uppenbara. Dessa ligger självfallet
            i det förhållandet att värdet av en husmors insatser starkt växlar
            från en familj till en annan. Det är beroende av familjens storlek,
            husmo- derns arbetstakt, bostadens inredning, familjemedlemmarnas
            hjälp m.m. Kommittén har utgått från ett genomsnitt och räknat
            med att arbetsinsatsen i en familj med två barn skulle 1955 motsvara
            en hembiträdeslön plus mat och logi för denna eller en summa av
            5 000 kr. per år. Detta motsvarar nu minst 6 000 kr. En jämförelse
            som förefaller realistisk kan göras med den hemvårdarinna, som
            vid förfall för husmodern utför löpande husliga arbets- uppgifter.
            Hennes löneplacering är i 4:e lönegraden, vilket motsvarar ca
            10 000 kr. per år. Enligt denna beräkning tillförs samhället härigenom
            en dold nationalinkomst på 13 miljarder kronor. Egendomligt är
            det därför att finna, att Sveriges husmödrar räknas in under rubriken
            »icke ekonomiskt aktiva» i Statistisk årsbok. Ett mera ingående
            studium av det ekonomiska utbytet av husmoderns arbetskraft torde
            dock vara värdefullt att få utfört. Det torde vara praktiskt utförbart
            att undersöka den ekonomiska skillnad som uppstår om en hus- mor
            själv sköter tvätten, lagar maten, syr familjens kläder och sköter
            fa- miljens textilförråd emot om hon anlitar andra inom eller
            utom hemmet att utföra dessa arbeten. En riktigare bedömning torde
            också kunna ernås genom att vid en undersökning uppdela familjerna
            i olika grupper efter stads- och lanthushåll, efter barnlösa familjer
            och familjer med barn etc. Värdet av den hemarbetande kvinnans
            arbetsinsatser är utan tvivel be- tydande, även om den aldrig
            tagits upp i vår nationalinkomst. Uppskatt- ningen av de ekonomiska
            värden, som denna grupp av kvinnor tillför vår produktion, växer
            sig också allt starkare inom stora grupper. Att ta upp detta problem
            till närmare studium och draga de därav betingade slutsat- serna
            vid bl. a. avvägningen av statens stöd inom familjepolitiken anser
            vi vara påkallat.
          </p>
          <p xml:id="i-8wVghpctxV99vNMCeSNsgT">
            Fler deltidstjänster
          </p>
          <p xml:id="i-XNdyZ66e3tUig2CyGh6neG">
            Ett centralt problem för de gifta kvinnorna är hur ett yrkesarbete
            utan- för hemmet skall kunna förenas med vården av hem och barn.
            En rimlig 2 Bihang till riksdagens protokoll 1960. 4 saml. Nr
            381—386
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-007.pdf"/>
          <fw xml:id="i-UYmiFcWF4VFEaJ2rcX88UM">
            18 Motioner i Andra kammaren, nr 386 år 1960
          </fw>
          <p xml:id="i-YHYNv2rLXB2emYQZg2tm7i">
            kompromiss mellan arbetets och hemmets intressen bör vara, att
            samhället och arbetslivet i betydligt större omfattning än nu
            anpassar sig till kvinnor- nas villkor. Hittills har mödrarna
            nödgats anpassa sig nästan helt till sam- hällets och arbetslivets
            villkor, vilket i längden blir en ohållbar situation. Många mödrar
            vill ägna sig åt barnens fostran tills dessa vuxit upp utan att
            fördenskull förlora chansen att återvända till förvärvslivet.
            Dessa chanser blir självfallet större om de får tillfälle att
            i ändamålsenligt ordnade kur- ser uppliva gamla yrkeskunskaper
            eller lära sig ett nytt yrke. Lättast sker dock i regel återanpassningen
            till ett förvärvsarbete utanför hemmet för dem som åtminstone
            under någon del av äktenskapet uppehållit kontakten med yrkeslivet
            genom ett deltidsarbete. Även om intresset för deltidsarbete är
            störst bland de gifta kvinnorna, är detta inte en speciell kvinnofråga.
            Dels finns det många män, som under vissa perioder vill ha deltidsarbete,
            t. ex. för att få tid för vidareutbildning, dels är det inte bara
            ett kvinnornas eget utan ett samhällsintresse, att den yrkesskicklighet
            som många kvinnor besitter kan vidmakthållas och nyttig- göras
            utan att därför hem och barn blir lidande. Den tid då en svensk
            kvinna är bunden av småbarn utgör i de flesta fall bara en begränsad
            del av hennes liv. Men att skaffa sig ett förvärvsarbete, sedan
            barnen vuxit upp eller för- sörjaren kanske fallit ifrån, är avgjort
            svårare för den som under en lång följd av år inte haft någon
            kontakt med det yrke, som hon en gång utbildats för. även om låg
            lön och hög beskattning ibland gör deltidsarbete föga lö- nande,
            om man ser saken på kort sikt, kan dock just denna kontakt med
            yrket vara en trygghetsskapande faktor. Ingen mor kan veta, om
            just hon en gång kommer i den situationen, att hon ensam måste
            försörja barnen. På arbetsgivarhåll framhåller man ofta de olägenheter,
            som deltidsarbete kan medföra för arbetsledning, bl. a. därigenom
            att arbetet måste delas upp på flera händer, så att fler personer
            behöver instruktion, det blir fler av- löningsuträkningar o.s.v.
            Därtill kommer att det finns arbetsuppgifter, som helt enkelt
            inte kan uppdelas på flera personer. Därför kan det aldrig få
            bli fråga om någon ovillkorlig rätt för de anställda att få deltidsarbete,
            om de anser sig behöva det. Men å andra sidan bör det understrykas,
            att del- tidsarbete i många fall kan vara fördelaktigare också
            ur arbetsgivarens syn- punkt. Det finns ju arbetsplatser, där
            behovet av arbetskraft ökas under regelbundet återkommande rusningstider.
            Där kan användningen av deltids- arbetande medge ett mera ekonomiskt
            utnyttjande av arbetskraften. Men framför allt kan genom lämpligt
            avpassade arbetstider chanserna ökas att få behålla en duglig
            arbetskraft, som kanske har specialutbildning och som annars skulle
            ha slutat helt och hållet. Det finns arbetsområden med stor brist
            på arbetskraft, där den årliga avgången från yrket är i det närmaste
            lika stor som den årliga examinationen. När vi här talar om deltidsarbete,
            syftar vi inte enbart på ett system med
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-008.pdf"/>
          <fw xml:id="i-XYorzpWwBMd9yKmYbu7hCk">
            Motioner i Andra kammaren, nr 386 år 1969 19
          </fw>
          <p xml:id="i-2YyzVFvXHTZFSTBijxTbWL">
            delad arbetsdag. I många fall kan det vara fördelaktigare för
            både arbetsgi- varen och den anställde, om arbetet koncentreras
            till vissa dagar i veckan. Vidare rör det sig tydligen om två
            skilda problem. Å ena sidan kan det vara fråga om att under en
            längre eller kortare period låta en heltidsanställd få avkortad
            tjänstgöring (partiell tjänstledighet), å andra sidan att möjlig-
            göra förvärvsarbete för de personer, som inte har sådant arbete
            och som inte önskar full tjänstgöring. I senare fallet ökas tillgången
            på arbetskraft, i förra fallet kan det synas, som om tillgången
            minskades. Som ovan fram- hållits förhåller det sig emellertid
            säkerligen i åtskilliga fall så att en del befattningshavare,
            som är benägna att helt lämna yrkesarbetet, skulle stan- na kvar
            om de finge möjligheter att arbeta på deltid några år och därefter
            återgå till heltid. Även i deras fall kan alltså möjligheterna
            till deltidsarbete på längre sikt öka tillgången på arbetskraft.
            Det vore oförsvarligt att inte tillvarata dessa möjligheter. Ett
            yrkande i enlighet med vad vi här föreslagit kommer att framställas
            i särskild motion.
          </p>
          <p xml:id="i-GRBrhyFXsji7F5s3RYdaSM">
            Kvinnorna och pensionsfrågan
          </p>
          <p xml:id="i-GYcLksZdHUP7dDwQbqmqQa">
            Det förslag till tilläggspensionering, som folkpartiet förde
            fram 1958 och 1957, tog på ett helt annat sätt hänsyn till kvinnornas
            speciella pensionspro- blem än det pensionssystem, som på grundval
            av regeringens förslag nu gäller. I vårt förslag fanns utrymme
            för en frivillig, värdebeständig tilläggs- pension även åt husmödrarna,
            vilket den nuvarande lagstiftningen inte med- ger. Det av oss
            föreslagna tilläggspensionssystemet stod också öppet för ex- empelvis
            en vuxen hemmavarande dotter, som vårdar båda eller den ena av
            föräldrarna. Dessa kvinnor kommer i ett mycket prekärt läge, när
            de vid ofta ganska hög ålder blir ensamma utan ekonomiska tillgångar
            och med stora svårigheter att komma in i förvärvslivet. De utgör
            härigenom en av de många »eftersatta grupper» som mer eller mindre
            glömts bort i det soci- ala reformarbetet. I den nu gällande allmänna
            tilläggspensioneringen kan hon inte vara med, då denna endast
            är tillämplig för inkomsttagare med års- inkomster överstigande
            4 200 kronor. I vårt förslag förde vi också fram ett utredningskrav,
            som överensstämde med flera kvinnoorganisationers önskemål, om
            att regler skulle utformas för att tillförsäkra en frånskild hustru
            rätt till pension efter mannens död. Vi ansåg, att denna pensionsrätt
            sammanhänger med frågan huruvida pensions- förmånerna skall utformas
            antingen helt som änkepension eller delvis som änkepension och
            delvis som ålderspension på hustruns liv. Vi antydde, att man
            också kunde överväga att komplettera mannens ålderspension med
            en hustrupension, som under alla förhållanden är hustruns egendom
            och som hon alltså får behålla även i händelse av skilsmässa.
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-009.pdf"/>
          <fw xml:id="i-HhdfUnkM3g46ZaxAFPYWR3">
            20 Motioner i Andra kammaren, nr 386 år 1960
          </fw>
          <p xml:id="i-JARssWxYyPicSg8SownLeM">
            Något utrymme för pensionsanordningar av här nämnt slag finns
            f.n. inte inom den allmänna tilläggspensioneringen. Det är emellertid
            enligt vår mening önskvärt att dessa frågor snarast blir föremål
            för överväganden. I avvaktan på förslag av 1958 års socialförsäkringskommitté
            och den med an- ledning härav aviserade propositionen, som även
            torde ägna sig åt dessa frå- gor, vill vi här inte nu yrka på
            särskilda utredningar.
          </p>
          <p xml:id="i-Lbo86zp8bpGBwrmMFR19fk">
            Frivillig tilläggssjukpenning för hemarbetande husmödrar
          </p>
          <p xml:id="i-7MCbhhMMmJn5TWF2mtax7g">
            Enligt lagen om allmän sjukförsäkring utgår grundsjukpenning
            med tre kronor till hemarbetande hustru. Lagen medger dock rätt
            för en husmor att teckna en frivillig tilläggssjukpenning på högst
            tre kronor, varför sjuk- penningen i dessa fall alltså blir högst
            sex kronor per dag. Anledningen till att de hemarbetande hustrurna
            inte tillåtits att teckna högre sjukpenningförsäkring torde vara,
            att denna utgör ersättning för bort- fallen förtjänst av förvärvsarbete.
            I deras fall utgår ingen kontantlön, och någon beräkning av deras
            produktiva arbete i hemmet saknas, som vi på annat ställe i denna
            motion påpekat. De har med andra ord ingen bortfallen lön, som
            sjukpenningen skulle vara med att kompensera. Man har även hyst
            farhågor för att ett system som tillät en relativt hög sjukpenning
            för husmödrarna skulle kunna på något håll missbrukas. Dessa argument
            kan naturligtvis ha visst fog för sig. Å andra sidan inne- bär
            den gällande ordningen i många fall ett uppenbart missgynnande
            av de hemarbetande kvinnorna. Från deras håll har också riktats
            en stark kritik emot systemet. I längden måste också den låga
            sjukersättningen leda till att husmödrarna endast i verkligt allvarliga
            sjukdomsfall sjukskriver sig och avhåller sig från arbete för
            att vårda sin hälsa, och på det sättet förlängs sjukdomstillståndet.
            Har en husmor med hemmavarande barn och stort hushåll råd att
            vara sjuk måste hon anlita tillfällig hemhjälp. Kostnaden härför
            täcks inte till- närmelsevis av den nu till sex kronor maximerade
            tilläggssjukpenningen och naturligtvis än mindre av trekronorsbidraget,
            som för de flesta utgör den enda ersättningen. I den låga summan
            torde också ligga en av anledningarna till att så rela- tivt få
            kvinnor begagnat sig av möjligheten att teckna den extra tilläggs-
            sjukpenningen. De extra tre kronor som tilläggssjukpenningen innebär
            motiverar sannolikt enligt mångas mening inte det extra besvär
            med sjuk- intyg etc. som ett utbekommande av försäkringen kräver
            så snart sjukdo- men räcker över sju dagar. I synnerhet inte i
            bygder med lång väg till läkare. Det finns därför enligt vår mening
            mycket som talar för att man inom den allmänna sjukförsäkringens
            ram inför en möjlighet för hemarbetande kvinnor att teckna frivillig
            tilläggssjukpenning enligt samma grunder som
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-010.pdf"/>
          <fw xml:id="i-LurV8guMpUJrBb5W9Xvd9s">
            Motioner i Andra kammaren, nr 386 år 1960 21
          </fw>
          <p xml:id="i-PLDjqGNriEhhwz8TitBNf3">
            för övriga försäkringstagare, dvs. med hänsyn till en realistisk,
            ehuru scha- bloniserad beräkning av deras arbetsprestationers
            värde. Hur en sådan för- säkring i detalj skall utformas, hur
            den nödvändiga kontrollen bör ordnas, avgifternas storlek beräknas
            etc. bör hänskjutas till särskilda sakkunniga inom de förvaltningsgrenar,
            som f.n. administrerar den allmänna sjukför- säkringen.
          </p>
          <p xml:id="i-AqYmTtoXLTrxYeHuCiqrRi">
            Den husliga utbildningen
          </p>
          <p xml:id="i-NkDP9MoUfvP4FLcp2bgxaX">
            För närvarande är bristen på samtliga kategorier lärare inom
            det husliga området större än någonsin tidigare. Den är kanske
            mest markerad i fråga om lärare i hemkunskap och hushållsgöromål
            och kvinnlig slöjd. Denna brist försvårar i hög grad möjligheterna
            för flickorna att komma in på kur- ser och få en förutbildning
            till vidare yrken eller utbilda sig till husmor. Enligt skolöverstyrelsen
            har undervisningen i hemkunskap och hushålls- göromål under läsåret
            1958/59 handhafts av icke behöriga lärare vid skolor sorterande
            under länsskolnämnderna. Det framgår härvid, att icke behöriga
            lärare undervisat i ämnet ca 124 000 timmar eller ca 8 procent
            av det be- räknade totala timtalet under läsåret. Därtill kommer
            att klasslärare under- visat i hemkunskap i folkskolans 7:e klass
            under 520 veckotimmar eller ca 13 procent av hela antalet timmar.
            Många av dem torde enligt skolöversty- relsens mening inte ha
            förutsättningar att giva eleverna vare sig konsument- fostran
            eller en grundläggande utbildning i ett hems skötsel. Eftersom
            un- dervisning i hemkunskap och hushållsgöromål inom de flesta
            skolformer förekommer under endast ett läsår, är det särskilt
            beklagligt, om eleverna icke då får undervisning av kompetenta
            lärare. För ämnet kvinnlig slöjd finns icke lika färska uppgifter,
            men intet tvi- vel råder om att förhållandena här är ännu sämre.
            I 1953 års lärarinneut- bildningskommittés betänkande angående
            lärarutbildningen på det husliga området skulle undervisning i
            kvinnlig slöjd i folkskolan, inklusive enhets- skolan, läsåret
            1954/55 omfatta 65 337 veckotimmar. Av dessa uppehölls 24 666
            veckotimmar av folk- och småskollärarinnor och 15 104 av icke
            be- höriga personer. Enligt folkskolinspektörerna skulle den tjänstgöring,
            som då uppehållits av icke behöriga lärare, innebära ca 450 ordinarie
            eller extra ordinarie tjänster med minst 15 veckotimmars tjänstgöring.
            Under de se- naste 4—5 åren har bristen på handarbets- och sömnadslärarinnor
            ytter- ligare vuxit. Behov föreligger också av fler yrkeslärarinnor
            och barnavårdslärarinnor. Under en period av ungefär tio år har
            frågan om den husliga utbildningen varit föremål för två statliga
            kommittéers uppmärksamhet. Den senaste av dem, 1952 års lärarinneutbildningskommitté,
            fick till uppgift att göra en översyn av den tidigare utredningens
            hela utbildnings- och organisations-
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-011.pdf"/>
          <fw xml:id="i-YHvLuTX4wd3hBbNevQDxaL">
            22 Motioner i Andra kammaren, nr 386 år 1960
          </fw>
          <p xml:id="i-RS9NP6Ukf1tCurk2VD6CAo">
            program. Ramen för detta utredningsuppdrag har dock varit given
            genom direktivens uttryckliga förbehåll att noggrant pröva möjligheterna
            till en begränsning av kostnaderna, vilket självfallet i hög grad
            begränsat möjlig- heterna till en tillfredsställande lösning.
            Lärarinneutbildningskommitténs förslag föranledde icke någon proposi-
            tion till 1958 och 1959 års riksdagar. Från vår sida väcktes då
            motioner om en lösning av frågan efter de riktlinjer som kommittén
            uppdragit. Svaret blev att frågan varit föremål för ingående prövning
            och bearbetning inom departementet men att det statsfinansiella
            läget icke tillät några mer genom- gripande åtgärder inom den
            husliga lärarutbildningen. Frågan har dock så länge förhalats,
            att den borde tillerkänts en förstarangsplacering, när det gäller
            att avväga behovet av utbildning av pedagoger. Ett uppskov med
            en reform som denna kan för övrigt leda till ej oväsent- liga
            utgifter för statsverket. Ett allt större antal utom hemmet verksamma
            kvinnor måste vid sidan av sitt arbete också sköta ett drygt hemarbete
            och behöver en grundläggande utbildning för att icke dubbelarbetet
            skall bliva alltför tungt. Men undervisningen kan inte med de
            ofullständiga resurser, som nu står till buds, följa med i denna
            utveckling. Vi förutsätter också att krafttag tas för att upprusta
            seminarierna och modernisera och effektivi- sera utbildningen
            vid dessa i den proposition som förebådats till årets riks- dag.
            Några halvmesyrer kan inte hemmen och husmödrarna vara be- tjänta
            av. Eftersom propositionen i denna fråga aviserats, återkommer
            vi då med konkreta yrkanden i enlighet med det här anförda. Med
            hänvisning till det ovan anförda hemställer vi, att riksdagen
            måtte besluta 1) att uttala sig för att Sverige ratificerar a)
            Internationella arbetsorganisationens konvention nr 111 angående
            diskriminering i fråga om anställning och yrkesutövning liksom
            även b) Internationella arbetsorganisationens konvention nr 100
            med ansluten rekommendation nr 90 angående lika lön för män och
            kvinnor för arbete av lika värde; 2) att i skrivelse till Kungl.
            Maj:t begära utredning med uppgift a) att företaga en ekonomisk
            uppskattning av hushålls- arbetet i syfte att underlätta en rättvisande
            bedöm- ning av det ekonomiska värdet av den arbetsinsats som bortfaller,
            när husmodern på grund av sjukdom, förvärvsarbete etc. inte i
            full utsträckning kan del- taga i hushållsarbete samt
          </p>
          <pb facs="riksdagen-motions-pdf/data/1960/mot_1960__ak__386/mot_1960__ak__386-012.pdf"/>
          <fw xml:id="i-XFsuLxzyECvzBRBdc9Jceg">
            Motioner i Andra kammaren, nr 386 år 1960 23
          </fw>
          <p xml:id="i-AQqTEQZ37DcWiiFeTv6hjK">
            b) att undersöka förutsättningarna för att inom den all- männa
            sjukförsäkringens ram och med ledning av re- sultatet av den ovan
            begärda undersökningen bereda hemarbetande kvinnor möjlighet att
            teckna frivillig tilläggsförsäkring enligt samma grunder som gäller
            för andra yrkesgrupper.
          </p>
          <p xml:id="i-8Us1q5PSyR788TWfC6d4fc" type="date">
            Stockholm den 27 januari 1960 Bertil Ohlin
          </p>
          <p xml:id="i-KBqff3P7U9D15XMX1mdsQu">
            O. Malmborg Wald. Svensson Henning Gustafsson i Skellefteå
          </p>
          <p xml:id="i-9kvXMmH1UF7w3dDAa4nrur">
            Sven Wedén Bertil von Friesen Sven Gustafson i Göteborg
          </p>
        </div>
      </div>
    </body>
  </text>
</TEI>
