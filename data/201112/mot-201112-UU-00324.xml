<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00324">
  <teiHeader>
    <fileDesc>
      <titleStmt>
        <title>Taiwan och klimatsamarbetet</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Taiwan och klimatsamarbetet</title>
          <idno type="rdwebb">GZ02U324</idno>
          <rs type="number">U324</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U324/text</ref>
          <ref type="dokument_url_html">http://data.riksdagen.se/dokument/GZ02U324</ref>
          <ref type="dokumentstatus_url_xml">http://data.riksdagen.se/dokumentstatus/GZ02U324</ref>
          <ref type="doc">http://data.riksdagen.se/fil/B39E3E63-5906-4105-98CA-DE3368C4C899</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LP4pp6FjpEJS2LgBUGDG9n" type="signed"/>
        <correspContext corresp="i-LP4pp6FjpEJS2LgBUGDG9n">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CGGAYnSQC8pyorytd1SvU7" type="numbering">
          <date when="2011-10-10"/>
        </correspAction>
        <correspAction xml:id="i-8KNuWfVMrSwv4B1aGm8azn" type="submission">
          <date when="2011-10-05"/>
        </correspAction>
        <correspAction xml:id="i-C4dhfRBGwuQRkG2gAPQyji" type="transfer">
          <date when="2011-10-04"/>
        </correspAction>
        <correspAction xml:id="i-GkbFTLeFpDgSgizU5LGrLs" type="assigned"/>
        <correspContext corresp="i-GkbFTLeFpDgSgizU5LGrLs">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T8UKYLjoywFmNn1tEcmQZs" type="motBody">
        <div xml:id="i-QQJpqr3h6M357TnAHMBAGs" type="motProposal" subtype="förslag">
          <head xml:id="i-FDfFwzgE6o78srnzGqhuap">
            Förslag till riksdagsbeslut
          </head>
          <p xml:id="i-Wptzo2sGHcxposzQCSkPsF">
            Riksdagen tillkännager för regeringen som sin mening vad som
            anförs i motionen om att Sverige bör verka för Taiwans deltagande
            som observatör i UNFCCC.
          </p>
        </div>
        <div xml:id="i-Km7Rcp5NvqmjMUgyZpatmA" type="motContent">
          <head xml:id="i-Gh6mtVkchzBnYL33Yn4QFi" type="h1">
            Bakgrund
          </head>
          <p xml:id="i-86fjNVpwDD4xaSknwiF473">
            Förenta nationernas ramkonvention om klimatförändringar (United
            Nations Framework Convention on Climate Change, UNFCCC) antogs
            i samband med FN:s konferens om miljö- och utveckling i Rio de
            Janeiro 1992. Regelverket trädde i kraft den 21 september 1994
            och är en global konvention med åtgärder för att förhindra klimatförändringen.
            Konventionen anger att parterna bör vidta förebyggande åtgärder
            för att förutse, förhindra eller minimera orsakerna till klimatförändringen.
          </p>
          <p xml:id="i-XpcBaXYrkPXeabuDPnKvvR">
            Klimatkonventionen är inte bindande utan uppmanar enbart till
            en förändring hos de länder som har undertecknat och därigenom
            godkänt konventionen. Varje år träffas de länder som undertecknat
            konventionen för vidare förhandlingar (Conference of the parties,
            COP).
          </p>
          <p xml:id="i-3CtuEKYcn1FTtqdyDyQjgN">
            Nästa möte är planerat att hållas i Durban i Sydafrika mellan
            den 28 november och den 9 december i år, 2011. COP 17 i Durban
            har liksom alla COP-möten förberetts noggrant, nu senast vid ett
            möte som avslutades den 17 juni i år i Bonn, där världens klimatförhandlare
            träffades. Klimatfrågan är global och alla länder är beroende
            av varandra; ingen kan lösa klimatfrågan på egen hand och alla
            drabbas av varandras tillkortakommanden.
          </p>
          <p xml:id="i-2D2bmwk69QQ4htH718HHWa">
            Taiwan är en nation som vill delta i det gemensamma arbetet med
            att lösa klimatkrisen. På grund av den konflikt beträffande landets
            status i internationella sammanhang som Taiwan har med Kina så
            har de flesta internationella samarbeten valt att utestänga Taiwan
            från medverkan.
          </p>
          <p xml:id="i-Bjri8xRdkt6yoShVtjeZfx">
            Taiwan är en mycket tätbefolkad ö och extremt känslig för svåra
            väderförhållanden liksom en stigande havsnivå. I augusti 2009
            utsattes Taiwan för en av de starkaste tyfonerna i historien,
            Morakot. På bara två dagar föll 2 500 millimeter regn i centrala
            och södra Taiwan, vilket var den största nederbörden på över 50
            år. Detta resulterade i såväl översvämningar som jordskred och
            orsakade svåra förluster av både människoliv och egendom. Den
            ökande frekvensen av extrema väderförhållanden och en stigande
            havsnivå som orsakats av den globala uppvärmningen utgör ett betydande
            hot mot Taiwans miljö och befolkningens möjligheter att överleva
            på sin ö.
          </p>
          <p xml:id="i-3dDabw48mYUJ8eGd5uho9Q">
            Det faktum att Taiwan utestängs från samarbetet inom UNFCCC gör
            det inte lättare för regeringen i landet att utveckla en kraftfull
            klimatpolitik. Taiwan är dock ett teknologiskt högt utvecklat
            land med goda ekonomiska resurser som man exempelvis använt för
            att bygga upp ett varningssystem för tsunamifenomen, inte enbart
            för sina egna behov utan även för att kunna varna flera av sina
            grannländer för katastrofer.
          </p>
          <p xml:id="i-UtNq5qc8rgEnmxMHVonNqs">
            Taiwan har även utvecklat forskningen på klimatområdet och har
            idag en världsledande ställning. Att dessa kunskaper inte på ett
            naturligt sätt kan tas till vara i det globala samarbetet är besvärande.
            Många länder har också påpekat att det vore önskvärt att Taiwan
            erbjöds möjlighet att delta i UNFCCC som observatör. Australiens
            parlament har tagit ett beslut om att Taiwan bör erbjudas observatörsstatus
            liksom den centralamerikanska parlamentarikerförsamlingen och
            ett flertal Stillahavsriken. Även EU-parlamentet har antagit en
            resolution om att Taiwan bör erbjudas observatörsstatus.
          </p>
          <p xml:id="i-Y5mTA1qE3j1CKf98TD1QWN">
            Mot bakgrund av det anförda bör riksdagen ge till känna som sin
            uppfattning att regeringen driver frågan om Taiwan som observatör
            i UNFCCC.
          </p>
        </div>
        <div xml:id="i-EjzNnAF97E7n2SdT2WYyJN" type="motSignatures">
          <list xml:id="i-3mWQs8WLyiQZ1ToUWnF3Gg">
            <item xml:id="i-KmyHo3Jua5tKEtEW1WNYJW" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
