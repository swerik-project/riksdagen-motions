<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SfU-00007">
  <teiHeader>
    <fileDesc>
      <titleStmt>
        <title>med anledning av prop. 2009/10:44 Ändringar i premiepensionssystemet</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:44 Ändringar i premiepensionssystemet</title>
          <idno type="rdwebb">GX02Sf7</idno>
          <rs type="number">Sf7</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GX02Sf7/text</ref>
          <ref type="dokument_url_html">http://data.riksdagen.se/dokument/GX02Sf7</ref>
          <ref type="dokumentstatus_url_xml">http://data.riksdagen.se/dokumentstatus/GX02Sf7</ref>
          <ref type="doc">http://data.riksdagen.se/fil/810E2983-FF19-40CF-A219-DB031891037C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PWwK4aW8xRg3uXh6RhFiL7" type="basedOn"/>
        <correspContext corresp="i-PWwK4aW8xRg3uXh6RhFiL7">
          <ref>Proposition 2009/10:44</ref>
        </correspContext>
        <correspAction xml:id="i-3DJoSx9Y99dYRxSfYYYZJK" type="signed"/>
        <correspContext corresp="i-3DJoSx9Y99dYRxSfYYYZJK">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-KM3ihUphm7V6R5u8Up4Hgx" type="referral">
          <date when="2009-11-10"/>
        </correspAction>
        <correspAction xml:id="i-H69s2uroVw5DvawTyBVtzU" type="referral">
          <date when="2009-11-10"/>
        </correspAction>
        <correspAction xml:id="i-RC17zm6FcsM5ci3EkBnQhk" type="dismissal">
          <date when="2009-11-06"/>
        </correspAction>
        <correspAction xml:id="i-NvGyFwhQRCcqxs8KybES2d" type="dismissal">
          <date when="2009-11-06"/>
        </correspAction>
        <correspAction xml:id="i-25N43U4S7K5NE1J99GWfwQ" type="transfer">
          <date when="2009-11-05"/>
        </correspAction>
        <correspAction xml:id="i-6tMT3UvgEFrpZteKW4LaWk" type="submission">
          <date when="2009-11-05"/>
        </correspAction>
        <correspAction xml:id="i-jog7dcYQtZtWnYrKFSh3i" type="assigned"/>
        <correspContext corresp="i-jog7dcYQtZtWnYrKFSh3i">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9rSfCPPiyuHdjnHje3MfsQ" type="motBody">
        <div xml:id="i-67Y5hDsNy6xhLnqY3hRNPM" type="motProposal" subtype="förslag">
          <head xml:id="i-DUPYXFwtTzygYf8AW3gaxi">
            Förslag till riksdagsbeslut
          </head>
          <list xml:id="i-DQn91C818oBidn2UJa9YFt" style="ol">
            <item xml:id="i-KXVn9PMDp87EfnMB3aqWKA">
              Riksdagen tillkännager för regeringen som sin mening vad som
              anförs i motionen om att samtliga fonder som ingår eller vill
              ingå i premiepensionsutbudet ska deklarera social, etisk och miljömässig
              policy för investeringsverksamheten.
            </item>
            <item xml:id="i-2h1R3GJakVdNoBr7wUvQcq">
              Riksdagen tillkännager för regeringen som sin mening vad som
              anförs i motionen om att ge den nya pensionsmyndigheten i uppdrag
              att utveckla ett instrument för kartläggning av hur stor andel
              förnybar respektive fossil energi som fonden investerar i samt
              hur det kan tydliggöras för pensionsspararna på ett enhetligt
              sätt.
            </item>
            <item xml:id="i-9FGsnbLhkfYpiHbqDstcqF">
              Riksdagen tillkännager för regeringen som sin mening vad som
              anförs i motionen om att inom ramen för det statliga utbudet skapa
              placeringsalternativ med inriktning på förnybar energi, som tar
              miljöhänsyn och social och etisk hänsyn och vars profil ska vara
              överordnad avkastningskravet.
            </item>
            <item xml:id="i-9Hy4DtisoRJfYpJohsvKZv">
              Riksdagen tillkännager för regeringen som sin mening vad som
              anförs i motionen om att återkomma med förslag på utformningen
              av förstärkta kriterier för miljö och etik för det statliga förvals-
              och placeringsalternativet, för att bidra till ett klimatsmart
              samhälle.
            </item>
          </list>
        </div>
        <div xml:id="i-JoZrCFF9YU1buUW6qKY7QL" type="motContent">
          <head xml:id="i-Xr9kvgxrm9ZVrBP74qhBWX" type="h1">
            Inledning
          </head>
          <p xml:id="i-DWri38pv4x2ryCPbVQt5a2">
            I regeringens proposition föreslås ett antal förändringar i premiepensionssystemet.
            En del handlar om att Premiesparfonden den fond där alla de sparare
            som inte valt har hamnat kommer att ersättas av förvalsalternativ
            med åldersprofil och andra placeringsalternativ med skilda riskprofiler.
            Sjunde AP-fonden får i uppdrag att utveckla detta utbud.
          </p>
          <p xml:id="i-J5HqvWkAxB6r6PZb1bc9GK">
            I dagsläget kan människor inte aktivt välja Premiesparfonden,
            den är enbart för icke-väljarna. Varför människor inte har gjort
            något val kan dels handla om att man valt att inte välja, tyckt
            det varit svårt med ett oöverblickbart antal fonder eller haft
            andra skäl. Andelen förstagångsväljare som inte valde och vars
            pensionsmedel därför placerades i Premiesparfonden var 2008 hela
            98,4 %, ett procenttal som hela tiden har stigit under tvåtusentalet.
            År 2008 förvaltade Premiesparfonden totalt 27 % av de totala medlen
            i premiepensionssystemet. När det gäller personer omfattade det
            närmare 42 % av spararna.
          </p>
          <p xml:id="i-5hgLt1Y6LjEiB6RreGo1gX">
            Regeringen ska nu göra Premiesparfonden valbar. Det ska vara
            det statliga förvalsalternativet som ska vara ett bra alternativ
            för den som anser sig inte kunna sköta premiepensionsportföljen
            eller inte vilja välja. De som inte väljer aktivt ska placeras
            i fonder med en fördelning som bestäms utifrån pensionsspararens
            ålder, detta bl.a. för att bättre sprida risken. Människor som
            närmar sig pension kan t.ex. normalt vilja ta mindre risk än unga
            som har lång tid kvar till pensionen. Det kommer också att finnas
            statliga placeringsalternativ med olika riskprofil.
          </p>
          <p xml:id="i-JjKouze1Hgt9CnQiv4Ca9t">
            Det är bra att placeringar av icke-väljares alternativ görs tryggare
            och att man också aktivt ska kunna välja det statliga alternativet.
          </p>
          <p xml:id="i-7D8GaK8P7FwLk8P93KSLm8">
            De fem partier som står bakom pensionsreformen där val av premiefonder
            ingår kan samtidigt dra en lättnadens suck när det inte längre
            blir lika tydligt hur många som av olika skäl struntat i att välja.
            När antalet är stort visar det också misstro mot, missnöje med
            eller likgiltighet inför konstruktionen.
          </p>
          <p xml:id="i-EMrzjgdCctSMQ6tpgsMZbb">
            Miljöpartiets inställning är att människor i allmänhet vill ha
            en trygg pension och gärna att den ska vara förutsägbar. Att ägna
            tid åt att försöka förbättra den framtida pensionen genom att
            placera och omplacera i fonder eller aktier är det inte många
            som vill eller kan ägna sin tid åt. Vi har därför förståelse för
            att så många av olika skäl har valt att inte välja. Dessutom har
            det varit svårt att aktivt kunna välja utifrån hur placeringarna
            påverkar miljö och sociala förhållanden för dem som verkligen
            försökt sätta sig in i alternativen.
          </p>
          <head xml:id="i-5VyBMN48y8ycJ4VD11E9FX" type="h1">
            Etik, moral och miljö
          </head>
          <p xml:id="i-SCDsztiTnUyphaUHi8KHNc">
            När man placerar i fonder är risk och eventuell framtida avkastning
            en sak. Det finns också andra aspekter som människor kan ha minst
            lika stor anledning att vilja veta.
          </p>
          <p xml:id="i-GjYnvXq4YK3cfa83Zmxf1c">
            I dagsläget kan man via Premiepensionsmyndighetens hemsida få
            en översikt av fondutbudet och genom att kryssa i en ruta för
            etik och miljö få fram alla de fonder som har någon form av etik-
            eller miljöpolicy. Vad detta i praktiken innebär och på vilken
            nivå sådan hänsyn tas, skiljer sig åt mellan fonderna. Det är
            fonder som fondbolagen själva klassificerar som miljö/etiska och
            innebär att fonden antingen tar miljöhänsyn eller etisk hänsyn
            eller både och. Premiepensionsmyndigheten gör enligt information
            på hemsidan själv ingen värdering i den delen, men ställer en
            del krav på hur fondbolagen hanterar sina miljöplaceringar och
            etiska placeringar samt hur man kommunicerar och följer upp dem.
            I takt med ett ökat miljöintresse och i spåren av finanskrisen
            menar vi att det finns ett starkt intresse av båda dessa frågor.
            Det måste dock vara tillgänglig, begriplig och jämförbar information
            för att den ska ha ett riktigt värde i en valsituation. Begreppen
            används också olika.
          </p>
          <p xml:id="i-XsP871z3MCMuWVfRuuxDj1">
            När det gäller AP-fonderna så har dessa enligt lagens förarbete
            ett krav på sig att ta hänsyn till miljöaspekter och etiska dimensioner
            i sin placeringspolitik, utan att göra avkall på målet om en hög
            avkastning. Vad det i praktiken har inneburit har efter en viss
            fördröjd process utretts av den s.k. Kommittén om AP-fondernas
            etik- och miljöansvar som i november 2008 presenterade betänkandet
            Etiken, miljön och pensionerna.
          </p>
          <p xml:id="i-Bd7Q6QjcS72DDFH8bzvJs">
            I utredningen har man valt att använda den internationella beteckningen
            ESG (Environment, Social, Governance). AP-fonderna har valt olika
            ansatser och profil i sitt ESG-arbete. Några påvisbara negativa
            konsekvenser anses inte ha uppstått av detta och det har medfört
            begränsade administrativa kostnader. Utredningen lyfter också
            fram att AP-fondernas och andra investerares aktivitet i flera
            fall tycks ha bidragit till förbättringar i de företag fonderna
            är ägare i och till att frågor rörande miljö och etik ges större
            uppmärksamhet i företagen.
          </p>
          <p xml:id="i-Rjis9LRaVhGhRFvTnL9qjM">
            Utredningen ansåg också att målsättningen om att ta hänsyn till
            miljö, etik och andra hållbarhetsaspekter bör lyftas in i lagen.
            Man menade också att fonderna bör utveckla och tydliggöra den
            värdegrund man har som utgångspunkt för verksamheten, innefattande
            ESG-aspekter. Fonderna borde tydligt och klart formulera centrala
            värderingar som ska ligga till grund för hur man i praktiken agerar
            i sin placeringsverksamhet. Grundvärden i regeringsformen nämns
            som en naturlig utgångspunkt, liksom att säkerställa en god miljö
            för nuvarande och kommande generationer. Internationella konventioner
            som Sverige undertecknat bygger på denna hållning och bör därför
            också kunna ses som ytterligare utgångspunkt för fondernas värdegrundsarbete.
          </p>
          <p xml:id="i-AbVQGsAJ8bLuCqTJWLzXWm">
            Vi menar att man bör kunna ställa sådana krav även på de fonder
            som väljer att finnas som premiepensionsfonder inom ramen för
            det svenska pensionssystemet. I England införde regeringen fr.o.m.
            juli 2000 att alla engelska pensionsfonder ska deklarera social,
            ethical and environmental policies. Vi bör kunna göra detsamma.
          </p>
          <p xml:id="i-FgwF3GW9NS4xR8dZaon7Ug">
            Ambitionen kan vara olika hög hos olika fondföretag, och inriktningen
            kan betyda att det är mer eller mindre aktuellt. Vi menar dock
            att det alltid är aktuellt, och det är en viktig information för
            dem som ska välja. Men det är också en signal om att all inriktning
            på placeringsverksamhet och därmed direkt och indirekt stöd till
            olika företags verksamheter har en betydelse för hur utvecklingen
            i dessa branscher ser ut. När etik och miljö uppmärksammas får
            det konsekvenser i verksamheterna, vilket på sikt också innebär
            förbättrade arbetsförhållanden för människor och en bättre utveckling
            för miljön.
          </p>
          <head xml:id="i-BTsg7FRRavN6CqSkn14gkM" type="h2">
            Premiepensionsfonders roll i klimatfrågan
          </head>
          <p xml:id="i-HVmg8jxL9b6KTkwqUfY4Ne">
            Om en fond uppfyller compliance, dvs. efterlevnad av lagar och
            konventioner, är det en viktig nivå. Men det finns fonder som
            vill gå längre, och de medverkar därmed både direkt och indirekt
            till förändring. Ur konsumenters synvinkel behöver därför också
            andra ställningstaganden göras tydliga.
          </p>
          <p xml:id="i-BLQGtVvTtdv4zYjkM96j7D">
            Klimatfrågan är vår tids stora fråga. De fossila bränslenas påverkan
            på klimatet ställer mänskligheten inför en av de största utmaningarna
            någonsin: att minska sin energi­användning och ställa om till
            förnybara och hållbara energikällor. Det investerings­behov som
            ligger framför oss i förnybar teknik och infrastruktur är ofattbart
            stort, och tiden för handling är nu.
          </p>
          <p xml:id="i-2ThiFYVmz9p33UqCVftDfZ">
            Genom objektens höga kostnader och långa livslängd är det viktigt
            att alla nya investeringar går till rätt sak; varje krona som
            investeras i fossila bränslen i dag kommer att bidra till klimatförändringar
            de närmaste 5060 åren. Ur detta perspektiv är alla investeringar
            i fossil energiindustri problematiska; de bidrar till klimatförändringar
            och att skapa strukturer som upprätthåller samhällets beroende
            av fossila bränslen i framtiden.
          </p>
          <p xml:id="i-H1CgmF7s3nz2rQCc5Kdmqy">
            För att åskådliggöra detta har Miljöpartiet de gröna kartlagt
            FörstaFjärde AP-fondernas investeringar i den internationella
            energisektorn 2007, och hur mycket av fondernas kapital som satsas
            på fossila energikällor och teknik, jämfört med teknik i förnybar
            energi. Det visade sig att 98 % av AP-fondernas energiinvesteringar
            skedde i fossil energi. Betydande belopp används därmed till att
            stödja klimatstörande verksamhet samtidigt som investeringarna
            i förnybar energi är små.
          </p>
          <p xml:id="i-BE534prwKUbiThfnCX3boZ">
            I en motion (2008/09:Fi30) om AP-fonderna föreslog Miljöpartiet
            att AP-fondernas möjlighet att investera i bolag med fossil energi
            som huvudsaklig inriktning borde regleras. Detta avslogs i finansutskottet.
            I utskottsbehandlingens resonemang lyftes dock fram att utredningen
            som nämnts ovan ansåg att AP-fonderna borde kunna använda information
            för att utveckla strategier för framtida investeringar som tar
            hänsyn till etik, miljö och hållbarhet. Exempel på sådana strategier
            är nivåer för de samlade koldioxidutsläppen i förvaltningsportföljerna.
          </p>
          <p xml:id="i-M2Tb3WMnL3PAXUWBxrui5R">
            Ett steg på vägen är att fonderna tydligt deklarerar vilken typ
            av energi fossil eller förnybar man investerar i. Andel i kärnkraft
            är också en särskild upplysning människor kan vilja ha.
          </p>
          <p xml:id="i-7RswFAYzCZiarXPTADmgRg">
            Vi anser att den nya pensionsmyndigheten bör få i uppdrag att
            utveckla ett instrument för hur sådan kartläggning kan gå till
            och hur detta på ett tydligt sätt kan redovisas för konsumenterna,
            dvs. pensionsspararna. Detta vill vi ge regeringen till känna.
          </p>
          <head xml:id="i-3B6QqinSyxFb3fpNE2pMja" type="h2">
            Nytt särskilt statligt placeringsalternativ med förnyelsebar
            inriktning
          </head>
          <p xml:id="i-6jnqHYaPjGLM7NRGMdD4nF">
            I propositionen får Sjunde AP-fonden i uppdrag att utöver förvalsalternativet
            också tillhandahålla olika placeringsalternativ med skilda riskprofiler.
            Dessa hålls åtskilda från övriga på fondtorget för att tydliggöra
            att det är statliga placeringsalternativ. Vi anser att det i detta
            sammanhang är ett ypperligt tillfälle att skapa ett statligt placeringsalternativ
            som tar miljöhänsyn, social och etisk hänsyn och som är fullt
            inriktat på förnybar energi. Detta syfte och dess profil ska vara
            överordnat avkastningskravet, i stället för som alltid annars,
            tvärtom.
          </p>
          <p xml:id="i-Bwuk9AZ3Y8grJ3mc4kQjAh">
            På så vis skulle det äntligen finnas ett sådant alternativ för
            dem som önskar ta sådana hänsyn, vill bidra till utveckling på
            detta område, och är villiga att ta de risker som det kan innebära.
            Den samhälleliga och globala risken med för få investeringar i
            förnybar energi i förhållande till fossila energikällor med stora
            koldioxidutsläpp kan den enskilde bedöma vara betydligt större
            för framtiden än risken för en något sämre pension.
          </p>
          <p xml:id="i-SSMvwNHuPW6DtiVCaKnA6r">
            De som hittills velat hitta fonder som har en sådan inriktning
            har haft mycket svårt. De har varit hänvisade till att försöka
            välja mellan fonder med miljöprofil eller etisk profil, men har
            allt som oftast upptäckt att det finns andra miljöetiska nackdelar
            som överväger.
          </p>
          <head xml:id="i-Vir6bWtyGSaxSykHGMJE7A" type="h2">
            Mer offensiv hållning i det statliga utbudet
          </head>
          <p xml:id="i-TtyCdauwnATmFo8MWdGdrc">
            Vi anser också att staten bör vara mer offensiv när det gäller
            miljö och etik för hela det statliga utbud som kommer att ersätta
            Premiesparfonden. Det är, som sagts ovan, t.ex. inte rimligt att
            FörstaFjärde AP-fonderna gjort så stora investeringar i huvudsakligen
            fossil energi samtidigt som svensk politik för en global utveckling
            har motsatt inriktning. Detta trots att alla AP-fonder har inskrivet
            att de ska ta hänsyn till miljöaspekter och etiska dimensioner
            i sin placeringspolitik. Att det också står utan att göra avkall
            på målet om en hög avkastning tolkas uppenbarligen så ojämnt tungt,
            och med ett föråldrat synsätt, att formuleringarna skulle behöva
            moderniseras och göras mer offensiva för att driva på utvecklingen
            mer i rätt riktning. Sjunde AP-fonden som i dag förvaltar Premiesparfonden
            kan ha lagt större tonvikt vid miljöaspekter och etiska dimensioner.
          </p>
          <p xml:id="i-iNtcasGphDB3Xkp6Z461o">
            Vi anser därför att kriterierna när det gäller miljö och etik
            bör formuleras på ett starkare och tydligare sätt dels för samtliga
            AP-fonder, dels vilket är aktuellt i detta sammanhang för hela
            det statliga förvals- och placeringsalternativ som Sjunde AP-fonden
            ska utveckla och som ska ersätta Premiesparfonden.
          </p>
        </div>
        <div xml:id="i-6BS2fX3uQz92TSbyVEdMXX" type="signatureBlock">
          <list xml:id="i-X2mFan7XHU2DcF3WqVhdfJ">
            <item xml:id="i-KJneZ7JFrjiefcoLNvoZPT" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-SUZJ3W1dXiruLdqsiMoxmf" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-FZmgSg1b68sc75uKNqx4qz" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-8R96yjtM9FMG9Y5D7FGjAw" who="i-PPtpTU7erj7n8C4rdQihuK" type="signature">
              Lage Rahm (mp)
            </item>
            <item xml:id="i-JH4bFtD1qMNggBg3r4FMeC" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
