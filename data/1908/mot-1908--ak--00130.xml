<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1908/mot_1908__ak__130/mot_1908__ak__130-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 130. 11
          </p>
          <p>
            N:o 130.
          </p>
          <p>
            Af herr K. A. Staaff m. fl, om skrifvelse till Kungl. Maj:t angående
            expropriation af vattenfall.
          </p>
          <p>
            Riksdagen anhöll sistlidne år i skrifvelse till Kungl. Maj:t
            om fram- läggande af förslag till ändamålsenliga lagbestämmelser
            i fråga om grun- derna och sättet för bestämmande af lösen vid
            jords eller lägenhets at- stående för allmänt behof. Emellertid
            vill det synas, som om expropriationslagstiftningen jämväl i annat
            afseende än det, som i denna skrifvelse berördes, tarfvade någon
            ändring. Sålunda synes själfva rätten att expropriera såvidt angår
            staten och måhända äfven kommunerna i visst hänseende böra utvidgas.
            Expropria- tionsrättens omfång är i 1 $ af kungl. förordningen
            angående jords eller lägenhets afstående för allmänt behof sålunda
            bestämd: »Där Konungen pröfvar nödigt, att jord eller lägenhet,
            som enskild man, menighet eller inrättning tillhörer, begagnas
            skall, antingen till rikets försvar, till allmän väg, bro, hamn
            eller lastningsplats, till torg eller gata i stad, till uttapp-
            ning eller sänkning af sjö, till strömrensning, farled eller annan
            vatten- ledning, till allmän byggnad eller till dylikt allmänt
            behof, vare ägare pliktig att afstå hvad för ändamålet fordras;
            njute dock den, som häri- genom skada lider, ersättning därför.»
            Denna bestämmelse är efter vår mening för snäft tilltagen. Sedan
            genom senares tiders uppfinningar å elektroteknikens område vårt
            å vatten- fall ganska rika land erhållit möjlighet att i stor
            skala förse kommuner, industri och handtverk med elektrisk kraft,
            spörjer man sig med stigande bekymmer, huruvida så som det för
            närvarande är ställdt med vattenfallen
          </p>
          <pb facs="riksdagen-motions-pdf/data/1908/mot_1908__ak__130/mot_1908__ak__130-002.pdf"/>
          <p>
            12 Motioner i Andra Kammaren, N:o 130.
          </p>
          <p>
            landets invånare och produktion verkligen skola kunna få den
            nytta af ifrågavarande betydande naturrikedom, som vederborde.
            Förhållandet är ju nämligen, att allenast en mindre del af vatten-
            fallen — enligt gjorda beräkningar cirka 12 å 14 procent af landets
            hela vattenfallskraft — befinner sig i statens ägo, medan återstoden,
            d. v. s. den vida öfvervägande delen, är underlagd privat äganderätt.
            Den frågan framställer sig då, huruvida det är sannolikt, att
            denna väldiga i privat ägo befintliga kraft också kommer att användas
            på det för invånarne och produktionen mest förmånliga sätt och
            särskildt, huruvida man kan på- räkna, att den kommer att tillhandahållas
            till skäligt pris. I detta afseende måste man tyvärr hysa stora
            farhågor. Om vatten- fallskraften, förmedlad genom de elektriska
            ledningarna, kunde sägas vara underkastad fri konkurrens, är det
            gifvet, att priset skulle röna hälsosam inverkan däraf. Men det
            förhåller sig tydligen icke så. Då kraften icke lämpligen och
            utan stora kostnader kan öfverföras annat än till viss ut- sträckning,
            blifver förhållandet i stort sedt, att hvarje vattenfallsägare
            ensam så att säga ekonomiskt behärskar ett visst kringliggande
            område, där icke konkurrensen utan det faktiska monopolet kommer
            att råda. Trots detta skulle det icke vara alldeles uteslutet,
            att konsumenterna kunde erhålla kraft för skäligt pris, om man
            finge förutsätta, att vatten- fallen fått stanna i de ursprungliga
            ägarnes händer. Men en monopol- artad förvärfskälla drager med
            magnetisk styrka till sig spekulationen, och det är väl bekant,
            att spekulationen i vattenfall i vissa trakter af vårt land tagit
            stark fart. Får detta fortgå i afsevärd tid, torde all förhoppning
            vara ute, att vattenkraften, när den utnyttjas, skall betinga
            rimliga pris. Och hvad detta betyder i fråga om vår befolknings
            trefnad samt hela vår produktion och därmed våra möjligheter såsom
            industriidkande folk, behöfver ej sägas. Under sådana förhållanden
            se vi ingen annan utväg än att expro- priationslagstiftningen
            undergår en sådan ändring, att vattenfall kunna, där det för den
            allmänna hushållningen finnes nyttigt, exproprieras. Huru- vida
            några alldeles särskilda villkor för denna form af expropriation
            böra uppställas, tilltro vi oss icke att afgöra, utan torde den
            frågan lämpligen upptagas vid den utredning, hvarom vi ärna anhålla.
            Man kan spörja, huruvida ej en liknande nödvändighet visat sig
            1. de många länder i Europa, där vattenfall förekomma. Det är
            då att märka, att i dessa länder i allmänhet helt andra rättsregler
            i förevarande afseende råda än hos oss. Vattenfallen äro där till
            stor del lagda under det allmänna. Visserligen anses det allmänna
            ej alltid hafva på lämpligt och
          </p>
          <pb facs="riksdagen-motions-pdf/data/1908/mot_1908__ak__130/mot_1908__ak__130-003.pdf"/>
          <p>
            Motioner i Andra Kammaren, N:o 130. 13
          </p>
          <p>
            allmännyttigt sätt begagnat sig af denna fördel utan alltför
            släpphändt upplåtit vattenfall till den enskilda spekulationen.
            En liflig rörelse pågår därför i åtskilliga länder för rättelse
            härutinnan. Men hufvudsaken är likväl, att det allmänna har hand
            öfver en stor del af landets vattenkraft. I ett land åter, där
            vattenfallen i allmänhet utgöra enskild egendom, synes det första
            som måste göras vara att bereda möjlighet för det allmänna att
            till större utsträckning och för rimligt pris förvärfva vattenfall.
            I denna framställning hafva vi visserligen i främsta rummet haft
            vår tanke riktad på staten. Dock torde det af lättbegripliga skäl
            jämväl böra komma under öfvervägande, huruvida och under hvilka
            villkor kom- muner böra erhålla möjlighet till expropriation af
            vattenfall. På grund af hvad vi sålunda anfört, hemställa vi,
          </p>
          <p>
            att Riksdagen måtte i skrifvelse till Kungl. Maj:t anhålla, det
            täcktes Kungl. Maj:t efter nödig utredning framlägga förslag för
            Riksdagen till sådan ändring i gällande expropriationslagstiftning,
            att staten och, därest utredningen därtill gifver anledning, jämväl
            kommuner må under de villkor, som kunna finnas erforderliga, erhålla
            rätt till expropriation af vattenfall.
          </p>
          <p>
            Stockholm den 25 januari 1908.
          </p>
          <p>
            Karl Staaf. Joh. Ström. Ad. Wiklund. J. Bromée. G. Lindgren Jakob
            Pettersson. i Islingby. S. H. Kvarnzelius. Aug. Henricson. Victor
            Moll. K. G. Karlsson. Johan Ericsson. G. Jansson.
          </p>
          <p>
            Fridtjuv Berg. Ernst Beckman. Karl Starbäck.
          </p>
        </div>
      </div>
    </body>
  </text>
</TEI>
