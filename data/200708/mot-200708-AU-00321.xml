<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00321">
  <teiHeader>
    <fileDesc>
      <titleStmt>
        <title>Stöd i arbetslivet till personer med funktionshinder</title>
        <author corresp="i-WTCYyz27itjvuvffL1vZLi">av Elina Linna m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd i arbetslivet till personer med funktionshinder</title>
          <idno type="rdwebb">GV02A321</idno>
          <rs type="number">A321</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A321/text</ref>
          <ref type="dokument_url_html">http://data.riksdagen.se/dokument/GV02A321</ref>
          <ref type="dokumentstatus_url_xml">http://data.riksdagen.se/dokumentstatus/GV02A321</ref>
          <ref type="doc">http://data.riksdagen.se/fil/9633122B-E11D-4684-B3BE-9F2D91C782AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wc5pGcZ6JpJ98yFvMvnNTn" type="signed"/>
        <correspContext corresp="i-Wc5pGcZ6JpJ98yFvMvnNTn">
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-EZFR9kgVMvJxquYQzfRQy7">
          <date when="2007-10-16"/>
        </correspAction>
        <correspAction type="dismissal" xml:id="i-Cguq96QE3jJdRqFEnMZJr2">
          <date when="2007-10-16"/>
        </correspAction>
        <correspAction type="numbering" xml:id="i-JqaJrRrmR4L2ToZL1hMYAw">
          <date when="2007-10-05"/>
        </correspAction>
        <correspAction type="submission" xml:id="i-B1Hr47cXrLjGF9cEwU1pAk">
          <date when="2007-10-03"/>
        </correspAction>
        <correspAction type="transfer" xml:id="i-HeZPSnCUai71CXpNWKT2H7">
          <date when="2007-10-03"/>
        </correspAction>
        <correspAction type="assigned" xml:id="i-KtZwGRWyfrnCiw7G6jc3ag"/>
        <correspContext corresp="i-KtZwGRWyfrnCiw7G6jc3ag">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BubADBo26uSCJYmeQYTPsw">
            1 Förslag till riksdagsbeslut
          </head>
          <list style="ol">
            <item xml:id="i-Ai2x3xJksBZSbqGs7L3ryA">
              Riksdagen tillkännager för regeringen som sin mening vad som
              anförs i motionen om en översyn av regelsystemet när det gäller
              arbetshjälpmedel. 1
            </item>
            <item xml:id="i-3m5frj8h5rWNwWERa1yqYz">
              Riksdagen tillkännager för regeringen som sin mening vad som
              anförs i motionen om att regeringen bör utreda hur den nuvarande
              hjälpmedelsförsörjningen kan samordnas under en huvudman. 1
            </item>
            <item xml:id="i-TJ9d3rW4PNUCzDTsLrMpCM">
              Riksdagen tillkännager för regeringen som sin mening vad som
              anförs i motionen om förslag till en bättre anpassning av nödvändig
              facklitteratur för läshandikappade. 1
            </item>
            <item xml:id="i-5qJqyWxqSeNsQopquSf8gg">
              Riksdagen tillkännager för regeringen som sin mening vad som
              anförs i motionen om urholkningen av stödet till personligt biträde.
            </item>
            <item xml:id="i-3pGRjEyHg7jxd6f5xvtJLh">
              Riksdagen tillkännager för regeringen som sin mening vad som
              anförs i motionen om att det ekonomiska stödet för tolk till döva
              och hörselskadade bör förbättras.
            </item>
            <item xml:id="i-SWQUKcGra6Yqr8zfcYzABo">
              Riksdagen tillkännager för regeringen som sin mening vad som
              anförs i motionen om att bristande tillgänglighet bör omfattas
              av diskrimineringsförbudet.
            </item>
          </list>
          <p xml:id="i-PFY53TLxboFtyv8Yiui3Pu">
            1 Yrkandena 13 hänvisade till SfU.
          </p>
        </div>
        <div type="motContent">
          <head type="h1" xml:id="i-MHCoAtsituS3kNbuGRF3dg">
            2 Alla människors lika värde alla människors lika rätt
          </head>
          <p xml:id="i-PyFKh4zUothMs9t8HBjfyZ">
            I dag har vi en rad lagar, förordningar och en FN-stadga som
            slår fast grundprinciper om alla människors lika och omistliga
            värde och som är knutna till hennes existens. Rätten till utbildning,
            arbete, bostad, vård och omsorg är grundläggande för alla människor.
            Enligt FN:s sjunde standardregel om funktionshindrades rättigheter
            ska staterna erkänna funktionshindrades rätt till arbete på den
            reguljära arbetsmarknaden. Lagstiftningen får inte vara diskriminerande,
            och staterna har ett ansvar för att integrera personer med funktionshinder
            på arbetsmarknaden.
          </p>
          <p xml:id="i-S9P4K9G6dXcqMzhKvychaC">
            Även den svenska grundlagen erkänner människors rätt till arbete.
            I regeringsformens 2 § står det: Det skall särskilt åligga det
            allmänna att trygga rätten till hälsa, arbete, bostad och utbildning
            samt att verka för social omsorg och trygghet. Rätten till arbete
            är grundläggande för Vänsterpartiets politik. Arbete är grunden
            för samhällets välfärd och den enskildes möjligheter att försörja
            sig och leva ett värdigt liv. Arbetslöshet innebär att många människor
            förnekas rätten till arbete vilket drabbar såväl arbetslösa som
            löntagare. Med hög arbetslöshet kan villkoren för lönearbetet
            vara fortsatt dåliga för alldeles för många.
          </p>
          <p xml:id="i-GTKJkEDkKK5VdyKmnEhwvp">
            Den höga arbetslösheten och det ökade tempot i arbetslivet slår
            hårt mot personer med funktionshinder som medför nedsatt arbetsförmåga.
            Så länge kön till varje ledigt jobb är full av arbetslösa med
            allt lägre inkomster, kan arbetsgivarna välja och vraka bland
            sökande och anställda. Och så länge dessa omständigheter råder
            drabbas personer med funktionshinder, gravida, föräldrar med små
            barn, kvinnor i fertil ålder, äldre och personer med sjukdomshistoria
            extra hårt. Därför är målet om att full sysselsättning ska vara
            överordnat övriga finanspolitiska mål avgörande för människors
            rätt att delta i arbetslivet på lika villkor.
          </p>
          <p xml:id="i-YT7h8N6FKWhQSWPsS5u4aw">
            Enligt SCB har 1 miljon människor i Sverige en funktionsnedsättning.
            Bland dessa upplever hälften att deras funktionshinder leder till
            nedsatt arbetsförmåga. Personer med funktionshinder påverkas liksom
            alla andra av samhällsutvecklingen som helhet, och Vänsterpartiets
            politik för ökat stöd till personer med funktionshinder i arbetslivet
            kan inte ses som ett isolerat politikområde skilt från resten
            av våra ställningstaganden. Vänsterpartiet söker skapa ett solidariskt
            samhälle som präglas av jämlikhet och jämställdhet. Det är ett
            samhälle där var och en bidrar efter förmåga och där stöd ges
            till var och en efter behov. En sådan politik är starkt kopplad
            till en välfärdsstat med en stark offentlig sektor, ett högt skatteuttag
            som möjliggör generösa generella bidragssystem likaväl som särskilda
            bidrag till grupper med extra stora behov. Den generella välfärden
            kan bara försvaras genom kvalitetsförbättringar och stopp för
            privatiseringar.
          </p>
          <p xml:id="i-R1X38z8sChuaUw9aaC2KiJ">
            1990-talet med dess ekonomiska kris blev en period när vi i Vänsterpartiet
            fick inrikta arbetet i riksdag, kommuner och landsting på att
            förhindra försämringar. Det blev en tid när byggnationer inte
            gjordes tillgängliga, när det var svårt att få adekvat vård, hjälpmedel
            och färdtjänst och där det var lätt att spara på habilitering
            och rehabilitering. I samarbetet med Socialdemokraterna och Miljöpartiet
            lyckades vi återställa en del av detta.
          </p>
          <p xml:id="i-5XEmTmT6zcay39UdCjcth4">
            Vi är nu starkt oroade över hur den nya borgerliga regeringens
            politik på arbetsmarknaden kommer att slå mot personer med funktionshinder.
            Trots att arbetslösheten minskat under 2007 har inte långtidsarbetslösheten
            minskat och personer med funktionshinder är fortsatt överrepresenterade
            bland de arbetslösa. Regeringen försämrar villkoren för arbetslösa
            och sjuka med motiveringen att det ska löna sig att arbeta. Därmed
            utgår man ifrån att det i dag skulle löna sig att vara arbetslös
            och sjuk samt att dessa är fuskare som lever på bidrag för att
            det är mer förmånligt än att lönearbeta. Det visar på regeringens
            okunnighet och likgiltighet inför vanliga människors livsvillkor.
            De allra flesta människor vill jobba och försörja sig, kunna bidra
            till samhället, få arbetsgemenskap och känna ekonomisk trygghet.
            Därför är det en djupt orättvis politik att försämra för dem som
            redan har lägst inkomster samtidigt som man sänker skatten för
            de välbärgade. Den skattesänkarpolitik som högerregeringen bedriver
            utgör dessutom ett allvarligt hot mot den solidariskt skattefinansierade
            generella välfärden.
          </p>
          <head type="h1" xml:id="i-8kXh5tqLceTgW8DhXCNehP">
            3 Villkor på arbetsmarknaden för personer med funktionshinder
          </head>
          <p xml:id="i-PEKqbwyQP5wAReqjP4WEjf">
            Enligt Statistiska centralbyråns rapport Funktionshindrades situation
            på arbetsmarknaden 4:e kvartalet 2006 har 1 miljon människor i
            åldrarna 1664 år ett funktionshinder. Det motsvarar var femte
            person i arbetsför ålder. Andelen kvinnor med funktionshinder
            är större än andelen män. De vanligaste funktionshindren är rörelsehinder
            och astma/allergi. Varannan person med funktionshinder är mellan
            50 och 64 år. Bland personer med funktionshinder är det enligt
            SCB drygt en halv miljon människor som uppger att funktionshindret
            medför nedsatt arbetsförmåga.
          </p>
          <p xml:id="i-6yHx8aYm53AYp5DCntCJ9d">
            Enligt SCB:s undersökning från 2006 ingick 67 procent av personerna
            med funktionshinder i arbetskraften. Att ingå i arbetskraften
            innebär enligt SCB att man antingen är sysselsatt eller arbetslös.
            Motsvarande andel i arbetskraften bland personer utan funktionshinder
            var 80 procent och 78 procent för hela befolkningen mellan 16
            och 64 år. Bland personer med funktionshinder som medför nedsatt
            arbetsförmåga var däremot andelen i arbetskraften endast 50 procent.
            Dessutom är arbetslösheten bland personer med funktionshinder
            som medför nedsatt arbetsförmåga högre än bland övriga. År 2006
            uppgick arbetslösheten bland personer med funktionshinder som
            medför nedsatt arbetsförmåga till 6,2 procent jämfört med 4,5
            procent för hela befolkningen. Arbetskraftsdeltagandet och sysselsättningsgraden
            är således betydligt lägre bland personer med funktionshinder
            som medför nedsatt arbetsförmåga än bland personer utan funktionshinder
            och bland personer med funktionshinder som inte medför nedsatt
            arbetsförmåga.
          </p>
          <p xml:id="i-M8NBY4jZnmitDwgdc4B4qr">
            Förutom den låga sysselsättningsgraden och den höga arbetslösheten
            så finns det även andra problem i arbetslivet som slår hårt mot
            personer med funktionshinder. SCB visar att andelen heltidsarbetande
            personer med funktionshinder har sjunkit jämfört med 2004. Bland
            personer med funktionshinder som medför nedsatt arbetsförmåga
            och som är sysselsatta har endast 52 procent heltidsanställning,
            jämfört med 80 procent bland personer med funktionshinder som
            inte medför nedsatt arbetsförmåga. Kvinnor med funktionshinder
            arbetar deltid i högre utsträckning än män. Ett annat problem
            för personer med funktionshinder med nedsatt arbetsförmåga är
            den ökade andelen tidsbegränsade anställningar. Eftersom skyddet
            vid exempelvis sjukdom och uppsägning är kopplat till tillsvidareanställning
            i lagen om anställningsskydd, har visstidsanställda i praktiken
            inget skydd mot godtycklig behandling. Det slår hårt mot personer
            med funktionshinder som medför nedsatt arbetsförmåga och som kan
            vara i behov av extra skydd i lagen för att inte bli bortsorterade.
          </p>
          <p xml:id="i-CW1SvNx4hFDU9yKdJjhBQJ">
            SCB visar också i rapporten på den utbredda diskrimineringen.
            Bland personer med funktionshinder som medför nedsatt arbetsförmåga
            uppgav 21 procent att de blivit utsatta för diskriminering i arbetslivet
            på grund av sitt funktionshinder. Motsvarande andel bland personer
            med funktionshinder som inte medför nedsatt arbetsförmåga var
            5 procent. De vanligaste formerna av diskriminering är bl.a. diskriminering
            vid tillsättande av tjänst, lönesättning, avancemang, utbildning,
            uppsägning och kränkningar.
          </p>
          <p xml:id="i-5pmZGoUs6D3bcaedQRndWC">
            Den låga sysselsättningsgraden, den höga arbetslösheten, deltidsarbetslösheten,
            visstidsanställningarna och diskrimineringen mot personer med
            funktionshinder som medför nedsatt arbetsförmåga är ett stort
            problem, dels för den enskilde individens möjligheter att försörja
            sig och leva ett värdigt liv, dels för samhällsekonomin som går
            miste om människors insatser i arbetslivet.
          </p>
          <head type="h1" xml:id="i-TpQpRH52KHZ1uPCzRWAjrx">
            4 Ekonomisk situation för personer med funktionshinder
          </head>
          <p xml:id="i-27aAxRXis5MJC2gwYuZen3">
            Handikapprörelsens Utredningsinstitut (Handu) gjorde 2005 en
            undersökning med syfte att beskriva levnadsvillkoren för personer
            med funktionshinder. Då många saknar arbete och i stället har
            sjuk- eller aktivitetsersättning har många väldigt låga inkomster.
            En majoritet av de svarande har en bruttoinkomst som är lägre
            än 13 333 kronor i månaden. En av sex har en bruttoinkomst som
            är lägre än 7 333 kronor i månaden. Ensamstående har generellt
            sett en lägre personlig inkomst än vad sammanboende har. Det är
            främst kvinnorna som har de lägsta inkomsterna. Två tredjedelar
            av dem som har en bruttoinkomst under 13 333 kronor i månaden
            är kvinnor.
          </p>
          <p xml:id="i-DMDfqnppoe9DQoT4Nfyuup">
            De flesta personer med funktionsnedsättningar har merkostnader
            för sitt funktionshinder, men alla har för den skull inte handikappersättning.
            Till största delen beror det på att de inte ansökt om detta eller
            att de fått avslag på sin ansökan. En stor andel av dem som ändå
            har handikappersättning uppger att den inte täcker deras faktiska
            merkostnader för funktionshindret.
          </p>
          <p xml:id="i-Vb8kEm7ChbKJeJbHse3XSF">
            Var sjätte person med rörelsehinder eller synskada i undersökningen
            uppger att de haft svårigheter med att klara de löpande utgifterna
            för mat, hyra och räkningar under de senaste 12 månaderna. Många
            har svårigheter att klara löpande utgifter kopplat till funktionshindret.
          </p>
          <p xml:id="i-Bu5QJZ3X2qNzYhAHgwJARA">
            Riksdagen gav i samband med uppföljningen av den nationella handlingsplanen
            för handikappolitiken och efter förslag från Vänsterpartiet regeringen
            i uppdrag att belysa den totala ekonomiska situationen för personer
            med funktionshinder. Det gällde då bl.a. kostnader för läkarbesök
            och läkemedel, hjälpmedel, hemtjänst, färdtjänst m.m. Det gällde
            också hur ett mer vittomfattande högkostnadsskydd kunde införas.
            Eventuella likheter och skillnader i ekonomisk situation för kvinnor
            och män skulle belysas särskilt. Vi har vid flera tillfällen efterlyst
            denna översyn utan resultat.
          </p>
          <head type="h1" xml:id="i-3Eeu5WxbwD8FWo2gN1bP8a">
            5 De handikappolitiska målen
          </head>
          <p xml:id="i-NXnEDsoe9PBEt7TqxEgzy7">
            De handikappolitiska målen som riksdagen antagit i proposition
            1999/2000:79 Från patient till medborgare handlingsplan för handikappolitiken
            stipulerar följande:
          </p>
          <p xml:id="i-JZgRKEhowj9P82GXyxP8k">
            Att kunna delta i arbetslivet, och få sin försörjning genom eget
            arbete har stor betydelse för människors delaktighet och självbestämmande.
            Målet är att personer med funktionshinder skall ha samma möjligheter
            som personer utan funktionshinder att delta i arbetslivet. Det
            förutsätter att eventuella hinder undanröjs eller minskas och
            att kompensatoriska insatser vidtas för att minska ojämlikheter
            mellan människor med respektive utan funktionshinder.
          </p>
          <p xml:id="i-3ZfksVuDFd3guo3wspBU6c">
            Denna målsättning om arbetslivet innebär bl.a. att sysselsättningsgraden
            bland personer med funktionshinder ska vara lika hög som sysselsättningsgraden
            bland personer utan funktionshinder 2010. Arbetsmiljöverket och
            Arbetsmarkandsstyrelsen har ett särskilt ansvar för att dessa
            mål ska uppfyllas. Om dessa mål ska uppfyllas krävs dock mycket
            omfattande åtgärder.
          </p>
          <p xml:id="i-RdWuZLWL68cKUqKegysLgs">
            Att uppnå samma sysselsättningsgrad för personer med funktionshinder
            som för personer utan funktionshinder är en rättvisefråga alldeles
            oavsett om arbetslösheten generellt sett är hög i samhället. Däremot
            är det Vänsterpartiets övertygelse att full sysselsättning som
            överordnat mål i finanspolitiken och en utbyggd offentlig sektor
            skulle underlätta uppfyllandet av detta mål. Den fulla sysselsättningen
            ska däremot inte inrättas till priset av att arbetsvillkoren och
            lönerna försämras, utan tvärtom kombineras med trygga jobb med
            lön som går att leva på.
          </p>
          <head type="h1" xml:id="i-Qe3H4hYBeYVgKDSjT2seWC">
            6 Arbetshjälpmedel
          </head>
          <p xml:id="i-EYLgmPDHfQRfVHcoRgfJhC">
            Enligt SCB:s rapport Funktionshindrades situation på arbetsmarknaden
            4:e kvartalet 2006 har 75 procent av de sysselsatta personerna
            med funktionshinder som medför nedsatt arbetsförmåga behov av
            anpassning av sina arbetsförhållanden med exempelvis arbetsuppgifter,
            arbetstempo, arbetstider och hjälpmedel i sitt arbete.
          </p>
          <p xml:id="i-WwHQ8rAXfrfsrpRJUC1xkE">
            Sedan 1991 har Försäkringskassan och arbetsgivaren ansvar för
            finansiering av arbetshjälpmedel till personer med funktionshinder
            som varit anställda i mer än ett år. För den som har en anställning
            med lönebidrag, offentligt skyddat arbete, utvecklingsanställning
            och trygghetsanställning kan arbetsförmedlingen ge stöd till hjälpmedel
            så länge lönesubventionen lämnas. Från brukarna har det från första
            början rapporterats om problem med att det är två olika huvudmän
            och på Försäkringskassans hantering. Handikappförbundens samarbetsorgan
            HSO menar att hjälpmedelsförsörjningen bör samordnas under en
            och samma huvudman under hela anställningstiden eftersom det skulle
            underlätta för brukarna.
          </p>
          <p xml:id="i-NGktmWCK2MAFSnzvpjX23j">
            Utöver problematiken med två huvudmän har det blivit ett allt
            större fokus på arbetsmiljölagen och arbetsgivarens ansvar för
            olika anpassningsåtgärder.
          </p>
          <p xml:id="i-QGDpJNRqq1bHuedBsKiMS7">
            Arbetsmiljölagens portalparagraf innebär att arbetsmiljön ska
            anpassas till människors olika förutsättningar i fysiskt och psykiskt
            avseende. För att detta ska bli verklighet krävs att skyddsombud
            och regionala skyddsombud är tillräckligt många och att de har
            bra utbildning. Likaså krävs att Arbetsmiljöverket kan ge stöd
            åt skyddsombud och arbetsgivare för att lagen ska uppfyllas särskilt
            viktigt är samhällets stöd för mindre arbetsplatser.
          </p>
          <p xml:id="i-AToWm9WbjHJvzNxT2MWgjE">
            Personer med funktionshinder som är beroende av arbetstekniska
            hjälpmedel riskerar att få mycket svårt att komma in på och stanna
            kvar på arbetsmarknaden om denna förändrade tolkning etableras
            hos Försäkringskassan.
          </p>
          <p xml:id="i-CJYCgr5pfKXceVuWU3AFp">
            Få arbetsgivare är beredda att anställa en person med ett funktionshinder
            om man vet att man får ta extra kostnader för inköp och underhåll
            av de arbetshjälpmedel som en anställning skulle kräva. Detta
            kommer ytterligare att begränsa arbetsmarknaden för personer med
            funktionshinder.
          </p>
          <p xml:id="i-TVRbot1nBxMGapEP35cE4A">
            Andemeningen med stödet till arbetshjälpmedel har varit att ge
            utsatta grupper större möjligheter att komma in i arbetslivet.
            Om det är så att arbetsmiljölagens bestämmelser om arbetsgivaransvaret
            tolkas felaktigt och urholkar samhällets ansvar att ge hjälpmedel
            till den som är i behov av dessa, bör detta ses över.
          </p>
          <p xml:id="i-KgRsPk8TKYUPRZTuEpBUJr">
            Mot bakgrund av det som anförs bör regeringen få i uppdrag att
            göra en översyn av hur reglerna för att få arbetshjälpmedel tillämpas.
            Detta bör riksdagen som sin mening ge regeringen till känna.
          </p>
          <p xml:id="i-WTQKHbvX5jU5vYwFy6Vpz6">
            På grund av de problem som uppstår till följd av att ansvaret
            för arbetshjälpmedel är delat mellan två huvudmän bör regeringen
            även utreda hur den nuvarande hjälpmedelsförsörjningen kan samordnas
            under en huvudman. Detta bör riksdagen ge regeringen till känna.
          </p>
          <p xml:id="i-XjYoz3sdNjjpb2LgX86jeX">
            Vidare tillför vi extra resurser till Arbetsmarknadsverkets förvaltningsanslag
            i vår budgetmotion för 2008 för att förbättra stödet till långtidssjuka
            arbetslösa och personer med funktionshinder. Inom ramen för denna
            satsning skulle personer med funktionshinder och långtidssjukskrivna
            kunna ha en kontaktperson på arbetsförmedlingen under hela anställningstiden
            när det gäller hjälpmedel, introduktion på arbetsplatsen, kontakt
            med myndigheter osv.
          </p>
          <head type="h1" xml:id="i-JFJgCU3UXGxdPNcZyzpybt">
            7 Facklitteratur
          </head>
          <p xml:id="i-SvZvtz8WgC5sd3LQ2r14ku">
            Personer med funktionshinder i arbetslivet har samma behov som
            andra att fortbilda sig inom sitt yrkesområde och därmed kunna
            utvecklas i sin yrkesroll. Nu har många stora svårigheter att
            få del av information för sin fortbildning.
          </p>
          <p xml:id="i-RfePU5P2Sw9wA9v9WKPTXg">
            Det måste utvecklas ett enkelt och effektivt sätt för exempelvis
            synskadade och andra läshandikappade att få tillgång till nödvändig
            facklitteratur. Vänsterpartiet anser att en anpassning av facklitteraturen
            bör ses som ett personligt arbetshjälpmedel och inte belasta arbetsgivaren.
          </p>
          <p xml:id="i-UAdWNwooRT2wEVK7ZFAjmb">
            Försäkringskassan har tidigare bekostat inläsning av facklitteratur
            inom ramen för bidraget för arbetshjälpmedel till personer med
            funktionshinder i arbetslivet. Men även här har Försäkringskassan
            börjat ändra sin hållning med motiveringen att facklitteratur
            inte kan anses vara arbetshjälpmedel. Det behöver införas en regel
            där det klart står att facklitteratur är ett arbetshjälpmedel.
            Detta bör riksdagen ge regeringen till känna.
          </p>
          <head type="h1" xml:id="i-WTjedphY3BjJCWsW3snKdw">
            8 Stöd till personligt biträde
          </head>
          <p xml:id="i-M66D1rQHB7byVUBCZQ8F3i">
            Stöd till personligt biträde är ett ekonomiskt stöd till en arbetsgivare
            eller annan som har kostnader för ett personligt biträde till
            en person med arbetshandikapp. Det kan vara som anställd, som
            företagare eller fri yrkesutövare. Det kan också vara för att
            kunna ta del av ett arbetsmarknadspolitiskt program, arbetslivsinriktad
            rehabilitering eller praktisk arbetslivsorientering.
          </p>
          <p xml:id="i-QsbWVwCgwFBPNxRRMbHDLo">
            Riksdagen beslutade under våren 2006 om en höjning av ett annat
            stödinstrument enligt samma förordning, nämligen lönebidraget.
            Detta är ett positivt steg för att öka möjligheten för personer
            med funktionshinder att få ett arbete.
          </p>
          <p xml:id="i-NQi5Rw7CmLvXpn8z1WDhWr">
            Den hårda konkurrensen på arbetsmarknaden kräver en utveckling
            och förstärkning av de stöd som avser personer med funktionshinder
            som medför nedsatt arbetsförmåga. Det handlar om att skapa likvärdiga
            förutsättningar för dem som söker arbete eller som måste utvecklas
            på sin anställning för att kunna behålla jobbet.
          </p>
          <p xml:id="i-Mszvtnhd5zmLpDM8dVD13A">
            Insatsen stöd till personligt biträde har i dag en stor betydelse
            för bl.a. synskadade, för att kunna utföra arbetet enligt uppsatta
            krav i arbetslivet. Det kan handla om läs- och skrivhjälp, ledsagning
            samt andra moment där synnedsättningen är ett hinder.
          </p>
          <p xml:id="i-7eo19kiZiQHWkhefgjirEj">
            Det nuvarande taket för bidraget har varit oförändrat i drygt
            10 år. Detta innebär att effekten av bidraget har urholkats med
            ökade lönekostnader etc. Vänsterpartiet finner detta otillfredsställande
            och det försvårar möjligheterna för vissa personer med funktionshinder
            att ta en plats i arbetslivet. Regeringen bör därför göra en uppföljning
            av utvecklingen och ge förslag på hur bidragstaket kan höjas.
            Detta bör riksdagen ge regeringen till känna.
          </p>
          <head type="h1" xml:id="i-Wp9JuukqhrGftQBTHopQuE">
            9 Dövas rätt till tolkning i hela landet
          </head>
          <p xml:id="i-UBUf5GA8uuzWQQEmx2XYYU">
            För döva och gravt hörselskadade är det viktigaste arbetshjälpmedlet
            att vid behov få tillgång till teckentolk så att de kan förstå
            och delta i viktiga möten och diskussioner. Teckentolkar är i
            dag landstingens ansvar och det ser olika ut runt om i landet
            när det gäller möjligheten att få teckentolk. Budgeten i flera
            landsting för teckentolkning räcker inte till, vilket försvårar
            dövas och hörselskadades möjligheter i arbetslivet.
          </p>
          <p xml:id="i-9JtnR3Q3DrcpsHG5EajUQ9">
            AMS beräknar i sitt budgetunderlag för 2008 att en höjning av
            stödet från dagens 50 000 kronor per år till 150 000 kronor per
            år till den som behöver tolk i arbetslivet skulle kosta 7 500
            000 kronor per år. Detta stöd skulle förbättra möjligheterna för
            döva och hörselskadade i arbetslivet. Vänsterpartiet avsätter
            resurser för detta under anslag 22:3 Köp av arbetsmarknadsutbildning
            utgiftsområde 13 i vår budgetmotion för 2008.
          </p>
          <p xml:id="i-H7snJk4NvudFJga81h9yYb">
            Mot bakgrund av det som anförs bör regeringen förbättra i enlighet
            med förslaget ovan. Detta bör riksdagen som sin mening ge regeringen
            till känna.
          </p>
          <head type="h1" xml:id="i-NK6U3mZfVhNLv7ZFPgsUo2">
            10 Arbetsplatsernas tillgänglighet
          </head>
          <p xml:id="i-MDAQ6p1wYYbPLMj9ThgzX5">
            Att arbetsplatserna har god fysisk tillgänglighet samt tillgång
            till information är avgörande för att personer med funktionshinder
            ska kunna delta på lika villkor i arbetslivet. Enligt den nationella
            planen för handikappolitiken ska samhället göras tillgängligt
            för personer med funktionshinder år 2010. För att detta ska vara
            möjligt krävs satsningar på kollektivtrafik och byggnader men
            också på arbetsmiljön och resurser för Arbetsmiljöverket att initiera
            detta arbete. Vänsterpartiet avvisar regeringens omfattande nedskärningar
            på Arbetsmiljöverket och tillstyrker ytterligare resurser i vår
            budgetmotion för 2008.
          </p>
          <p xml:id="i-3633iMPcVpn7bK35JweV9t">
            Diskrimineringskommittén föreslår i sitt slutbetänkande SOU 2006:22
            att bristande tillgänglighet i lagens mening ska tolkas som diskriminering,
            och därmed omfattas av diskrimineringslagstiftningen. Kommittén
            föreslår dock att det även ska införas ett skälighetsrekvisit
            vid kravet på tillgänglighet som väger nyttan av tillgänglighet
            mot kostnaden.
          </p>
          <p xml:id="i-XMDsej7htfLqBNwYJ7Zccd">
            Mot bakgrund av det som anförs bör regeringen återkomma med förslag
            om en ny diskrimineringslagstiftning som innehåller ett förbud
            mot bristande tillgänglighet i den mån det är skäligt att kräva
            det. Detta bör riksdagen som sin mening ge regeringen till känna.
          </p>
          <head type="h1" xml:id="i-Vkv19V2kktB3a3JBg6NQxE">
            11 Samhall
          </head>
          <p xml:id="i-Tcq9fwfHjW3c15tfck9r1R">
            Arbetsmarknaden för funktionshindrade måste förbättras på olika
            sätt. Vänsterpartiet föreslår en jobbsatsning i offentlig sektor,
            jobb som ger både anställningar och underlättar deltagande i arbetslivet.
            För år 2008 föreslås 40 000 jobb. För att bredda arbetsmarknaden
            ytterligare för personer med funktionshinder vill vi tillföra
            mer resurser till Samhall.
          </p>
          <p xml:id="i-455yEaq1uVGQ2wMmJm5vLg">
            Samhalls uppdrag är att skapa meningsfulla och utvecklande arbetstillfällen
            för personer med funktionshinder som medför nedsatt arbetsförmåga.
            För att detta uppdrag ska vara möjligt måste Samhall finnas i
            hela Sverige och ta ett regionalt ansvar. Samhall finns i dag
            i 250 av Sveriges kommuner och har 21 219 personer med funktionshinder
            anställda. Företaget har inga vinstkrav, däremot krav på en budget
            i balans. Samhall är helägt av staten och en viktig del av den
            svenska arbetsmarknadspolitiken.
          </p>
          <p xml:id="i-H19XniJEe6wuRWKWrMgRPU">
            För närvarande pågår en strukturomvandling inom Samhall där alltmer
            tillverkningsindustri läggs ned och ersätts med arbete inom tjänstesektorn.
            Det är på ett sätt en nödvändig omställning som motsvarar villkoren
            på arbetsmarknaden i övrigt. Men den får inte innebära att människor
            blir utslagna till följd av att man inte orkar med tempot.
          </p>
          <p xml:id="i-SitVVpwTUGFZSEr7jrfFxK">
            Samhalls verksamhet mäts i antalet arbetstimmar. För 2007 har
            regeringen fastställt antalet arbetstimmar till 23,7 miljoner.
            Det är en miljon lägre jämfört med målet för 2006. Därmed har
            Samhall nått en smärtgräns för att kunna upprätthålla sin verksamhet
            på de orter där man finns i dag. I budgetpropositionen för 2008
            fastställer regeringen återigen ett mål om 23,7 miljoner arbetstimmar
            för Samhall. Det innebär att företaget kan tvingas minska verksamheten
            bl.a. på orter där arbetsmarknaden är svag.
          </p>
          <p xml:id="i-MJdqcaQtREMow59qLSFvMj">
            Enligt Samhalls budgetunderlag för 2008 krävs en nivå runt 25
            miljoner arbetstimmar för att Samhall ska finnas i hela landet.
            Det är en nivå som Samhall anser sig ha möjlighet att vidmakthålla
            och även på sikt öka. Vänsterpartiet anser att antalet arbetstimmar
            bör ligga runt 25 miljoner för att Samhall ska kunna fullgöra
            sitt uppdrag.
          </p>
          <p xml:id="i-4jWJcdZJxKzsb14Zbs8PRn">
            I Vänsterpartiets budgetmotion för 20082010 tillför vi mer resurser
            till Samhall AB i form av ökad merkostnadsersättning för att kunna
            erbjuda fler sysselsättning och att erbjuda sysselsättning med
            stor geografisk spridning under bättre arbetsvillkor.
          </p>
          <p xml:id="i-LMHRzwtyaABMkzGsFwVWia">
            För 20082010 föreslår vi att merkostnadsersättningen ökar med
            ytterligare 400 miljoner kronor per år så att den täcker ytterligare
            1 miljon arbetstimmar, vilket motsvarar ca 700 arbetstillfällen.
          </p>
          <p xml:id="i-77iomdZ3qXvxcZHkiNGkox">
            Vi instämmer vidare i ett förslag från AMS budgetunderlag för
            2008 om att lönebidrag för redan anställda utökas till anställda
            långtidssjukskrivna som inte kan återgå till tidigare arbetsuppgifter
            eller program.
          </p>
          <head type="h1" xml:id="i-SNuK747GTxzwdy4xpPgzVR">
            12 Arbetsmarknadspolitik
          </head>
          <p xml:id="i-GFhQb7WwpLrkMtYQZvQ2T6">
            Regeringens omfattande nedskärningar på arbetsmarknadspolitiska
            program slår hårt mot personer med funktionshinder som medför
            nedsatt arbetsförmåga och som är arbetslösa i högre utsträckning
            än personer utan funktionshinder. Sedan regeringens tillträde
            har man minskat antalet platser i arbetsmarknadspolitiska program
            från 138 000 i genomsnitt per månad 2006 till 95 000 i genomsnitt
            per månad 2008. De enda kvarvarande programmen är avsedda för
            långtidsarbetslösa som är utförsäkrade ur arbetslöshetsförsäkringen
            och därmed hänvisade till jobb- och utvecklingsgarantin för att
            vara berättigade till fortsatt ersättning. Nedskärningarna har
            resulterat i att antalet platser i arbetsmarknadsutbildning har
            halverats på ett år samt att AMS har infört ett moratorium för
            anvisning till program med aktivitetsstöd.
          </p>
          <p xml:id="i-AZHpUcmFMnVi7JYnQ54WZt">
            Vänsterpartiet föreslår förutom våra satsningar på fler jobb
            i den offentliga sektorn en rad åtgärder för att återställa den
            solidariskt skattefinansierade generella och generösa arbetslöshetsförsäkringen.
            Dessutom föreslår vi insatser i vår budgetmotion för att återställa
            och förbättra stödet till arbetslösa. Vi vill föra en aktiv arbetsmarknadspolitik
            där en högre andel av de arbetslösa ska erbjudas plats i aktiva
            åtgärder på ett tidigt stadium. Under 2008 avsätter vi resurser
            för 15 000 platser i genomsnitt per månad i arbetsmarknadsutbildning,
            samt särskilda satsningar på 2 000 platser i arbetsmarknadsutbildning
            på gymnasienivå för unga långtidsarbetslösa mellan 20 och 24 år.
            Detta är en politik som syftar till att säkerställa trygghet och
            omställning i arbetslivet för alla löntagare och arbetslösa samt
            att garantera värdighet i omställning.
          </p>
        </div>
        <div type="motSignatures">
          <list>
            <item xml:id="i-5TvV6Z1wXfo7e6UJFicf8r">
              Elina Linna (v)
            </item>
            <item xml:id="i-4EdwUYzpWid5BTfsrhr7E4">
              Josefin Brink (v)
            </item>
            <item xml:id="i-FLT3jWjuywjVWpuHD2Ybnv">
              Torbjörn Björlund (v)
            </item>
            <item xml:id="i-NZEbmvcVKKC7oq5JpdTyHu">
              Kalle Larsson (v)
            </item>
            <item xml:id="i-W2nVFxYKeijP3xaGoVqNxP">
              Eva Olofsson (v)
            </item>
            <item xml:id="i-NnsMKtuvJfa44bpeLsR66d">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
