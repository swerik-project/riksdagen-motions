<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00274">
  <teiHeader>
    <fileDesc>
      <titleStmt>
        <title>Gränsen för det offentliga åtagandet</title>
        <author corresp="i-Ev6Dx3pWj2WT32VGQpabaz i-17rLcHuXL7eT8W1nwmMH4h">av Finn Bengtsson och Sotiris Delis (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:274 av Finn Bengtsson och Sotiris Delis (båda M)</title>
          <idno type="rdwebb">H302274</idno>
          <rs type="number">274</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302274/text</ref>
          <ref type="dokument_url_html">http://data.riksdagen.se/dokument/H302274</ref>
          <ref type="dokumentstatus_url_xml">http://data.riksdagen.se/dokumentstatus/H302274</ref>
          <ref type="docx">http://data.riksdagen.se/fil/31AA0B9D-F118-4B6C-900A-939EF79DE5B7</ref>
          <ref type="pdf">http://data.riksdagen.se/fil/F3D36D5C-DEBC-4E37-A3BF-0DCD2592957D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-17rLcHuXL7eT8W1nwmMH4h</idno>
            <name>Sotiris Delis</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QMr2vwxfvGUnKSByEb7Ehp" type="signed"/>
        <correspContext corresp="i-QMr2vwxfvGUnKSByEb7Ehp">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-17rLcHuXL7eT8W1nwmMH4h"/>
        </correspContext>
        <correspAction xml:id="i-RyKctQJoBxWT12KsLTmTVf" type="submitted">
          <date when="2015-10-01"/>
          <time when="13:27:03"/>
        </correspAction>
        <correspAction xml:id="i-V3PV7jY2oWEX4aMZxkEURW" type="reviewed">
          <date when="2015-10-01"/>
          <time when="17:21:38"/>
        </correspAction>
        <correspAction xml:id="i-XBFPEcGZG1Gb3v2mMzACHW" type="referred">
          <date when="2015-10-13"/>
        </correspAction>
        <correspAction xml:id="i-6hNKYapBJFdES11DdX8hU8" type="assigned">
          <date when="2016-10-17"/>
          <time when="10:52:34"/>
        </correspAction>
        <correspContext corresp="i-6hNKYapBJFdES11DdX8hU8">
          <ref type="assignedTo">Socialutskottet</ref>
        </correspContext>
        <correspAction xml:id="i-UQTBTjJtLANcDJrRqgjKnc" type="behandlas_i"/>
        <correspContext corresp="i-UQTBTjJtLANcDJrRqgjKnc">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dd9c3U6zW2sBNXZbRh7oHn" type="motHeader">
        <div xml:id="i-Nb1RyGk3AqhiCZF9nSBB4U" type="motTitle">
          Motion till riksdagen 2015/16:274 av Finn Bengtsson och Sotiris
          Delis (båda M) Gränsen för det offentliga åtagandet
        </div>
      </div>
      <div xml:id="i-EemCT5FucsMqgwyk4t7RJ5" type="motBody">
        <div xml:id="i-LoVphktE2FJvnChMbopgMU" type="motProposal" subtype="förslag">
          <head xml:id="i-4PujmKWjGUwNc747mxsK4J">
            Förslag till riksdagsbeslut
          </head>
          <list xml:id="i-6UdKUf1MmVLyHHD2MydG4K" style="ol">
            <item xml:id="i-VBpeiBB2xoP3p4SYZAikt7">
              Riksdagen ställer sig bakom det som anförs i motionen om en politisk
              analys av hur gränsen för det offentliga åtagandet och individers
              önskemål ska mötas i framtiden och tillkännager detta för regeringen.
            </item>
          </list>
        </div>
        <div xml:id="i-PLhBcU5P1p1XpN42qzTmRf" type="motContent">
          <head xml:id="i-AkZFgNXfVPen12bnpCKZS7" type="h1">
            Bakgrund
          </head>
          <p xml:id="i-7VxyHjFeqoxPgZEXXJc3gj">
            Det finns sedan länge en bred parlamentarisk samsyn i Sverige
            kring en solidarisk skattefinansiering av våra gemensamma trygghetssystem
            i välfärden. Men forskning har visat att med en utblick över ett
            antal decennier framåt, och givet den relativt säkra demografiska
            utveckling som vi kan förutspå med allt fler som blir allt äldre,
            så kommer våra gemensamma trygghetssystem att utsättas för många
            och stora påfrestningar. Inte minst gäller detta den idag gällande
            solidariska finansieringsprincipen, som vi så gärna vill behålla,
            men som man kan förutse kan komma att ifrågasättas om färre ska
            försörja fler och vi inte finner lösningar på detta som kan ske
            med en så bred parlamentarisk samsyn som är möjlig att uppnå.
          </p>
          <p xml:id="i-7VqqEDxwV7DJvPjGo2M42D">
            Förutsättningen för att detta ska kunna ske under ordnade omständigheter
            är att diskussionen kommer igång så snart som möjligt. Det är
            därför viktigt att politiska beslutsfattare i allmänhet och lagstiftare
            i synnerhet inleder en diskussion om hur det offentliga åtagandet
            inom välfärden bäst kan utformas i en föränderlig framtid. För
            att påskynda denna process föreslår vi en analys av hur ekonomiskt
            hållbara våra offentligfinansierade välfärdssystem är i framtiden,
            när gränsen för det offentliga åtagandet kan komma att bli ifrågasatt
            och vilka lösningar som kan stå till buds för att klara ut detta.
          </p>
          <p xml:id="i-Ha5H6sPttyqStEKdVWyctn">
            För att ytterligare understryka behovet av en sådan analys kan
            ett antal exempel lämnas på att det redan idag finns verksamhet
            som går utanför det offentliga åtagandet i den gemensamma välfärden
            och där olika typer av enskild tilläggsfinansiering sker. Detta
            utan att den politiska diskussionen lyft upp frågorna om hur vi
            bör möta denna utveckling, trots att den ständigt är i ökande
            snarare än i avtagande.
          </p>
          <p xml:id="i-FjFTde7efeyRMgHZyK2Nhz">
            Exempel utgörs av att egen tilläggskostnad krävs utanför högkostnadsskyddet
            för läkemedel när inte de billigaste kopiorna inköps men kanske
            behövs. Privat tecknade sjukvårdsförsäkringar ökar i antal, och
            här ses dessutom att detta sker främst för människor som arbetar
            i det privata näringslivet och inte bland offentliganställda.
            Detta riskerar, om vi inte analyserar problemet och finner lösningar
            som man kan enas kring, att splittra den arbetande befolkningen
            i ett A- och ett B-lag där de offentliganställda tillsammans med
            dem som inte arbetar tillhör den senare gruppen medan de andra
            å andra sidan betalar dubbelt för sin sjukvård. Detta är på sikt
            inte hållbart om utvecklingen raskt fortsätter i den riktning
            som trenderna idag visar.
          </p>
          <p xml:id="i-US3c8gRb375EmeP6SAHaXo">
            Ett annat fenomen som redan finns idag men som politiker inte
            adresserar korrekt och med full öppenhet är det som kallas blandfinansiering
            eller ”co-payment”. Idag finns detta i vissa men inte alla landsting
            för vissa medicinska åtgärder, och innebär att en samfinansiering
            mellan landstingen och den enskilde patienten erbjuds om man väljer
            ett något bättre men dyrare alternativ än det som landstinget
            erbjuder som kostnadsfritt basutbud inom ramen för den, i detta
            sammanhang, kraftigt subventionerade patientavgiften.
          </p>
          <p xml:id="i-NG3TgmyFfojkXovPfnHQa6">
            Konkreta exempel på existerande sådan samfinansiering är inopererande
            av vissa bättre och dyrare linser i ögat vid grå starr och ersättningar
            för utvidgat stöd av hörapparater. Att en del landsting valt att
            tillåta inköp med extra ersättning från enskilda patienter av
            bättre vård i dessa sammanhang sammanhänger med att den medicinska
            professionen gjort bedömningen att den dyrare åtgärden är så pass
            mycket bättre att den ger patienten ett omedelbart mervärde och
            landstinget och samhället ett mervärde på sikt genom att patienten
            förväntas uppnå ett långvarigt bättre hälsotillstånd som minskar
            kommande utgifter för sjukvård inom ramen för landstingets och
            det offentligas åtagande. Det vill säga ett vinn-vinn-förhållande
            har uppstått för båda parter, varför en delning av kostnadsansvaret
            mycket väl kan motiveras både ur patient- och ur skattebetalarsynpunkt.
          </p>
          <head xml:id="i-2Lrfs4mbXeqrHBACBPccy2" type="h1">
            Motivering
          </head>
          <p xml:id="i-RusRxKfKBnzjs9WRNFQC1g">
            Men, och det är detta som är det problem som måste upp på bordet,
            inte alla landsting erbjuder sådana lösningar och inte alla patienter
            har råd med sin del av samfinansieringskostnaden när sådan möjlighet
            till bättre vård erbjuds, samtidigt som vi på goda grunder kan
            anta att denna typ av verksamhet raskt kan komma att öka i volym.
            Avsaknaden av en politisk analys och diskussion kring detta fenomen
            av var gränsen för det offentliga åtagandet går är därför tydlig
            och måste påskyndas.
          </p>
          <p xml:id="i-PoEQzRthWZGFD9B4CmuVbL">
            Ännu ett aktuellt exempel på problematiken med gränsdragning
            för det offentliga åtagandet som vi vill ge och som motiverar
            denna motion är inom äldreomsorgen. Det allt ökande behovet av
            äldreomsorg är uppenbar, och glädjande nog har alliansregeringen
            tillsett att valfriheten att välja eller välja bort sådan äldreomsorg
            som man själv vill ha eller inte vill ha har ökat markant under
            senare år. Vi hoppas att den nytillträdda rödgröna regeringen
            menar allvar med sitt påstående om att denna valfrihet fortsatt
            ska värnas, även om man i de förslag som förefaller komma från
            denna regering inom exempelvis hur äldreomsorgen får bedrivas
            tyvärr måste betvivla den verkliga ambitionen i detta påstående.
          </p>
          <p xml:id="i-5KnnSbtREHSCPpJbdVx8hJ">
            Inte desto mindre ser vi inom äldreomsorgen att valfriheten för
            hur den kommer att utformas i framtiden nog måste öka ytterligare
            jämfört med idag, och definitivt inte minska. Valfrihet innebär
            för många att man även vill kunna välja något som kanske inte
            faller inom ramen för vad det offentliga åtagandet är berett att
            ersätta med de biståndsbeslut som idag måste fattas i alla enskilda
            fall. Ska det då vara möjligt att själv bekosta sådana önskemål
            utöver det som biståndsbeslutet medger, och hur ska i så fall
            gränsdragningen för detta utformas mellan den offentliga ersättningen
            och individens egen utgift?
          </p>
          <p xml:id="i-UxAvnmVr8dErVCC4tKw8Pu">
            Sammantaget ansåg vi därför i en motion under föregående riksmöte
            att det var nödvändigt att man politiskt analyserar denna alltmer
            framväxande problematik och kommer med förslag på hur detta med
            möjligheter till samfinansiering mellan vad det offentliga åtagandet
            bekostar och vad individer själva eventuellt önskar komplettera
            med utifrån sina egna unika behov.
          </p>
          <p xml:id="i-Eu31RMhbQYj39naENCqpMW">
            När utskottet behandlade detta förslag avstyrktes emellertid
            motionen med den enda motiveringen att ”utskottet välkomnar Smers
            rapport om etiska aspekter på med- och egenfinansiering”.
          </p>
          <p xml:id="i-ViKHsii9qYoZ8YPQWKoqVt">
            Mycket riktigt har Statens medicinsk-etiska råd (Smer) analyserat
            frågeställningen och kommit fram till att med- och egenfinansiering
            i vården kan ifrågasättas ur ett rent etiskt perspektiv. Vi i
            vårt parti reserverade oss emellertid mot denna analys, då det
            bland annat saknades en koppling till hur ett i vårt tycke tveksamt
            etiskt ställningstagande också kunde knytas till ett politiskt
            ansvar för gränsdragningen för det offentliga åtagandet i framtiden.
          </p>
          <p xml:id="i-Ppuzwaxuj2zRdkDSKqMY3j">
            Vi anser därför fortsatt att det krävs en politisk analys av
            hur gränsen för det offentliga åtagandet och individers önskemål
            ska mötas i framtiden, där givetvis Smers etiska överväganden
            med gjorda reservationer för frågeställningen om med- och egenfinansiering
            i vården tas med som en delkomponent i analysen. Vi vill att riksdagen
            med bifall av denna motion ger regeringen detta tillkänna.
          </p>
          <p xml:id="i-LkqYVbNLEzkkTvbzkMAKBg">
            Stockholm i oktober 2015
          </p>
        </div>
        <div xml:id="i-Y5K66Q3pddGwYECf6jz7KZ" type="motSignatures">
          <list xml:id="i-Hir7wxpSMX8f8J5bg7W7a3">
            <item xml:id="i-5NrD5LehaUN6BCag8PWC2B" who="i-Ev6Dx3pWj2WT32VGQpabaz">
              Finn Bengtsson (M)
            </item>
            <item xml:id="i-8edLGJCSvnUfADyW7TKFv" who="i-17rLcHuXL7eT8W1nwmMH4h">
              Sotiris Delis (M)
            </item>
          </list>
        </div>
      </div>
    </body>
  </text>
</TEI>
