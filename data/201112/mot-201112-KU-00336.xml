<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00336">
  <teiHeader>
    <fileDesc>
      <titleStmt>
        <title>Distribution av valsedlar med modern teknik</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Distribution av valsedlar med modern teknik</title>
          <idno type="rdwebb">GZ02K336</idno>
          <rs type="number">K336</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K336/text</ref>
          <ref type="dokument_url_html">http://data.riksdagen.se/dokument/GZ02K336</ref>
          <ref type="dokumentstatus_url_xml">http://data.riksdagen.se/dokumentstatus/GZ02K336</ref>
          <ref type="doc">http://data.riksdagen.se/fil/89AF0651-E814-43F4-A8C1-321B92D9045B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2DDwUAKkoSkiA4f7BwZgry" type="signed"/>
        <correspContext corresp="i-2DDwUAKkoSkiA4f7BwZgry">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-BofhG8Ty4tiqRrQHjKRiEW" type="numbering">
          <date when="2011-10-10"/>
        </correspAction>
        <correspAction xml:id="i-45mA9tUuLguXThBe9KhkSs" type="submission">
          <date when="2011-10-05"/>
        </correspAction>
        <correspAction xml:id="i-WHYLAR416j5mZZmvi3fntf" type="transfer">
          <date when="2011-10-05"/>
        </correspAction>
        <correspAction xml:id="i-5WsBcFGCVPfT4AWWrs9jaq" type="assigned"/>
        <correspContext corresp="i-5WsBcFGCVPfT4AWWrs9jaq">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PkyMvkRpH7LJtud8TQ6fXz">
            Förslag till riksdagsbeslut
          </head>
          <p xml:id="i-CnnZtUvkSsFtBhqQr3ueH2">
            Riksdagen tillkännager för regeringen som sin mening vad som
            anförs i motionen om att tillhandahålla aktuella, korrekta, kompletta
            och tillförlitliga valsedlar i alla landets vallokaler inklusive
            på platser för förhandsröstning vid Europaparlamentsvalet den
            7 juni 2014 och vid de allmänna valen den 14 september samma år
            genom nyttjande av modern distributionstryckteknik.
          </p>
        </div>
        <div type="motContent">
          <head xml:id="i-JYuRgtD2a9JTCznwPreVLq" type="h1">
            Motivering
          </head>
          <p xml:id="i-HUpEpGb2u3wyq7HZx3s9Ge">
            Tillgång till en relevant valsedel eller röstsedel är en förutsättning
            för att inte bara kunna delta i val utan även påverka valutgången.
          </p>
          <p xml:id="i-HEshpgzMo6fL8XFmkZdfRs">
            För att detta skall vara möjligt i såväl allmänna val som vid
            val till Europaparlamentet måste väljaren ha information om partier,
            kandidater och hur man förfar vid röstning.
          </p>
          <p xml:id="i-EjPKQuAJZ5aR6aZmQYveEG">
            Valmyndigheten förser väljaren med relevant information om hur
            man förfar vid röstning. På förslag som ursprungligen kom från
            Valmyndighetens utvärdering av 2006 års val och som biträddes
            av regeringen och senare riksdagen, har utsändandet av röstkort
            till röstberättigade väljare i utlandet förbättrats. Det är utmärkt
            att så skett. Däremot har intet hänt vad gäller distributionen
            av valsedlar.
          </p>
          <p xml:id="i-CHUnv2eeNdzSNxnrGLmozB">
            Det finns ett gott skäl att riksdagen beslutar att ge regeringen
            i uppdrag att vidta åtgärder på detta område. Det stavas eller
            görs numerärt i en enda siffra: 660 miljoner.
          </p>
          <p xml:id="i-TcWUkNNoSVTeJujwQZVX6R">
            Så många valsedlar trycktes nämligen i 2010 års val. Av dessa
            hamnade till slut 17 977 999 varav 6 028 683 riksdagsvalsedlar,
            5 934 719 landstings- och regionvalsedlar samt 6 014 598 kommunalvalsedlar
            i röstningslådorna, det vill säga i runda tal 2,5 procent av de
            tryckta valsedlarna.
          </p>
          <p xml:id="i-41gQ9wTbLADjrJWDxkZops">
            Jag väckte senast vid riksmötet 2010/11, och har tidigare gjort
            så utan tillstymmelse till framgång vid riksmötena 2002/03, 2003/04,
            2004/05, 2005/06, 2006/07, 2007/08, 2008/09 och 2009/10, förslag
            om förenklad form av tillhandahållande av röstsedlar.
          </p>
          <p xml:id="i-6ynFhswW1HRnkAdWTHy5VT">
            Vid riksmötet 2008/09 avslog riksdagen på förslag av konstitutionsutskottet
            (2008/09:KU4) förslaget med denna vackra formulering:
          </p>
          <p xml:id="i-MS5RGJ975oPHzdUK5e8Jxc">
            I betänkandet behandlas motionsförslag som rör samma eller i
            huvudsak samma frågor som utskottet har behandlat under riksmötet
            2007/08 i betänkande 2007/08:KU18, och riksdagen har i enlighet
            med utskottets förslag avslagit motionsyrkandena. Utskottet vidhåller
            sin tidigare bedömning i dessa frågor och finner inte skäl att
            nu ta upp dem till närmare behandling.
          </p>
          <p xml:id="i-X7VVNPCVDWrH2TDYFkabDf">
            Därefter har i Sverige ägt rum val till Europaparlamentet den
            7 juni 2009 och allmänna val den 19 september 2010. Nästa gång
            val inträffar är den 8 juni och 14 september 2014. Tiden dit kan
            synas lång men blir allt kortare. Det hastar med beslut.
          </p>
          <p xml:id="i-Y5p9xwVA2NccKWtJworJGb">
            I EU-valrörelsen 2009 inträffade, något som den minnesgode sannolikt
            fortfarande kan erinra sig, det att den inte helt obekante dragspelaren,
            pianisten, orkesterledaren och musikförläggaren Benny Andersson
            fann det oefterrättligt att partiet Feministiskt initiativ, enligt
            ett uttalande i Sveriges Radio av förra riksdagsledamoten och
            partiledaren Gudrun Schyman, inte ansåg sig ha råd att ens distribuera
            partiets valsedlar till samtliga vallokaler i Sverige, än mindre
            till alla väljare. Detta föranledde herr Andersson, i syfte att
            stärka den svenska demokratin, att skänka 1 000 000 kr till det
            nämnda partiet. Få enskilda har samma möjlighet att bistå partier
            som herr Andersson. Den goda gärning han därvid gjorde, avslöjar
            att i dagens Sverige alltfort medborgarrätt heter pengar. Så skall
            det inte vara.
          </p>
          <p xml:id="i-SZLRbho1AanCoHGoTqyUAe">
            Enligt Valmyndighetens rapport Erfarenheter från valen den 17
            september 2006 , utgiven 16 januari 2007, framgick att de allra
            flesta, 99 procent, ansåg sig också veta hur man gör när man röstar.
            Det är en tillfredsställande och uppmuntrande siffra.
          </p>
          <p xml:id="i-5vruhCsYJHVAwfMzHr7mAi">
            Valmyndighetens rapport Erfarenheter från valen den 19 september
            2010, utgiven den 15 februari 2011 alltså före omvalen i Västra
            Götaland och en valkrets i Örebro i maj 2011 fokuserar på brister
            som framkommit i 2010 års val, brister som inte tidigare diskuterats
            men som aktualiserats av behovet av att stärka tilltron till rättvisan
            och rättssäkerheten i valhandlingen från den enskilde. Valmyndigheten
            tar upp en rad brister i nuvarande vallagar och inte minst utbildning
            av funktionärer. Här måste stora förbättringar ske inför 2014
            års val.
          </p>
          <p xml:id="i-X7cjHH9HQU3uwrC683KaBp">
            Förslag från Valmyndigheten till förändringar framförs på följande
            områden:
          </p>
          <list style="ol">
            <item xml:id="i-9ZNXQMYmuRunuRzLfhWnKs">
              Proportionaliteten i valsystemet och valkretsarnas betydelse.
            </item>
            <item xml:id="i-KAmQrFu4mjBdFZz9nD7Lbg">
              Offentliga valförberedelser.
            </item>
            <item xml:id="i-JcqAk6FnvttGqqhZZYWU59">
              Översyn av valsedelssystemet.
            </item>
            <item xml:id="i-RHvMik33k3QAd5iGGaN8FH">
              Behovs- och kvalitetsanalyser för att skapa verktyg för staten
              att kommunicera med olika målgrupper.
            </item>
            <item xml:id="i-R6kHCr5NmK43Hx1pFrdxXr">
              Nya regler och rutiner vid förtidsröstning.
            </item>
            <item xml:id="i-RZpohmtDccPZ9cjT7Z388o">
              Regelverket för ångerröstning.
            </item>
            <item xml:id="i-3fxinNZNMc6Bj2UoV3AHKk">
              Lantbrevbärarnas uppgifter vid val förs över till kommunen.
            </item>
            <item xml:id="i-8TYjEPyEUaCiremjSZKWgb">
              Ansvarsfördelningen mellan valmyndigheterna.
            </item>
            <item xml:id="i-EXrnH6PMfvm8vGRhXy5VFx">
              Översyn av valnämndernas organisation och beslutsstruktur.
            </item>
            <item xml:id="i-J2f4PZzf2uT5TS9ngsd86e">
              Ansvaret för normgivning.
            </item>
            <item xml:id="i-UE4xdBG4j9FNNoiBheF1vz">
              Personer med skyddade personuppgifter vid röstning.
            </item>
            <item xml:id="i-LCuJc2mPr4JshXua7GbUTw">
              Ett formaliserat system för att klaga utan att överklaga valresultatet.
            </item>
          </list>
          <p xml:id="i-E9F23q8QRgXp8tkJHeuGvz">
            I förlitan på att regeringen noga överväger Valmyndighetens förslag
            fortsätter jag att upprätthålla mig vid valsedlarnas särskilda
            roll i detta sammanhang. Intentionerna bakom 1994 års personvalsreform
            har inte blivit vad som eftersträvades, undantaget EU-valen 1999,
            2004 och, tydligen dock endast delvis, 2009. Inte heller 2010
            blev personvalsreformen någon stor succé. Orsaken står till kanske
            inte en betydande men viss del att finna i bristen på distribution
            av tillförlitliga valsedlar: Avsaknaden av aktuella, korrekta,
            kompletta och tillförlitliga valsedlar vid landets alla förhandsröstningsställen
            utgör i det avseendet ett betydande om än inte oöverstigligt problem.
          </p>
          <p xml:id="i-RF93gdQKkqnndEGmiAXQB6">
            I detta sammanhang kan påpekas att förhandsröstningen, som enligt
            Valmyndigheten till 90 procent numera handlar om förhandsröstning
            i den egna kommunen och ingalunda har stora avstånd som bevekelsegrund,
            år 2010 utgjorde hela 29,4 procent av de avgivna rösterna, mot
            31,8 procent så sent som 2006. I konkreta siffror handlade det
            om 2 377 661 förhandsröster (vid riksdagsvalet) år 2010, motsvarande
            siffra för 2006 var 1 796 279.
          </p>
          <p xml:id="i-LqyJbuAtrGDuANLrHneipS">
            Denna brist vad gäller distribution av tillförlitliga valsedlar
            kan dock lyckligen avhjälpas om riksdagen beslutar att regeringen
            skall ge Valmyndigheten i god tid före valen 2014 i uppdrag att
            utnyttja modern distributionstryckteknik för valsedlar.
          </p>
          <p xml:id="i-8EohtDaPbQ2ARvKTNBsVf4">
            Ser man till den centrala totalkostnaden för genomförandet av
            2002 och 2006 års allmänna val bidrag till kommunernas kostnader
            medräknade på 216 respektive 229 miljoner kronor, är varje besparing
            önskvärd. Valet 2010 har blivit än mer kostsamt inte minst beroende
            på omvalen 2011.
          </p>
          <p xml:id="i-MBkTXMKih1fN3EuuCGXqU4">
            Vid de allmänna valen 2006 trycktes cirka 680 000 000 valsedlar
            med partibeteckning och kandidater, och minskningen med 20 000
            000 år 2010 är alltså betydande.
          </p>
          <p xml:id="i-LLZ9gGGjketoR3byfCsYFR">
            Att minska detta antal, liksom distributionen av dem till de
            5 976 vallokalerna 2002, särskilda röstmottagningsställen oräknade,
            5 783 vallokalerna 2006, och 5 668 valdistrikt år 2010, är önskvärt
            från många utgångspunkter, inte minst av den anledningen att logistiken
            kräver att partierna mycket lång tid i förväg beslutar om vilka
            kandidater som skall ställas upp och, sedan tryckningslov givits
            vanligen fyrafem månader före valdagen, inträffade händelser dödsfall,
            namnändringar, flyttningar och kanske även partibyten eller andra
            avhopp inte kan beaktas.
          </p>
          <p xml:id="i-KrTYEs5zHnBNYEP4kh47jw">
            I 2010 års val inträffade sena förändringar på valsedlar som
            krävde nytryckning av valsedlar, t.ex. ett dödsfall (förstanamnet
            på centerlistan i Västmanland) och en sen partiövergång (Folkpartiet
            i Malmö kommun).
          </p>
          <p xml:id="i-LgFC97UeXgnQVbApxt1s9s">
            Att undanröja dessa problem och därmed skapa en mer korrekt och
            tillförlitlig valsituation för väljaren på valdagen är mycket
            angeläget. Det är exempelvis synnerligen otillfredsställande om
            sedan en tid avlidna kandidater väljs in i beslutande församlingar,
            vilket dessvärre hänt.
          </p>
          <p xml:id="i-Evgm1i5WSdrGPXy4hVP3rA">
            Ser vi till de tre senaste riksdagsvalen kan följande statistik
            (Källa: Valmyndigheten) vara intressant (procent):
          </p>
          <table>
            <row xml:id="i-Xdh7MKiCgQEzD5w91pG4gR">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-Fziqu7Lb39Rb92M62hdGsy">
              <cell>
                1998
              </cell>
              <cell>
                81,4
              </cell>
              <cell>
                31,2
              </cell>
              <cell>
                30
              </cell>
            </row>
            <row xml:id="i-PqSzzy4KaepYKDKDbMsXkt">
              <cell>
                2002
              </cell>
              <cell>
                80,1
              </cell>
              <cell>
                29,8
              </cell>
              <cell>
                26
              </cell>
            </row>
            <row xml:id="i-PMDKHyC738WTrcgDAcEfhY">
              <cell>
                2006
              </cell>
              <cell>
                81,9
              </cell>
              <cell>
                31,8
              </cell>
              <cell>
                22
              </cell>
            </row>
            <row xml:id="i-TG5rbMg4MgdfkF7v9wNBj">
              <cell>
                2010
              </cell>
              <cell>
                84,6
              </cell>
              <cell>
                39,4
              </cell>
              <cell>
                25
              </cell>
            </row>
          </table>
          <p xml:id="i-SqDVYZ5FAHUD5yYrTR1AwC">
            Motsvarande statistik för de tre EU-valen ger följande sifferserie:
          </p>
          <table>
            <row xml:id="i-8ZZms9v8cBW9QuXibLVcT5">
              <cell>
                Val
              </cell>
              <cell>
                Valdeltagande
              </cell>
              <cell>
                Förhandsröstande
              </cell>
              <cell>
                Personkryss
              </cell>
            </row>
            <row xml:id="i-RqrC2zKhJmD63dccfxGXt5">
              <cell>
                1995
              </cell>
              <cell>
                41,6
              </cell>
            </row>
            <row xml:id="i-Ay13dttvCBk6A4X5KPZEkf">
              <cell>
                1999
              </cell>
              <cell>
                38,8
              </cell>
              <cell>
                32,4
              </cell>
              <cell>
                66
              </cell>
            </row>
            <row xml:id="i-Br77UCDcTvXyYAvBStQHnJ">
              <cell>
                2004
              </cell>
              <cell>
                37,9
              </cell>
              <cell>
                25,2
              </cell>
              <cell>
                59
              </cell>
            </row>
            <row xml:id="i-QDWdUhFMhrvP3NSq9e7PXq">
              <cell>
                2009
              </cell>
              <cell>
                45,5
              </cell>
              <cell>
                30,0
              </cell>
              <cell>
                59
              </cell>
            </row>
          </table>
          <p xml:id="i-GjaTXQvmyT3Cupueg3P54n">
            Eftersom antalet avgivna röster vid EU-valen varit relativt få
            (mot 5,38 miljoner 2002, 5,65 miljoner 2006 och 6,02 miljoner
            2010 vid riksdagsvalen) har antalet förtidsröstande varit bara
            hälften eller mindre än det jämfört med de allmänna valen, cirka
            840 000 år 1999, 660 000 år 2004 men 966 480 detta år.
          </p>
          <table>
            <row xml:id="i-HJQCh5CoZTPd3cMGauzEWo">
              <cell>
                1995
              </cell>
              <cell>
                2 727 989
              </cell>
            </row>
            <row xml:id="i-AUQ6byUo2Yx7snCgGH8ytU">
              <cell>
                1999
              </cell>
              <cell>
                2 588 514
              </cell>
            </row>
            <row xml:id="i-G5rfctYeXkpwHnrtogih1Y">
              <cell>
                2004
              </cell>
              <cell>
                2 584 464
              </cell>
            </row>
            <row xml:id="i-PXC4EiQ3SN3uzZ89h6RZcq">
              <cell>
                2009
              </cell>
              <cell>
                3 227 561
              </cell>
            </row>
          </table>
          <p xml:id="i-HAyLDaCU2YhWWAURREzGS3">
            Förtidsröstningen slog med 39,4 procent 2010 alla tidigare rekord.
          </p>
          <p xml:id="i-MUvBU4SJ7DV6BgTpHv6V78">
            Däremot är det intressant att notera att andelen personkryssade
            valsedlar i EU-valen är långt högre än i riksdags- och kommunalvalen,
            även om den 2010 steg till drygt var fjärde, 25,08 procent i riksdagsvalet.
          </p>
          <p xml:id="i-9AtepZGyAouaf5jU85XDBy">
            Det finns säkert skilda anledningar den viktigaste är sannolikt
            medieexponeringen i EU-valet av toppkandidaterna tillsammans med
            att det är de mest intresserade av väljarna som deltar i röstandet
            men en anledning kan vara tillgången till personmarkerade valsedlar.
          </p>
          <p xml:id="i-C1XEu2HNMHhBvLbNbgFs5p">
            Vid EU-valet 1999 blev 14 av de 22 Europaparlamentarikerna personvalda
            enligt gällande regler, vid valet 2004 hela 15 av 19, vid 2009
            års val var det 13 av 18 som uppnådde 5-procentsgränsen, varav
            två inte skulle blivit valda eljest. Vid EU-valen har personvalet
            blivit en succé.
          </p>
          <p xml:id="i-7Cs23cMkMEitW3dapFPkyJ">
            Genom att spärrgränsen 2014 sänks även vid riksdagsvalet till
            5 procent finns skäl att tro att personvalet då kommer att tilldra
            sig än större intresse. Att då underlätta för väljarna att välja
            även person vid förhandsröstning är utomordentligt angeläget.
          </p>
          <p xml:id="i-CqoUQevzLi5gZZGkHyUjTu">
            Valmyndigheten tillkom 2001 och är formellt ansvarig både för
            förhandsröstningen och för valdagsröstningen. Tidigare var den
            traditionella samarbetspartnern Posten AB huvudsaklig entreprenör
            för förhandsröstningen. Numera ligger ansvaret på kommunerna som
            huvudsakligen använder sina bibliotek för förtidsröstning. De
            tillhandahåller under normala betingelser namnvalsedlar för den
            egna valkretsen på de tre valnivåerna; men det ankommer på partierna
            att se till att valsedlar finns tillgängliga på alla röstmottagningsställen,
            så även i och utanför de 6 063 vallokaler som var öppna på valdagen
            2010.
          </p>
          <p xml:id="i-C9SGHkkgFzJhkUYcf7njbh">
            Vid EU-valet 2009 hade en förbättring inträffat genom avtal som
            gjorde att fler valsedlar med namn fanns tillgängliga i vallokalerna
            för partier som uppnått 1 procent av väljarnas röster vid något
            av de närmast liggande valen.
          </p>
          <p xml:id="i-JhYMdWkYLMTAotwT9xmunh">
            För alltför många väljare återstår ofta en partivalsedel utan
            namn eller ens valsedel med partibeteckning. Få väljare väljer
            att återkomma för att förtidsrösta, eller rösta i vallokal, på
            grund av att man inte haft tillgång till namnvalsedel vid förtidsröstningstillfället.
            Ångerrösten som kan ha många orsaker uppgick 2006 till mindre
            än 2 000 men steg 2010 till drygt 5 000. Frånvaron av tillgång
            till personmarkerade valsedlar, påverkar direkt möjligheterna
            för partiernas kandidater att ta sig över riksdagens åtta- (fem-)
            och övriga vals femprocentsspärrar. När en hög andel av valsedlarna
            endera bara är partimärkta eller inte alls kryssade blir det ogörligt
            för många kandidater att nå spärrgränsen.
          </p>
          <p xml:id="i-BCyYo9d3JPxsEfpFNTGaeM">
            Ett starkt argument för en förändring är just att den tekniska
            begränsningen avsaknad av personmarkerade valsedlar vid valtillfället
            undergräver värdet av personvalet. Hur väljer man person när man
            inte vet vem som kandiderar?
          </p>
          <p xml:id="i-PgP7SXjKLwJgpd14aAY2fa">
            Det finns emellertid en tekniskt enkel möjlighet att lätt distribuera
            relevanta valsedlar för registrerade partier till alla röstande.
            Det kan ske genom att det i varje vallokal och hos förtidsröstmottagningarna
            finns en vanlig valsedelsmaskin som levererar de korrekta valsedlarna
            i samma ögonblick som den röstberättigade beslutar sig för att
            rösta.
          </p>
          <p xml:id="i-8F3xyYp32cRAgnrFi8x27j">
            Genom att på röstkortet från Valmyndigheten anbringa en streckkod
            för väljaren, som identifierar valdistriktet, skulle en enkel
            skrivare, kopplad till Valmyndigheten, kunna leverera valsedlarna
            för de aktuella valen, i korrekta färger, för samtliga registrerade
            partier och med partiernas kandidater.
          </p>
          <p xml:id="i-FhPw48g87PKh2rHcsg4qdZ">
            Denna valsedelsmaskin, som inget annat är än en datorstyrd skrivare
            försedd med gula, blåa och vita valsedlar i skrivarfacken, skulle
            på någon sekund leverera samtliga relevanta valsedlar, för registrerade
            partier, för rätt valkrets och val samt med registrerade kandidater.
            Själva röstavlämnandet och röstmottagningen skulle inte påverkas.
          </p>
          <p xml:id="i-E2NwRbrLnvrBMuvGcuQcyv">
            En valsedelsskrivare enligt ovan skulle med fördel kunna användas
            redan vid 2014 års val. Stundom är också valteknik att vilja,
            inte bara att välja. Ett ordentligt uppdrag till Valmyndigheten
            att förverkliga denna reform skulle underlätta för väljarna, för
            partierna, spara pengar till skattebetalarna och stärka demokratin.
          </p>
          <p xml:id="i-RN5edDo3bgY3PigLQuRDjx">
            Slutligen finns skäl att påtala två ting av speciell innebörd
            vilket skett i motsvarande motion lång innan musikförläggare Andersson
            började leta i telefonkatalogen efter partiordförande Schymans
            telefonnummer för att kunna sända över 1 miljon kronor:
          </p>
          <p xml:id="i-7nj1j4qbZwH6etaassCT97">
            1. Att tvinga partier, särskilt sådana som ännu inte har riksdags-
            eller EU-representation, att själva distribuera sina valsedlar
            framstår som en omotiverad åtgärd i syfte att snarast försvåra
            för det nya partiet att konkurrera med de från förra mandatperioden
            invalda. Partierna bör konkurrera med åsikter, inte genom att
            förhindra att valsedlar finns tillgängliga från alla partier som
            söker väljarnas förtroende.
          </p>
          <p xml:id="i-9HGf4MeX2YRZKsfYaUUL4d">
            2. Dessutom framstår det av miljöskäl som oansvarigt att låta
            trycka 660 eller 680 miljoner valsedlar samt att transportera
            dessa kors och tvärs över landet när samma sak kan ske via modern
            dataöverföring.
          </p>
        </div>
        <div type="motSignatures">
          <list>
            <item xml:id="i-5z5SumJkNPPFWCr3T7abEs" who="i-XcAqMe3ntVBboWUxqACfz">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
