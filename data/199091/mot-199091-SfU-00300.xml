<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-SfU-00300">
  <teiHeader>
    <fileDesc>
      <titleStmt>
        <title>Pensioner</title>
        <author corresp="i-QG8fyctdjn6RWygZ2n5czv i-QG8fyctdjn6RWygZ2n5czv">av Charlotte Cederschiöld (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pensioner</title>
          <idno type="rdwebb">GE02Sf300</idno>
          <rs type="number">Sf300</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GE02Sf300/text</ref>
          <ref type="dokument_url_html">http://data.riksdagen.se/dokument/GE02Sf300</ref>
          <ref type="dokumentstatus_url_xml">http://data.riksdagen.se/dokumentstatus/GE02Sf300</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QG8fyctdjn6RWygZ2n5czv</idno>
            <name>Charlotte Cederschiöld</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-QG8fyctdjn6RWygZ2n5czv</idno>
            <name>Charlotte Cederschiöld </name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJhWHBgEtrAh6wAd69e9ox" type="signed"/>
        <correspContext corresp="i-LJhWHBgEtrAh6wAd69e9ox">
          <note type="signatory" corresp="i-QG8fyctdjn6RWygZ2n5czv"/>
          <note type="signatory" corresp="i-QG8fyctdjn6RWygZ2n5czv"/>
        </correspContext>
        <correspAction type="referral" xml:id="i-EiF7ctjk6hSaGbXXdULzoy">
          <date when="1991-02-06"/>
        </correspAction>
        <correspAction type="dismissal" xml:id="i-2STZSDwhW9JJy1HsmBpicN">
          <date when="1991-02-05"/>
        </correspAction>
        <correspAction type="submission" xml:id="i-PitsUfMQBY5FHZxrWdicgu">
          <date when="1991-01-25"/>
        </correspAction>
        <correspAction type="referral" xml:id="i-HYMbKgem4Mcki96Hcym7Hb">
          <date when="1991-02-06"/>
        </correspAction>
        <correspAction type="dismissal" xml:id="i-3FwKtY4HDYEnX71gCZ6842">
          <date when="1991-02-05"/>
        </correspAction>
        <correspAction type="submission" xml:id="i-T2i6yJ9JRpxLWoK2uJRTGC">
          <date when="1991-01-25"/>
        </correspAction>
        <correspAction type="assigned" xml:id="i-EEbLvo6YwiNecB89oKjXFz"/>
        <correspContext corresp="i-EEbLvo6YwiNecB89oKjXFz">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_SfU_300/mot_199091_SfU_300-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1990/91:Sf£300
          </p>
          <p>
            av Charlotte Cederschiöld (m) Pensioner
          </p>
          <p>
            1. Pensionsrättigheter
          </p>
          <p>
            Det svenska ATP-systemet bygger på löften och förutsättningar
            som ingen politiker eller någon regering kan garantera: på tillväxt
            och nativitet. Om någon av dessa förutsättningar inte fyller måttet,
            så som vi nu nödgas åse i ekonomisk statistik, urholkas systemet
            successivt. Systemet är otryggt både därför att risken är stor
            att många inte kommer att få ut på långt när vad de betalat in
            och därför att det kräver allt större resurser. Inte minst har
            riksdagsmajoriteten gång på gång beviljat sin egen generation
            nya förmåner. Konstruktionen av det offentliga pensionssystemet
            förenat med världens högsta totala skattetryck gör att det som
            lämnas till den enskilde att använda för att skapa en trygghetsbuffert
            för ålderdomen mer och mer kan liknas vid en allmosa. Utrymmet
            krymper för människor i normala inkomstlägen att bygga upp egen
            ekonomisk trygghet för ålderdomen, en trygghet som är skyddad
            från konfiskatoriska, kollektiva ingrepp. ATP-systemet kommer
            inte långsiktigt att kunna tillgodose de ekono- miska behoven
            för de äldre om inte Sverige kommer att uppleva en tillväxt- explosion.
            Det gäller att börja förbereda övergången till ett mer hållbart
            sys- tem. Den rimliga tanke som fanns då ATP startades, att pensionen
            skall stå i proportion till inkomsten, skall vara möjlig att upprätthålla
            för dem som vill göra motsvarande pensionsavsättningar. Prestation
            och utfall skall ha ett på- tagligt samband. I botten skall finnas
            en ekonomisk grundtrygghet. Avgifter för pensionssparande för
            vilka ingen prestation ges är orimliga. Kombine- rade med kraftigt
            försämrade villkor för privat pensionssparande leder dessa långt
            från de grundprinciper för vilka svenska folket uttalat sig i
            de olika för- slagen vid ATP-omröstningen. Systemets avigsidor
            kommer successivt att framstå allt tydligare. Svensk pensionsålder,
            65 år, är högt internationellt sett. Vissa yrkeskate- gorier och
            kvinnor har redan fått sin pensionsålder höjd från 63 till 65
            år för några år sedan. I många andra länder pensioneras kvinnor
            vid 60 eller 55 års ålder, exempelvis i Frankrike, Tyskland, Italien,
            Österrike, England, Ung- ern, Japan, Australien och Venezuela
            för att ta exempel från olika världsde- lar.
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-002.pdf"/>
          <p>
            Man måste noga skilja på att i praktiken tvinga fram höjd pensionsålder
            till exempel genom indragna utlovade förmåner som ändrade intjänandeti-
            der och att erbjuda dem som så önskar att fortsätta förvärvsarbeta
            med för- bättrade villkor. Det ena är tvång, det andra är valfrihet.
            ATP-pensionen utvecklas nu till en enhetspension, lika för alla,
            genom pensionstaket. Felaktigt är att avgiftsuttaget inte motsvarar
            prestationen. Straffbeskattningen på privat pensionssparande kan
            inte tillåtas bestå. En- skilt pensionssparande i premiereservsystem
            skall gynnas. Det kommer att underlätta möjligheten att ta svenskarna
            ur ett från början ekonomiskt fel- tänkt system. Kvinnorna har
            generellt sett ett sämre pensionsläge än männen. Detta trots att
            kvinnorna i varje åldersgrupp över 16 år har en längre total arbetstid
            än männen. De betalar också mer skatt än männen, oavsett vilket
            inkomst- läge man jämför. De får helt enkelt mindre ut av sin
            samhällsinsats. Samhäl- let är totalt beroende av den arbetsinsats
            kvinnorna lägger ner på de nya uppväxande pensionsbetalarna. Därför
            bör också kvinnor ha rätt till famil- jens samlade pension, liksom
            givetvis män, det vill säga möjlighet till gemen- sam delaktighet
            skall gälla i familjens pensioner, privata och offentliga. Detta
            kan ske på flera olika sätt, genom möjlighet till frivilliga föravtal
            om ATP-poäng och genom rätt att dela ATP vid bodelning. Frivilliga
            föravtal skall, enligt m-fp-c och mp, kunna träffas om privata
            pensionsförsäkringar. Det vore konsekvent att öppna möjligheten,
            för dem som så önskar, att även kunna göra detta i ATP-systemet.
            För dem som inte vill eller bryr sig om att träffa avtal bör möjlighet
            öppnas att dela de samlade pensionsförmånerna, precis som giftorätt
            gäller för övriga ting eller investeringar som lönen spen- deras
            på. Pensionsavsättningen är att betrakta som uppskjuten lön och
            kan jämföras med andra investeringar och sparande. Så länge ATP-systemet
            fyller nuvarande roll krävs att det tillämpas så att inte ena
            könet missgynnas. När ATP-systemet sedermera utvecklats till en
            folkpension har dessa regler med automatik tjänat ut. Det är helt
            orimligt att bibehålla ett system som inte ens ger möjlighet för
            de familjer som så vill att rättvist fördela sitt pensionssparande.
            Nuvarande regelsystem förefaller omodernt för många unga människor
            som ser familjen som en helhet. En faktasammanställning som visade
            möjligheten i detta av- seende i Belgien, Tyskland och Kanada
            skulle kunna utgöra ett underlag i diskussionen och borde därför
            tas fram.
          </p>
          <p>
            1.2 Diskriminering av makar
          </p>
          <p>
            Det är inte rimligt att diskriminera makar i socialförsäkringssystemen.
            Vare sig den sjukpenning eller den pension som betalas ut bör
            påverkas av om vederbörande är gift eller inte. Den nuvarande
            konstruktionen att betala lägre folkpension till make är inte
            längre i överensstämmelse med moderna människors syn. På sikt
            bör denna orättvisa, att betala pension efter civil- stånd, helt
            avskaffas och pensionerna mellan olika civilstånd jämnas ut inom
            samma totalram så att grundpensionen blir densamma för varje individ
            oav- sett civilstånd.
          </p>
          <p>
            Mot. 1990/91 Sf300
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-003.pdf"/>
          <p>
            2. Intjänandetiden
          </p>
          <p>
            När förändringarna angående efterlevandepensioneringen beslutades
            den 10 juni 1988 villkorade moderata samlingspartiet sitt medgivande
            till föränd- ringarna med att 15/30-årsreglerna inom den allmänna
            pensioneringen skulle bibehållas.
          </p>
          <p>
            15/30-årsreglerna. Regeln att genomsnittsinkomsten under de 15
            bästa in- komståren av de totalt 30 ATP-år som erfordras för oreducerad
            pension be- stämmer pensionens storlek skall bibehållas. Om denna
            regel sägs ingenting i propositionen. Vi anser den så viktig,
            att riksdagen bör göra ett uttalande om dess bibehållande. Att
            den bibehålls måste anses vara en förutsättning för reformen.
            —-—-—- En förutsättning för riksdagens bifall till den nu före-
            slagna förändringen av reglerna för den allmänna försäkringens
            efterlevan- deförmåner skall uttryckligen vara att 15/30-årsreglerna
            inom ATP bibehål- les för framtiden och att pensionsberedningen
            i sitt fortsatta arbete utgår från denna förutsättning.
          </p>
          <p>
            Första att-satsen i hemställan löd ”att riksdagen som sin mening
            ger rege- ringen till känna vad i motionen anförts, att en förutsättning
            för den nu före- slagna förändringen av reglerna för den allmänna
            försäkringens efterlevan- deförmåner är att 15- och 30-årsreglerna
            inom ATP bibehålles för framtiden och att pensionsberedningen
            i sitt fortsatta arbete utgår ifrån denna förut- sättning”. Vid
            utskottsbehandlingen betonades intjänandetidens betydelse för
            kvin- nor:
          </p>
          <p>
            Utskottet instämmer i vad motionärerna anfört om att de nämnda
            reglerna är av stor betydelse för särskilt kvinnornas möjligheter
            att skapa sig en trygg- het i form av egen ATP-pension. Reglerna
            kan komma att få ökad betydelse genom de föreslagna förändringarna
            i efterlevandeskyddet som medför att kvinnornas behov av att bygga
            upp en trygghet genom en egen ATP-pension ökar. Enligt utskottets
            mening är det dock inte möjligt att nu besluta att reg- lerna
            för intjänande av rätt till ATP skall kvarstå oförändrade för
            all framtid. Pensionsberedningen skall i sitt fortsatta arbete
            göra en översyn av ATP-sys- temet i övrigt, och av betydelse för
            intjänandereglerna kan härvid bli bered- ningens ställningstagande
            i bl a frågan om delning av pensionspoäng mellan makar. Utskottet
            utgår emellertid från att pensionsberedningen i sina fort- satta
            överväganden beaktar vad utskottet ovan anfört om betydelsen av
            nu- varande intjänanderegler.
          </p>
          <p>
            Diskussioner har förekommit att förändra intjänandetiden till
            20/40 år, dvs. 40 års intjänandetid och pensionen beräknad på
            de 20 bästa åren. En sådan förändring skulle vara förödande för
            många kvinnor. Redan i dag når endast en kvinna av hundra upp
            till full pension, medan en man på tio når full pen- sion enligt
            försäkringsbolagens information. Skulle kraftigt förlängda intjänandetider
            kombineras med en i sig välkom- men flexibel pensionsålder skulle
            det i praktiken innebära att många kvinnor finge en höjd pensionsålder.
            Redan när pensionsåldern fastställdes till 65 år innebar det höjd
            pensionsålder för en hel del yrkeskategorier med mest kvinnliga
            anställda. Någon egentlig utjämnande fördelning mellan män och
            kvinnor har inte visat sig, vare sig vad gäller inkomster, yrkesfördelning
            eller pension. Kvin-
          </p>
          <p>
            Mot. 1990/91 Sf300
          </p>
          <p>
            10
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-004.pdf"/>
          <p>
            nor har fortfarande ett påtagligt sämre läge. En lagstiftning
            som utgår från rådande jämställdhet överensstämmer inte med verkligheten
            och drabbar kvinnor. Skattesystemet gör att båda föräldrarna måste
            förvärvsarbeta för att klara familjeekonomin. Detta kräver barntillsyn.
            De flesta föräldrar vill ha en kvalitativt god sådan. Mot bakgrund
            av den förda politiken och den beräk- nade platsbristen för daghemmen
            finns det anledning att fråga sig hur framti- den blir för alla
            barn som i dag föds. Skulle intjänandereglerna förlängas minskas
            möjligheterna drastiskt för föräldrar att själva ta hand om sina
            barn. Ekonomin skulle bli dålig, inte bara under småbarnsåren
            utan dessutom i pensionsåldern. Detta gäller även de familjer
            som vill men inte kan få en god barnomsorg utom hemmet. Det är
            nödvändigt att behålla 15/30-årsreglerna, inte minst för barnens
            skull. Viktigt är därför att familjerna i landet vet, att 15/30-årsreglerna
            ligger fast. Om de förutsättningar som ligger till grund för beslutet
            om efterlevande- pensioneringen skulle ändras innebär det att
            vad som måste anses vara en oundgänglig förutsättning för beslutet
            dragits undan.
          </p>
          <p>
            3. Avdragsrätt
          </p>
          <p>
            Avdragsrätten för privata pensionsförsäkringar begränsas till
            ett basbelopp eller tio procent av inkomsten mellan ett och två
            basbelopp. Varje make har således oavsett inkomst rätt att dra
            av var sitt basbelopp för privat pensions- försäkring. Män har
            fler och större privata pensionsförsäkringar än kvinnor på grund
            av sin starkare ekonomiska position. Många gånger grundar sig
            ena makens ekonomiska ställning bland annat på familjeinsatser
            från andre maken. I sådana fall finns många gånger anledning för
            ena maken att även betala en privat pensionsförsäkring för sin
            make/maka. Om ena maken har pen- sionsförsäkring är det rimligt
            att även den andre maken har en sådan. I en familj har ju makarna
            gemensamt ansvar för barnens tillsyn, uppväxt och försörjning.
            Den ekonomiska tryggheten i familjen bör då också vara ge- mensam.
            Skulle parterna en dag gå skilda vägar bör båda ha rätt till en
            fram- tida trygghet som grundar sig på insatserna under de år
            som gått. Det är därför rimligt att makar kan betala pensionsförsäkringar
            för var- andra. Fördelningen av pensionsavdragen mellan makarna
            bör avgöras inom familjen — makarna skall ha möjlighet att stödja
            och hjälpa varandra. Famil- jen är en gemenskap och lagen skall
            inte stimulera till att den ena parten kan berika sig på den andres
            bekostnad. Den nuvarande begränsningen av avdragsbeloppet för
            privat pensionsför- säkring till ett basbelopp eller tio procent
            av inkomsten missgynnar de kvin- nor som på grund av ansvar för
            barn har mycket ojämna inkomster, knappast över miniminivå för
            ATP under många år och senare kanske en bra bit över högsta nivå
            för ATP. Det är en myt att det skulle vara möjligt att på ett
            ansvarstagande sätt upp- fostra en stor barnaskara och sköta ett
            fungerande hem, samtidigt som en topprestation på arbetsmarknaden
            kan utföras. Denna myt gynnar män och missgynnar kvinnor när avdragssystemet,
            som i dag, grundar sig på denna tanke.
          </p>
          <p>
            Mot. 1990/91 Sf300
          </p>
          <p>
            11
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-005.pdf"/>
          <p>
            Istället är det ofta så att kvinnor får sitt livs bästa inkomster
            senare i livet, då barnen är större. Eftersom kvinnorna då ofta
            har ett mycket lågt pen- sionsskydd är det angeläget att då spara
            för ålderdomen, så att man i någon mån kompenserar de förluster
            man gjort tidigare i livet på grund av att kraf- ten gått till
            vården av de nya pensionsbetalarna och inte till den egna karriä-
            ren. Kvinnan har sällan så höga inkomster att hon med tio procent
            av inkoms- ten kommer över ett basbelopp, medan samma kvinnas
            man oftare gör det och därvid kan skaffa sig en ytterligare förstärkt
            pension i ett jämförelsevis gått utgångsläge. Kvinnan förlorar
            igen. Det vore därför rimligt att den som under några år på grund
            av ett tungt vårdansvar haft en låg inkomst, finge rätt att försäkra
            sig för mer än ett basbelopp, även om vederbörande inte har så
            hög inkomst som detta enligt nuvarande regler skulle kräva. Staten
            bör stimulera sparande och premiera människors vilja att trygga
            sin ålderdom. Det är samhälls- och privatekonomiskt försvagande
            att som nu hämma människors sparvilja. Bäst vore att helt slopa
            avdragsgränsen när det gäller privata pensionsförsäkringar, men
            om det inte går att nå enighet om detta, borde det ändå finnas
            en övergripande politisk förståelse för att öka möjligheten att
            på egen hand förbättra tryggheten på gamla dar för grupper som
            har en påtagligt låg ATP-poäng på grund av ett tungt vårdansvar.
          </p>
          <p>
            4. Pensionsförsäkringar
          </p>
          <p>
            Kvinnors trygghet har försvagats på flera olika sätt de senaste
            åren, till exem- pel vid beslutet av förändringen i giftermålsbalken
            vad gäller bodelning och underhåll, vid beslutet om en ny äktenskapsbalk
            varefter privata pensions- försäkringar inte längre skulle räknas
            in i giftorättsgodset och då änkepen- sionerna avskaffades för
            framtida änkor över 65 år. Lagstiftningen utgår från en gällande
            jämställdhet. Eftersom jämställdhe- ten inte är genomförd i verkligheten
            riskerar kvinnor att drabbas av lagstift- ningen. Löneskillnaderna
            visar inga tecken till utjämning. Kvinnor är alltjämt i mycket
            större utsträckning än män hänvisade till en monopoliserad arbets-
            marknad med därav följande begränsade möjligheter till löneförbättringar.
            Statistiken visar att de flesta fortfarande gör ett traditionellt
            yrkesval. Det försvagade skyddet i äktenskapsbalken tillsammans
            med kvinnors svagare ekonomiska ställning har lett till en oro
            bland kvinnor, inte minst i pensionshänseende. Allt fler kvinnor
            har insett att de behöver ett förstärkt pensionsskydd. De har
            därför tagit privata pensionsförsäkringar. Kvinnor är i majoritet
            bland de nya försäkringstagarna. De drabbas således hårt av åt-
            gärder som försämrar deras möjligheter att spara till ålderns
            höst, eftersom många inte får ihop de 30 år som behövs för full
            ATP och dessutom ofta har för många år med inkomster under 60
            000 kronor, det vill säga inkomsten ger ingen pension över folkpension
            och pensionstillskott. De flesta kvinnor som deltidsarbetat har
            gjort det för att även hinna ta hand om och fostra sina barn.
            De som därvid lyckats få fram harmoniska människor, som fungerar
            i sin yrkes- och familjeroll, har därvid gjort samhället stora
            ekonomiska tjäns- ter. För detta får kvinnorna dessutom betala
            dyrt på ålderns höst.
          </p>
          <p>
            Mot. 1990/91 Sf300
          </p>
          <p>
            12
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-006.pdf"/>
          <p>
            Sparandet i privata pensionsförsäkringar drabbades av den så
            kallade en- gångsskatten. Därefter infördes en årlig permanent
            avkastningsskatt på 15 procent. Det var glädjande när regeringen
            tog ett steg i en ny riktning genom att möjliggöra att jämkning
            av bodelning nu kan ske med hänsyn tagen till privat pensionsförsäkring.
            Steget är dock alldeles för kort. Lagen är att betrakta som en
            undantagsregel som skall tillämpas restriktivt, till exempel i
            fall där maken som inte har försäkringen skulle komma att stå
            egendomslös eller näst intill egendomslös efter bodelningen. I
            normalfallet kommer pensions- förhållandena inte att beröras vid
            bodelning. Flera remissinstanser riktar kritik mot den tolkning
            regeringen givit den regeln. Uppsala universitets juridiska fakultetshämnd
            anför bland annat:
          </p>
          <p>
            Fakultetsstyrelsen motsätter sig inte den i promemorian valda
            lösningen med en oskälighetsregel om inskränkning av en rätt till
            undantagande av p-för- säkring från bodelning. Styrelsen kan emellertid
            inte acceptera uppfatt- ningen i promemorian, att oskälighetsbedömningen
            skall uppfattas som en- bart en ventil och tillämpas restriktivt.
            Vad man bör sträva efter är faktisk rättvisa i det enskilda fallet,
            om presumtion slår fel, och man bör inte redan i utgångsläget
            sätta någon spärr för denna strävan. —--—- Synpunkten att försäkringen
            kan ses som anskaffad med stöd av båda makarnas gemensamma ekonomi
            under äktenskapet, får då särskild rele- vans. Den sistnämnda
            synpunkten ligger för övrigt bakom den rätt till del- ning mellan
            makar av alla typer av pensionsanspråk, som förekommer i Väst-Tyskland
            genom reglerna om ”Versorgungsausgleich” och som också i allt
            högre grad tillämpas i olika delstater i USA under begreppet ”pension
            splitting”. Det kan dessutom noteras att frågan om delning av
            makars egen- pension enligt socialförsäkringssystemet för närvarande
            övervägs av pen- sionsberedningen. Ett beaktande av synpunkten
            inom ramen för ÄktB 10:2 är sålunda ganska naturlig.
          </p>
          <p>
            Även Fredrika Bremer-förbundet är kritiskt mot förslaget och
            har anfört bland annat:
          </p>
          <p>
            Att, som nu föreslås, införa en undantagsregel kan vid första
            påseende före- falla vara en rimlig minimiåtgärd. Men den har
            försetts med en restriktivitet för tillämpningen som är stötande.
            Specialmotiveringarna bör åtminstone skrivas om i en anda som
            överensstämmer med vad förslaget till lagtext vid normal läsart
            ger intryck av.
          </p>
          <p>
            Genom sina motiv har departementschefen kraftigt inskränkt möjligheterna
            att tillämpa den nya regeln. Den restriktiva tillämpning av den
            nya regeln som införts bör snarast ändras så att möjlighet öppnas
            att skapa rättvisa i det enskilda fallet. De gifta par som sinsemellan
            vill och kan ordna sina inbördes pensions- och ekonomiska förhållanden
            på ett sätt som motsvarar deras livssituation bör kunna få göra
            det. Varken politiker eller domare vet generellt bättre än de
            enskilda familjerna vad som bäst passar respektive familj. Därför
            bör det vara möjligt att i förväg fritt kunna träffa avtal om
            de pri- vata pensionsförsäkringarnas fördelning inom familjen.
            I konsekvens med detta skall makarna kunna dra av försäkringspremier
            för varandra. Så länge man och hustru inte själva kan göra upp
            om sina ekonomiska förhållanden, som att avtala om pensionens
            fördelning, är de omyndigförklarade.
          </p>
          <p>
            Mot. 1990/91 Sf300
          </p>
          <p>
            13
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-007.pdf"/>
          <p>
            De fall där avtal inte finns eller man inte kan enas måste givetvis
            liksom tidigare avgöras i domstol. Bodelningen bör då kunna jämkas
            med hänsyn till eventuell pensionsförsäkring. Detta skall dock
            kunna ske utan inskränk- ning i tillämpningsmöjligheten. I vissa
            fall skulle även kunna finnas skäl att väga in makarnas kollektiva
            pensionsrättigheter (via kollektivavtal och ATP), men då ej till
            dess fulla värde, mot bakgrund av urholkningen av ATP- systemet,
            vilket belyses längre fram i motionen. Svenska Försäkringsbolags
            Riksförbund rekommenderar att möjligheten att träffa sådana föravtal
            öppnas:
          </p>
          <p>
            Är makarna överens och vill omfördela rätten till en pensionsförsäkring
            bör de också ha rätt att göra det på ett enkelt sätt i form av
            ett föravtal. Riksförbundet anser således att — vid sidan om jämkningsregeln
            — en rätt att ingå föravtal bör tillåtas. Denna rätt bör även
            utsträckas till att omfatta redan tecknade pensionsförsäkringar.
            (Motionärens kursivering) Att makarna kan omfördela rätten till
            en pensionsförsäkring genom bo- delning under äktenskapet är visserligen
            korrekt men detta rekommenderar inte försäkringsbolagen eftersom
            skatteeffekterna för ej slutbetalda försäk- ringar för närvarande
            inte är helt klarlagda. En smidigare lösning vore om makarna i
            ett äktenskapsförord kunde för- ordna om försäkringen på lämpligt
            sätt. Riksförbundet föreslår således att lagstiftningen ändras
            så att makar genom äktenskapsförord kan bestämma att en privat
            pensionsförsäkring skall ingå i kommande bodelning. Rätten enligt
            10 kap 3 $ 3 st ÄktB att kräva att pension på grund av en försäkring
            som någon av makarna äger helt eller delvis skall ingå i bodelning
            bör vara en rättighet som är förbehållen maken personligen. Vid
            bodelning i anledning av dödsfall bör inte den avlidnes arvingar
            kunna åberopa nämnda paragraf. Detta bör framgå av lagtexten.
          </p>
          <p>
            Försäkringar som tagits före äktenskapsbalkens ikraftträdande
            borde också kunna bli föremål för avtal mellan makarna. Argumentet
            att makarna måste ha kunskaper om lagens innehåll stöder inte
            en negativ hållning till fri avtals- rätt. Detta gäller för all
            lagstiftning. Om det vore att anses som ett problem kunde presumtionen
            giftorätt gälla för behandling av privat pensionsförsäk- ring.
            Då kunde de makar som önskar att försäkringen skall vara enskild
            egendom avtala om detta, precis som det nu görs i andra fall när
            det gäller makarnas ekonomiska mellanhavanden. Det vacklande ATP-systemet
            visar allt tydligare att de utfärdade pensions- löftena inte kommer
            att uppfyllas. År 2035 har 74 procent av befolkningen passerat
            ATP-taket, vid två procent tillväxt. Tillväxten har starkt avtagit
            ned till en så kallad negativ tillväxt under socialdemokraternas
            regeringsinnehav. Om tillväxten i stort sett uteblir och som nu
            fortsätter kring 0-1 procent skulle ATP-avgiften år 2035 uppgå
            till 30-40 procent av lönen. Mycket talar för att ATP då utvecklas
            till en folkpension som måste kompletteras med försäkringar grundade
            på sparade premier, det vill säga linje tre i pensions- omröstningen
            1957. Det är inför dessa stora förändringar på pensionsområdet
            som sannolikt ligger framför oss nödvändigt att ha en fri avtalsrätt
            på pensionsområdet så- väl för enskilda som för kollektiv. Det
            är därför väsentligt att möjliggöra olika lösningar inom fri avtalsrätt
            och att även överväga detta på hela pensionsområdet, det vill
            säga att öppna
          </p>
          <p>
            Mot. 1990/91 Sf300
          </p>
          <p>
            14
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-008.pdf"/>
          <p>
            möjligheten att i förväg kunna avtala även om fördelning av ATP-poäng
            mel- lan makarna. Poängen fastställes då varje år på samma sätt
            som nu. Detta system tillämpas med god erfarenhet i Kanada. Det
            finns därför anledning att till en vidare krets sprida information
            om det kanadensiska delningssyste- met. En fri avtalsrätt är en
            väsentlig del för att klara de framtida pensionsfrå- gorna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om information om regler i länder där makar kan för- dela sitt
            pensionssparande, 2. att riksdagen som sin mening ger regeringen
            till känna vad i mo- tionen anförts om missgynnande av make i
            pensionshänseende, 3. att riksdagen som sin mening ger regeringen
            till känna att 15/30- årsreglerna inom ATP-systemet bör bibehållas,
            [att riksdagen hos regeringen begär förslag till lagändring i
            enlighet med vad i motionen anförts avseende gemensam avdragsrätt
            inom fa- miljen för privata pensionsförsäkringar,!] [att riksdagen
            hos regeringen begär förslag till komplettering av gäl- lande
            lagtext så att makar ges möjlighet att i förväg avtala om fördel-
            ning av privata pensionsförsäkringar inför eventuell framtida
            bodelning,”] [att riksdagen i enlighet med vad i motionen anförts,
            uttalar att 10 kap 3 $ tredje stycket Äktenskapsbalken inte skall
            ges en restriktiv tolkning,”] [att riksdagen som sin mening ger
            regeringen till känna vad i motio- nen anförts angående bedömningen
            av samtliga pensioners fördelning vid bodelning.?]
          </p>
          <p>
            Stockholm den 24 januari 1991
          </p>
          <p>
            Charlotte Cederschiöld (m)
          </p>
          <p>
            11990/91:Sk370 21990/91:L421
          </p>
          <p>
            Mot. 1990/91 Sf300
          </p>
          <p>
            15
          </p>
          <pb facs="riksdagen-motions-pdf/data/199091/mot_199091_SfU_300/mot_199091_SfU_300-009.pdf"/>
          <p>
            gotab 97680, Stockholm 1991
          </p>
        </div>
      </div>
    </body>
  </text>
</TEI>
