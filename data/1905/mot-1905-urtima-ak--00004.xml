<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1905-urtima-ak--00004">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1905/mot_1905_urtima_ak__4/mot_1905_urtima_ak__4-001.pdf"/>
      <div xml:id="i-RcSz3FDDm7NEYCkPbT2K9F" type="motHeader">
        <div xml:id="i-UD6CUsrT41TYjAonpLRzmr" type="motTitle"/>
        <div xml:id="i-EWa58Dr55mozL69S7VEx2L" type="motSubmissionInfo"/>
      </div>
      <div xml:id="i-A45kuwgMozTpnSc1zrmVmK" type="motBody">
        <div xml:id="i-2LP1RaQRFkcmoMKoQWz2em">
          <p xml:id="i-5SMcDokM4ECk7AYvm5m1Wm">
            4 Moioner i Andra Kammaren, N:o 4.
          </p>
          <p xml:id="i-5rQykvUyaQdSvW59nU1GcM">
            N:o 4.
          </p>
          <p xml:id="i-4jc3xmJioboeyrAm47fV6K">
            Af herr G. A. E. Kronlund, i anledning af Kungl. Maj:ts proposition
            angående de unionella förhållandena.
          </p>
          <p xml:id="i-6DgpwgMSoeoAzfa3KvijHD">
            Vår unionshistoria har tyvärr företett en följd af stridigheter,
            missämja och bitterhet. De båda folken hafva aldrig lärt sig att
            till fullo förstå hvarandra. Å svenska sidan har alltför envist
            fasthållits vid rättigheter, som visserligen vid unionens ingående
            varit oomstridda, men som dock varit i grunden oförenliga med
            unionens natur af en frivillig förening mellan två själfständiga
            folk, hvaremot å norsk sida man alltid kunnat konstatera en retlig
            misstänksamhet, en ömtålig nationalitets- känsla, som så småningom
            drifvits upp till nationell chauvinism, samt till följd af den
            svenska passiviteten ständigt stegrade själfständighets- kraf,
            som slutligen icke stått i öfverensstämmelse med unionens väsen.
            Trots all den svaghet, som unionen mellan de båda folken inne-
            bar, måste den dock anses hafva för dessa folk, som af natur och
            öfriga förhållanden så att säga hänvisats att stå vid hvarandras
            sida, varit af en oskattbar betydelse. Unionen gjorde folken genom
            den gemensamma konungamakten och utrikesledningen till en enhet
            utåt och var sålunda ägnad att erbjuda ett bättre värn för både
            Sverige och Norge, än hvartdera folket i och för sig kunde prestera,
            på samma gång som unionen innebar en garanti för det fredliga
            samarbetet och den fredliga samfärdseln emellan folken samt uteslöt
            hvarje tanke på behofvet att med hänsyn till försvaret vidtaga
            de anordningar, som eljest varit nödvändiga, därest båda folken
            varit fullt fristående från hvarandra. Unionen, ingången genom
            fritt aftal mellan rikena, tillförsäkrade dessa sålunda ömsesidiga
            rättigheter och skyldigheter, som i och med
          </p>
          <pb facs="riksdagen-motions-pdf/data/1905/mot_1905_urtima_ak__4/mot_1905_urtima_ak__4-002.pdf"/>
          <p xml:id="i-FjCgUJYEras1vmiVLHcZt6">
            Motioner i Andra Kammaren, N:o 4. a)
          </p>
          <p xml:id="i-PX4TNQSa9jXZGSaf8aBHhV">
            unionsupplösningen skulle upphöra, därest man från svensk sida
            utan vidare skänkte sitt godkännande åt det norska handlingssättet.
            Att detta handlingssätt såväl praktiskt som rättsligt sedt är
            en våldshandling emot unionen och mot den därom mellan folken
            ingångna öfverenskommelsen, torde nog vara obestridligt. Äfven
            om vårt folk tämligen enhälligt anser, att ett återknytande af
            det brutna föreningsbandet icke emot norrmännens vilja är önskvärdt,
            har man dock rätt och plikt mot sitt land att tillse, att vid
            unionens afveckling de fördelar, densamma för vårt land innebar,
            måtte i görligaste mån bevaras såsom garanti för en lugn och trygg
            utveckling på skandi- naviska halfön. Vid underhandlingarne om
            förutsättningarne för vårt samtycke till unionsupplösningen bör
            man enligt mitt förmenande från svensk sida betona nödvändigheten,
            att dessförinnan träffas slutliga öfverenskommelser bland annat
            i följande hänseenden. De båda rikena hafva, såsom jag förut framhållit,
            genom unionen besparats nödvändigheten af försvarsanordningar
            vid gränsen sins- emellan, hvilka eljest mellan dem såsom två
            fristående folk torde hafva varit nödvändiga och som till äfventyrs
            kunnat hafva kräft betydande militära bördor. De af norrmännen
            anlagda gränsfästningar, som natur- ligtvis anlagts under förutsättning
            af unionens upplösning, torde tjäna såsom en illustration till
            detta påstående. Båda folken böra vara angelägna om att genom
            en ömsesidig öfverenskommelse göra dylika försvarsanordningar
            öfverflödiga och tillika förekomma, att några åtgärder vidtagas
            å eller invid gränsen mellan rikena af sådan art, att åtgärderna
            kunna anses innebära ett hot mot grannen. I och med en dylik öfverenskommelse
            följer såsom ett korol- larium, att de norska gränsfästningarne,
            den dubbla gördeln af befäst- ningsverk vid värmländska gränsen,
            slopas, något som med hänsyn till norska folkets fredsförsäkringar
            säkerligen icke torde möta några in- vändningar från deras sida.
            Det synes mig likaledes af stor vikt, att hvartdera riket tillför-
            säkras för sig och sina undersåtar fri och obehindrad samfärdsel
            med och öfver det andra riket. Lika viktigt som det är för vårt
            land att säkerställa bland annat ett obehindradt begagnande af
            exportmöjligheterna öfver Narvik mot afgifter, som äro afsedda
            att särskildt drabba denna export och som kunna inverka hindrande
            eller hämmande på en dylik export, lika viktigt torde det vara
            för Norge att betrygga en framtida transitotrafik öfver Ofoten-
            banan och svenska gränsbanan till Finland.
          </p>
          <pb facs="riksdagen-motions-pdf/data/1905/mot_1905_urtima_ak__4/mot_1905_urtima_ak__4-003.pdf"/>
          <p xml:id="i-776wdWXQokAqmtB6P787vY">
            6 Motioner i Andra Kammaren, N:o 4.
          </p>
          <p xml:id="i-2tZjsVTZXQui1hLRc62fsk">
            Bland de största faror, som hota de små länderna och sålunda
            äfven de båda skandinaviska rikena, i synnerhet efter skilsmässan,
            är utländsk inblandning i eller förmynderskap öfver någotdera
            riket. En dylik inblandning eller förmynderskap öfver det ena
            riket utgör ett hot äfven mot det andra riket. Hvarje frivillig
            upplåtelse under en eller annan form af någon del af rikenas områden
            eller beviljandet åt ett främmande land utom Skandinavien af särskilda
            privilegier eller rättig- heter i det ena eller andra landet,
            bör framför allt vara utesluten från de båda ländernas utrikespolitik
            och bör traktatmässigt förbjudas. Vidare bör en utväg att på fredlig
            väg lösa framtida tvisteämnen mellan rikena utfinnas och anvisas,
            och i detta hänseende erbjuder sig en skiljedomstraktat såsom
            en synnerligen lämplig utväg. Slutligen torde böra framhållas
            önskvärdheten af att svenska lapparnes på långvarig sedvanerätt
            byggda anspråk på renbetesrätt i Norge ordnas på ett för dem och
            deras existens betryggande sätt. Blifva norrbottenslapparne utestängda
            från de norska renbetesfjällen, något som länge varit ifrågasatt
            från norsk sida, är denna befolkning ohjälpligt dömd till undergång.
            Det torde äfven med skäl kunna ifrågasättas, huruvida icke Norge
            är skyldigt gälda sin andel i utgifterna för diplomatin och konsulsstaten
            till den dag unionsupplösningen från svensk sida formaliter erkännes.
            På grund af hvad jag här ofvan anfört och med anledning af kungl.
            propositionen angående de unionella förhållandena får jag härmed
            hemställa,
          </p>
          <p xml:id="i-AGXdXtdUVzvPh6RdiDoB1c">
            att Riksdagen behagade i skrifvelse till Kungl. Maj:t tillkännagifva,
            att Riksdagen för ett godkännande från Sveriges sida af unionens
            upplösning förutsätter, att här ofvan berörda förhållanden måtte
            varda genom bindande aftal mellan båda rikena ordnade.
          </p>
          <p xml:id="i-ALDuTdg1LUstFFvWC4pfj1" type="date">
            Stockholm den 28 juni 1905.
          </p>
          <div xml:id="i-CZaDhwoCuzLYQEUfP7UYVZ" type="signatureBlock">
            <p xml:id="i-Hr981CroYGEoyCdgSp6eAd" who="i-CQCbk3hcKEhENmU1urNQYc" type="signature">
              G. Kronlund
            </p>
          </div>
        </div>
      </div>
    </body>
  </text>
</TEI>
