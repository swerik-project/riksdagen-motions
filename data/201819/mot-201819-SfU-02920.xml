<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02920">
  <teiHeader>
    <fileDesc>
      <titleStmt>
        <title>Uppvärdera medborgarskapet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2920 av Johan Forssell m.fl. (M)</title>
          <idno type="rdwebb">H6022920</idno>
          <rs type="number">2920</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022920/text</ref>
          <ref type="dokument_url_html">http://data.riksdagen.se/dokument/H6022920</ref>
          <ref type="dokumentstatus_url_xml">http://data.riksdagen.se/dokumentstatus/H6022920</ref>
          <ref type="docx">http://data.riksdagen.se/fil/D7712D59-C4B8-4357-A047-36FE79171AFB</ref>
          <ref type="pdf">http://data.riksdagen.se/fil/03841341-906B-4B4C-9E25-4D922EA09641</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7Fd6K3mKHzgJ7SmMkA7875" type="signed"/>
        <correspContext corresp="i-7Fd6K3mKHzgJ7SmMkA7875">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-PTazUm24ESLsa5ddphvouw" type="submitted">
          <date when="2018-11-30"/>
          <time when="16:17:59"/>
        </correspAction>
        <correspAction xml:id="i-SaXepANsM6igDFw4hT6h4z" type="reviewed">
          <date when="2018-11-30"/>
          <time when="18:30:37"/>
        </correspAction>
        <correspAction xml:id="i-3tJdqnZHtNAUUQKbnigzBm" type="referred">
          <date when="2018-12-05"/>
        </correspAction>
        <correspAction xml:id="i-VUjh8v5wPRwoXpr83Vh3hS" type="assigned">
          <date when="2019-06-28"/>
          <time when="10:42:14"/>
        </correspAction>
        <correspContext corresp="i-VUjh8v5wPRwoXpr83Vh3hS">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-U3fFTS2ixHbPPVwhfpNNdT" type="behandlas_i"/>
        <correspContext corresp="i-U3fFTS2ixHbPPVwhfpNNdT">
          <ref type="uppgift">2018/19:SfU19</ref>
          <ref type="ref_dok_id">H601SfU19</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU19</ref>
          <ref type="ref_dok_titel">Medborgarskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HyMf6wzdLzgtACQadWLXRY" type="behandlas_i"/>
        <correspContext corresp="i-HyMf6wzdLzgtACQadWLXRY">
          <ref type="uppgift">2018/19:KU27</ref>
          <ref type="ref_dok_id">H601KU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU27</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2920 av Johan Forssell m.fl. (M)
          Uppvärdera medborgarskapet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Btt2TaN141iVX4tmn4rmMT">
            Förslag till riksdagsbeslut
          </head>
          <list style="ol">
            <item xml:id="i-9UDJqhkvn8KPSZy33J3TRX">
              Riksdagen ställer sig bakom det som anförs i motionen om att
              alla som beviljas medborgarskap i Sverige ska ha grundläggande
              kunskaper i det svenska språket, och detta tillkännager riksdagen
              för regeringen.
            </item>
            <item xml:id="i-UvUJB6v3mKpVuSxQnZ2WXa">
              Riksdagen ställer sig bakom det som anförs i motionen om att
              alla som beviljas medborgarskap i Sverige ska ha grundläggande
              kunskaper om det svenska samhället, och detta tillkännager riksdagen
              för regeringen.
            </item>
            <item xml:id="i-SmkfFuaTjZqb49ZzfaWMG9">
              Riksdagen ställer sig bakom det som anförs i motionen om att
              utreda införandet av ett krav på huvudsaklig försörjning, som
              inte är i form av försörjningsstöd, för beviljande av medborgarskap
              i Sverige och tillkännager detta för regeringen.
            </item>
            <item xml:id="i-9nXbNkZnvy7n5tmdWT5bAx">
              Riksdagen ställer sig bakom det som anförs i motionen om att
              hemvistkravet för medborgarskap i Sverige som huvudregel ska förlängas
              med två år och tillkännager detta för regeringen.
            </item>
            <item xml:id="i-RKTwm6n3isdQxQyZXE3F6C">
              Riksdagen ställer sig bakom det som anförs i motionen om att
              den som försörjer sig själv genom arbete eller näringsverksamhet
              samt har grundläggande kunskaper i det svenska språket och om
              det svenska samhället ska kunna få medborgarskap i Sverige två
              år tidigare än vad som annars hade varit fallet, och detta tillkännager
              riksdagen för regeringen.
            </item>
            <item xml:id="i-3A44jKEJB6QWGuh2rAsYLf">
              Riksdagen ställer sig bakom det som anförs i motionen om att
              systemet för medborgarskapsceremonier i Sverige ska uppvärderas
              och tillkännager detta för regeringen.
            </item>
            <item xml:id="i-P7PWHXGnNNe4oXuJ1ipsD">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid oriktiga uppgifter
              och mutor och tillkännager detta för regeringen.
            </item>
            <item xml:id="i-MDnG8FkDf3N9s17w5RgVZo">
              Riksdagen ställer sig bakom det som anförs i motionen om att
              medborgarskap i Sverige ska kunna återkallas vid frivilligt deltagande
              i utländsk militär styrka och vid brott som är till allvarlig
              skada för statens vitala intressen och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-DWNRzdhW1GCb5tYE7cw6gH" type="h1">
            Motivering
          </head>
          <p xml:id="i-SBjFNZeYAvPj77TJ7UG6vi">
            Medborgarskapet förenar människor. Det rymmer därför stora möjligheter
            att bidra till sammanhållningen i ett samhälle. Medborgarskapets
            betydelse kommer till uttryck i medborgarskapslagens portalparagraf:
          </p>
          <p xml:id="i-5YVPFmsqQYvc7wXGNk98M8">
            Det svenska medborgarskapet är ett rättsligt förhållande mellan
            medborgaren och staten som medför rättigheter och skyldigheter
            för båda parter. Medborgarskapet förenar alla medborgare och står
            för samhörighet med Sverige. Medborgarskapet representerar det
            formella medlemskapet i det svenska samhället och är en grund
            för folkstyrelsen.
          </p>
          <p xml:id="i-CF5u3bk3vCDqANfrEkMYQ3">
            Det svenska medborgarskapet bör uppvärderas utifrån följande
            principiella utgångs­punkter: Medborgarskapet har stor betydelse,
            såväl rättsligt som symboliskt. Detta värde måste respekteras
            och värnas i högre grad än i dag. Personer som har samhörighet
            med Sverige och som kan antas ha sin framtid här ska ha goda möjligheter
            att bli svenska medborgare. Reglerna om medborgarskap bör, i den
            mån det är lämpligt, utformas så att det fungerar som incitament
            för att främja integrationen. Reglerna om medborgarskap bör harmonisera
            med reglerna i andra jämförbara länder, framför allt Tyskland,
            Norge, Danmark och Finland.
          </p>
          <p xml:id="i-9tDetWbYbvfjfv2TDPKQ1u">
            Det svenska medborgarskapet och språket förenar människor i Sverige
            oavsett bakgrund. Grundläggande kunskaper i svenska har stor betydelse
            för integrationen. Sådana kunskaper talar också för att en person
            har samhörighet med Sverige.
          </p>
          <p xml:id="i-ThLri6keHqA5i816JriqZV">
            Kopplingen mellan medborgarskapet och språket bör förstärkas.
            Vi föreslår att det införs ett krav på grundläggande kunskaper
            i svenska språket för medborgarskap. Ett sådant krav saknas i
            Sverige i dag. Det skiljer oss från länder som Tyskland, Norge,
            Danmark och Finland. Ett krav på grundläggande språkkunskaper
            är även ägnat att höja medborgarskapets status.
          </p>
          <p xml:id="i-UQSMrsjh6Fw5sttoDi5vQv">
            Förekomsten av grundläggande kunskaper i svenska språket ska
            kunna visas genom både godkända språkkunskapsprov och godkända
            studieresultat. Möjlighet till dispens från språkkravet bör finnas
            exempelvis på grund av ålder, hälsa eller olika funktions­nedsättningar.
            Detsamma gäller för den som har varit svensk medborgare tidigare.
          </p>
          <p xml:id="i-7nzRwcaWaBCkpNCpyK4VJ8">
            Det finns i Sverige i dag inte heller något krav på kunskaper
            om samhället för medborgarskap. Det skiljer Sverige från bland
            annat Tyskland, Norge och Danmark.
          </p>
          <p xml:id="i-Tp73pBzMmqJpcaxFQE5TP4">
            Kunskap om landets samhällsförhållanden har stor betydelse för
            integrationen. Det är också en rimlig förväntan att en ny medborgare
            har förvärvat grundläggande kunskaper om det svenska samhället.
          </p>
          <p xml:id="i-2GADQSQfhqthbT41kt3aba">
            Vi vill därför att ett krav på grundläggande kunskaper om det
            svenska samhället införs. Förekomsten av grundläggande kunskaper
            om det svenska samhället ska kunna visas genom ett godkänt kunskapsprov.
            Möjlighet till dispens bör finnas exempelvis på grund av ålder,
            hälsa eller olika funktionsnedsättningar. Detsamma gäller för
            den som har varit svensk medborgare tidigare.
          </p>
          <p xml:id="i-946h3Ats8CZQaH1DXQGd9W">
            Egen försörjning har stor betydelse för integrationen. Det är
            också en rimlig förväntan på en ny medborgare att man huvudsakligen
            ska kunna försörja sig utan försörjningsstöd. Krav på självförsörjning
            för medborgarskap med olika utformning finns i Danmark, Finland
            och Tyskland.
          </p>
          <p xml:id="i-Y2ceE98QgJMgvpTs8MGeqA">
            Vi vill utreda ett krav på självförsörjning för medborgarskap
            även i Sverige. I själv­försörjning ska ingå försörjning genom
            eget arbete eller näringsverksamhet. Även studiemedel, sjukpenning,
            sjukersättning, a-kasseersättning, pension eller motsvarande ska
            vara godtagbart. Likaså att man försörjs genom make, maka eller
            sambo. Däremot ska man, för att kravet ska vara uppfyllt, som
            huvudregel inte ha sin huvudsakliga försörjning genom försörjningsstöd.
            Undantag från huvudregeln ska gälla om man är under 18 år eller
            om man är statslös.
          </p>
          <p xml:id="i-CDNLKng2EQD4kMwUmZdDLo">
            I dag krävs som huvudregel fem års hemvist i Sverige för medborgarskap.
            För statslösa och flyktingar gäller fyra år och för nordiska medborgare
            två år. Hemvisttiden räknas från den tidpunkt en person ansökte
            om uppehållstillstånd, om ansökan därefter bifölls.
          </p>
          <p xml:id="i-8KSFnfvhvCw9je7qF2SJwT">
            Syftet med hemviskravet är att en person för att kunna bli medborgare
            ska känna till svenska förhållanden och vara en del av det svenska
            samhället. Hemvistkravet har även betydelse för möjligheten att
            bedöma om en sökande haft och kan förväntas komma att ha ett hederligt
            levnadssätt, vilket är ett krav för medborgarskap.
          </p>
          <p xml:id="i-K9mm125aXq3bTfK1YMhkfm">
            Moderaterna vill ha ett permanent system med tillfälliga uppehållstillstånd.
            Det innebär att tidpunkten för förvärv av permanent uppehållstillstånd
            respektive svenskt medborgarskap i många fall kan komma att ligga
            mycket nära varandra om dagens hemvistkrav bibehålls. Permanent
            uppehållstillstånd bör dock vara ett steg på vägen till ett medborgarskap.
            Som en följd av de ändrade reglerna rörande uppehållstillstånd
            bör därför hemvistkravet för medborgarskap förlängas.
          </p>
          <p xml:id="i-GxAvAgQ6sKPrKZCLuwZHYc">
            En sådan förändring skulle också medföra att våra regler bättre
            harmonierar med motsvarande regler i andra jämförbara länder som
            använder tillfälliga uppehållstillstånd. I Tyskland är hemvistkravet
            för medborgarskap åtta år som huvudregel. I Danmark är kravet
            nio år som huvudregel.
          </p>
          <p xml:id="i-619gy4B5joNDR5nBfsp5xR">
            Den nya huvudregeln i Sverige för den som ansöker om medborgarskap
            bör vara ett hemvistkrav på sju år i stället för fem år. Hemvistkravet
            bör för statslösa och flyktingar förlängas från fyra år till sex
            år för statslösa och flyktingar. Möjlighet till förkortat hemvistkrav
            i dessa fall bör finnas för den som har varit svensk medborgare
            tidigare och söker om ett nytt medborgarskap samt för den som
            är gift eller sambo med en svensk medborgare. Dagens hemvistkrav
            på två år för nordiska medborgare bör bibehållas.
          </p>
          <p xml:id="i-T8cb2iiUKct5t9LFBC9F2Q">
            De förlängda hemvistkraven för medborgarskap bör kombineras med
            en möjlighet att förvärva medborgarskap två år tidigare för den
            som försörjer sig själv genom arbete och/eller näringsverksamhet
            samt har grundläggande kunskaper i svenska språket och om svenska
            samhället . Det skulle innebära en extra drivkraft till att snabbt
            komma in i samhälls- och arbetsliv. Denna lättnadsregel bör inte
            omfatta nordiska medborgare, vars hemvistkrav är på enbart två
            år.
          </p>
          <p xml:id="i-WjDFgBBHyHksHvfmBUYdw2">
            Sedan den 1 april 2015 är kommunerna skyldiga att anordna ceremonier
            för nya svenska medborgare i syfte att högtidlighålla deras nya
            medborgarskap. Alla personer i kommunen som är folkbokförda i
            kommunen och under de senaste 18 månaderna har blivit svenska
            medborgare ska bjudas in. Deltagandet i ceremonin är frivilligt.
          </p>
          <p xml:id="i-QBgs7f4JnuZjUYiZ2tJt6D">
            Medborgarskapsceremonier bidrar till att markera medborgarskapet
            tyngd och betydelse. Vid ceremonierna välkomnas nya medborgare
            och högtidhålls medborgar­skapsförvärvet. Vi vill uppvärdera systemet
            med medborgarskapsceremonier. En översyn bör ske i detta syfte.
          </p>
          <p xml:id="i-BQrGpneKDNc11tAKAjijQ2">
            Det finns i dag i Sverige ingen möjlighet att återkalla ett medborgarskap
            då en person har fått medborgarskapet genom oriktiga uppgifter
            eller mutor. Detta skiljer oss från exempelvis Tyskland, Danmark,
            Norge, Finland, Nederländerna, Storbritannien och Kanada.
          </p>
          <p xml:id="i-T3YVC6oXYKJ1pboyDttG7J">
            Vi vill att en sådan möjlighet, som kräver grundlagsändring,
            införs. Det måste gå att ingripa mot den som på ett illojalt eller
            bedrägligt sätt har beviljats medborgarskap. Att återkalla medborgarskapet
            på denna grund skulle sannolikt kunna komma i fråga enbart i ett
            fåtal fall, men redan att möjligheten att ingripa finns skulle
            bidra till att stärka legitimiteten av ett medborgarskapsbeslut
            och värna medborgarskapets status.
          </p>
          <p xml:id="i-QWQy6AYoVBDNi2Dj7dvv5j">
            En återkallelse av medborgarskap på grund av oriktiga uppgifter
            eller mutor får enligt folkrätten ske även om det leder till statslöshet,
            och så fungerar det i länder som Danmark och Norge. Att personen
            som berörs skulle bli statslös ska därför inte hindra återkallelse,
            men ska särskilt beaktas inom ramen för en proportionalitetsbedömning,
            där en avvägning ska göras mellan å ena sidan hur klandervärt
            beteendet är och å andra sidan hur ingripande ett återkallelsebeslut
            blir för den enskilde.
          </p>
          <p xml:id="i-6y3nyCQaa7k71JczhDDpQp">
            et finns i Sverige idag inte någon heller möjlighet att återkalla
            medborgarskap till följd av frivillig tjänstgöring i utländsk
            militär styrka eller till följd av gärningar som är till allvarlig
            skada för statens vitala intressen. Detta skiljer oss från länder
            som Tyskland, Danmark och Finland. I Norge förbereds en motsvarande
            lagstiftning.
          </p>
          <p xml:id="i-J8Qi3BfktoFPaVNWhQXE2W">
            Vi vill att en sådan möjlighet till återkallelse införs även
            i Sverige. Även här krävs grundlagsändring. Med gärning som är
            till allvarlig skada för statens vitala intressen kan till exempel
            avses ett terroristbrott. Däremot avses inte allvarliga brott
            i allmänhet. Att även inkludera sådana brott vore för långtgående
            och inte i enlighet med folkrätten.
          </p>
          <p xml:id="i-FNDz4ayGsAnGAkVfF3R2u">
            En möjlighet till återkallelse i dessa situationer bör införas
            för att värna Sveriges säkerhetsintressen och respekten för det
            svenska medborgarskapet. Även i dessa fall är det enbart vid ett
            fåtal tillfällen som återkallelse kan antas komma att aktualiseras.
          </p>
          <p xml:id="i-Bhamm1p2c4ZWvq5dpjE2GW">
            Återkallelse i dessa fall får – till skillnad från återkallelse
            vid oriktiga uppgifter eller mutor – enligt folkrätten inte leda
            till statslöshet och får heller inte tillämpas på den berördes
            barn.
          </p>
          <p xml:id="i-JZS32B32mej8nupqWn8HAh">
            Enligt 1997 års Europarådskonvention om nationalitet har Sverige
            åtagit sig att sträva efter att inte göra någon skillnad mellan
            infödda och naturaliserade medborgare. Denna skrivning har medfört
            att Danmark och Norge inte gör skillnad beroende på hur medborgarskapet
            har uppkommit vid tillämpning av de regler som de har respektive
            håller på att införa om återkallelse vid medborgarskap. Sverige
            bör agera på motsvarande sätt.
          </p>
        </div>
        <div type="motSignatures">
          <list>
            <item xml:id="i-61j9aFEGc5GNWCLn7U2En6" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-JRy3LHRFuirntn2obBPQM4" who="i-KvKhrEa3hJDxAgEGxpLp41">
              Katarina Brännström (M)
            </item>
            <item xml:id="i-UyZEuwPLjvEEeNpyvrnxoK" who="i-53KY3J6rUMztHFT2HWMr3x">
              Elisabeth Björnsdotter Rahm (M)
            </item>
            <item xml:id="i-DtsreLTWKvh85Zhe4yevWk" who="i-DHyJnTqHxJuz92Y1rFf2i4">
              Arin Karapet (M)
            </item>
            <item xml:id="i-KzUh6omXmMZJcYZjbaaYfc" who="i-6ruCvq43bT8LMJiVTZpVMm">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
