<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00299">
  <teiHeader>
    <fileDesc>
      <titleStmt>
        <title>Arbetsskadeförsäkringen</title>
        <author corresp="i-D74cdq6EQpWG5dWigfnSSw">av Per Westerberg m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsskadeförsäkringen</title>
          <idno type="rdwebb">GT02Sf299</idno>
          <rs type="number">Sf299</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf299/text</ref>
          <ref type="dokument_url_html">http://data.riksdagen.se/dokument/GT02Sf299</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf299</ref>
          <ref type="doc">http://data.riksdagen.se/fil/CADD1896-C44F-4765-9728-0A3E09F635D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D74cdq6EQpWG5dWigfnSSw</idno>
            <name>Per Westerberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GgyXv4xamqTouNVz7Tncke</idno>
            <name>Anna Lilliehöök</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QwuZN7CYFuJzE2EyrmAdYH" type="signed"/>
        <correspContext corresp="i-QwuZN7CYFuJzE2EyrmAdYH">
          <note type="signatory" corresp="i-D74cdq6EQpWG5dWigfnSSw"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-GgyXv4xamqTouNVz7Tncke"/>
          <note type="signatory" corresp="i-J2F63fdxUFAAeBTYXLX7MZ"/>
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-9Rr7JqtzHpZv84evqPH4D8"/>
        </correspContext>
        <correspAction xml:id="i-8ihcydWfhhYhhNmaaLRjh7" type="referral">
          <date when="2005-10-13"/>
        </correspAction>
        <correspAction xml:id="i-8GhT4C1PCaEuqJ1FSvEtcw" type="dismissal">
          <date when="2005-10-13"/>
        </correspAction>
        <correspAction xml:id="i-82Wejjesa9rGwcLzK9xG6x" type="submission">
          <date when="2005-10-05"/>
        </correspAction>
        <correspAction xml:id="i-F59EmCMS5PpcUpncFyGN7w" type="assigned"/>
        <correspContext corresp="i-F59EmCMS5PpcUpncFyGN7w">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_299/mot_200506_Sf_299-0001.pdf"/>
      <div xml:id="i-S4Uw1mmmvEm1WGhDA8WCGt" type="motHeader">
        <div xml:id="i-ACVb9dVwaLcYUonyQAJpSx" type="motTitle"/>
        <div xml:id="i-MkFFXkbhVwHuxrRb8P3G15" type="motSubmissionInfo"/>
      </div>
      <div xml:id="i-BnLVE55exzxs46KyrqpEdX" type="motBody">
        <div xml:id="i-Bxcf8wLs5dcrccBM2WzQMz">
          <p xml:id="i-PE2TUkApBi24Zy7DyfApQK">
            2005/06 mnr: Sf299 pnr: m104
          </p>
          <p xml:id="i-5PapMGa9UobPqX1eif9Yuw">
            Motion till riksdagen 2005/06:Sf299
          </p>
          <p xml:id="i-HmhVj2oQpjCkFXoRgvNx32">
            av Per Westerberg m.fl. (m)
          </p>
          <p xml:id="i-Dhk6o4t96MwLDrSpFhpSvs">
            Arbetsskadeförsäkringen
          </p>
          <p xml:id="i-BiqTjMK677cUC385iHqS4X">
            Förslag till riksdagsbeslut
          </p>
          <p xml:id="i-R8w2fWSrqLYwDvm3tvsMdC">
            1. Riksdagen begär att regeringen återkommer med förslag om en
            riskdifferentierad arbetskadeförsäkring i enlighet med vad som
            anförs i motionen. 2. Riksdagen tillkännager för regeringen som
            sin mening vad i motionen anförs om att arbetsolycksfall skiljs
            från arbetssjukdomar samt att arbetssjukdomarna på sikt överförs
            till sjukförsäkringen. 3. Riksdagen tillkännager för regeringen
            som sin mening vad i motionen anförs om att regeringen återkommer
            med en utredning om övergångslösning från en offentlig arbetsskadeförsäkring
            till ett arbetsskadeobligatorium för arbetsgivare. 4. Riksdagen
            tillkännager för regeringen som sin mening vad i motionen anförs
            om att färdolycksfall till och från arbetet lyfts ur försäkringen
            för arbetsolycksfall. 5. Riksdagen tillkännager för regeringen
            som sin mening vad i motionen anförs om att bevisreglerna i arbetsskadeförsäkringen
            återgår till 1992 års lagstiftning.
          </p>
          <p xml:id="i-S5CCLsVMcD2r16LTVtrHhP">
            Utformning av nuvarande arbetsskadeförsäkring
          </p>
          <p xml:id="i-6YkaViPDSNDdNSSd2pKqbk">
            Det är enbart Sverige som har en renodlad offentlig arbetsskadeförsäkring.
            En särskild = arbetsskadeförsäkring tillhör de vanligaste inslagen
            inom socialförsäkringarna. Utformningen av arbetsskadeförsäkringen
            skiljer sig dock på väsentliga punkter mellan de länder som har
            en offentlig arbetsskadeförsäkring. I Sverige är arbetsskadeförsäkringen
            offentlig, i de övriga nordiska länderna är den i varierande grad
            administrerad av privata försäkringsbolag.
          </p>
          <pb facs="riksdagen-motions-pdf/data/200506/mot_200506_Sf_299/mot_200506_Sf_299-0002.pdf"/>
          <p xml:id="i-Fo2gszD6c9XPSaixdxy5mD">
            2005/06:Sf299
          </p>
          <p xml:id="i-RYHDDc5h3gWWJUhjJH6Lds">
            Nuvarande lagstiftning
          </p>
          <p xml:id="i-LLF53xnzxPdR3WAQtx1pnV">
            Ersättning för arbetsskador regleras i Sverige i två lagar —
            lagen om arbetsskadeförsäkring, LAF, och lagen om statligt personskadeskydd,
            som avser skador som inträffar under värnpliktstjänstgöring, vid
            vistelser på fångvårdsanstalter etc. LAF reglerar olyckor och
            skador som sker i samband med förvärvsarbete inklusive färdolycksfall
            till och från arbetet samt sjukdomar som har samband med förvärvsarbetet.
            För att få en arbetsskada godkänd krävs att sambandet mellan skadan
            och arbetet kan styrkas. Beviskraven i 1976 års lag var svaga.
            Antalet godkända arbetsskador och kostnaderna för dessa ökade
            mycket snabbt. Detta ledde till en skärpning av lagstiftningen
            1992. För att en arbetsskada skulle godkännas som arbetsskada
            infördes krav om att en hög grad av sannolikhet skulle tala för
            att skadan åsamkats av arbetsmiljöfaktorer samt att övervägande
            skäl också talade för detta. Enligt 1976 års lagstiftning utges
            ersättning för både arbetsolycksfall och arbetssjukdomar. Ersättning
            utgår dels som arbetsskadesjukpenning, dels som arbets- och yrkesskadelivräntor,
            de senare enligt äldre lagstiftning. I vissa fall utgår också
            ersättning för sjukvård utom riket, tandvård och särskilda hjälpmedel.
            Sjukpenningen för arbetsskador utgår enligt samma villkor som
            den generella sjukpenningen. Inhemsk sjukvård och rehabilitering
            vid arbetsskada täcks av den allmänna sjukvårdsbudgeten. Livräntans
            storlek bestäms i princip av skillnaden mellan vad den försäkrade
            skulle haft som inkomst om skadan inte inträffat och den inkomst
            personen bedöms få efter skadefallet. Ersättning för sveda och
            värk, lyte och liknande ersätts ej av försäkringen utan utgår
            genom Arbetsmarknadsförsäkringar, AMF, i enlighet med TFA (trygghetsförsäkring
            vid arbetsskada).
          </p>
          <p xml:id="i-G3Gj7FJJmETwfj4Wa1oPyT">
            Arbetsskadeförsäkringens utveckling
          </p>
          <p xml:id="i-S9FZFihbkXJ44rbWCCedBZ">
            Antalet förtidspensionärer uppgick till närmare 560 000 i augusti
            2005. Det är en uppgång med ca 190 000 sedan 1991 enligt Riksförsäkringsverket.
            Detta kan jämföras med arbetsskadeförsäkringen där antalet fall
            minskade under hela 90-talet från ca 80 000 till 11 000 fall år
            1999. Arbetsskadeförsäkringen utgör således en mindre och minskande
            del av socialförsäkringssystemet. Lagändringen 1992 med strängare
            beviskrav har påverkat utvecklingen inom arbetsskadeförsäkringen
            och minskat belastningen på försäkringen. Andra transfereringssystem
            som sjukförsäkring och förtidspension kan i viss utsträckning
            ha fått överta ansvaret för försörjningen av personer som tidigare
            skulle ha fått arbetslivränta.
          </p>
          <pb facs="riksdagen-motions-pdf/data/200506/mot_200506_Sf_299/mot_200506_Sf_299-0003.pdf"/>
          <p xml:id="i-KX3idGEHyR487rQfciw3vE">
            Den långsiktiga trenden är att arbetsskadorna svarar för en förhållandevis
            liten andel av transfereringarna för ohälsa i form av sjukpenning,
            rehabilitering och förtidspension. Olycksfall utgör den dominerande
            posten inom försäkringen av arbetsskador. Den har under lång tid
            varit minskande. Det gäller både olycksfall i arbete och andra
            olycksfall. De senaste åren ökar arbetssjukdomsfallen. Den 1 juli
            2002 trädde nya regler i kraft med mildare krav på bevisning.
            Riksförsäkringsverket varnar för att arbetsskadefallen riskerar
            att öka kraftigt. Mycket få fall har ännu prövats enligt de nya
            reglerna. Antalet arbetsolycksfall, färdolycksfall och arbetssjukdomsfall
            beskrivs i Arbetsmiljöverkets rapport 2004:2 ”Arbetsskador 2002”.
            Av de ca 126 000 arbetsskadeanmälningar som kom in 2002 var fördelningen
            49 procent män och 51 procent kvinnor. För arbetsolycksfallen
            är den manliga dominansen 61 procent. Av arbetssjukdomarna utgjorde
            anmälningar från kvinnor 55 procent. Kvinnor verkar också råka
            ut för fler olyckor på väg till eller från arbetet i och med att
            de står för 65 procent av dessa olyckor.
          </p>
          <p xml:id="i-4mZM1fFFdudmE377MmBrPK">
            En effektivare arbetsskadeförsäkring
          </p>
          <p xml:id="i-96aiBB6hZ9x989oybEH53o">
            Vikten av rätt incitament
          </p>
          <p xml:id="i-CB7rSQw8B8Fqj6WK4EtKYk">
            Arbetsskadeförsäkringen bör förändras i en mer försäkringsmässig
            riktning och kunna bidra till att skapa en betydligt högre samhällsekonomisk
            effektivitet. Genom att öka drivkrafterna för prevention, rehabilitering
            och samordning mellan olika åtgärder förebyggs arbetsskador. Risker
            kan aldrig elimineras helt, men arbetsolyckor kan minskas genom
            förebyggande åtgärder. Både mänskliga och samhällsekonomiska kostnader
            som uppkommer på grund av arbetsskador kan begränsas genom en
            väl genomförd rehabilitering.
          </p>
          <p xml:id="i-EnQbrWUt3dKEyRoqv5sG5S">
            Informationsproblemet i försäkringslösningar
          </p>
          <p xml:id="i-2x2oMy89cXxBXbvCLCojM7">
            Arbetsgivaren måste anses ha övergripande information om risker
            och sannolikheten för risker på arbetsplatsen. Arbetsgivaren är
            ansvarig för arbetsmiljön, val av produktionsteknik, arbetsmetoder
            m.m. Arbetsgivaren skall därför svara för försäkringen för arbetsskador.
            För att skydda arbetstagaren bör det dock finnas en tredje part
            kunnig på riskbedömning, dvs. ett försäkringsbolag. Enligt lag
            bör staten tillförsäkra arbetstagaren ett skydd vid olycksfall
            genom att arbetsgivaren åläggs att teckna en fullständig försäkring
            gällande arbetsskada med riskdifferentierad premie. Obligatoriet
            motiveras av att ingen skall kunna undandra sig försäkringen och
            agera som fripassagerare.
          </p>
          <p xml:id="i-TCzpdXkLyghkmeGmdbovwV">
            2005/06:Sf299
          </p>
          <pb facs="riksdagen-motions-pdf/data/200506/mot_200506_Sf_299/mot_200506_Sf_299-0004.pdf"/>
          <p xml:id="i-9e2cK5ZzaQCkwh9t5mFzYX">
            2005/06:Sf299
          </p>
          <p xml:id="i-Q5dovyw3SpSqUqYhqoa5fp">
            Premien kommer att sättas efter de risker och skadefall arbetsgivaren
            genererar. En farlig arbetsmiljö blir dyrbar. Höga försäkringspremier
            skapar drivkrafter att minska riskerna genom tekniska insatser
            och utbildning, dvs. genom ett aktivt och konstruktivt säkerhetstänkande.
            Försäkringsbolagen är den kunniga part som agerar för att minska
            riskerna för både arbetstagarna och arbetsgivarna. Arbetsskadeförsäkringen
            bör inte omfatta arbetssjukdomar. En riskdifferentierad försäkring
            är effektiv när det gäller arbetsolyckor, men går i de flesta
            fall inte att tillämpa när det gäller arbetssjukdomar. Orsaken
            till detta är att sambanden mellan en sjukdom och dess uppkomst
            samt arbetsmiljön är komplicerade och oklara. Kunskaperna på detta
            område är bristfälliga. Därför bör andra lösningar väljas. Problemen
            med en riskdifferentierad försäkring som även gäller = arbetssjukdomar
            syns väl i den danska arbetsskadeförsäkringen. För arbetssjukdomar
            går det inte att sätta korrekta premier, bla. därför att sjukdomarna
            ofta först uppträder efter lång fördröjning. Därför har staten
            fått subventionera ersättningen vad gäller arbetssjukdomar i det
            danska systemet, som omfattar både olycksfall och sjukdomar. Vi
            föreslår därför att den svenska arbetsskadeförsäkringen görs riskdifferentierad,
            men att den enbart omfattar arbetsolyckor. Arbetssjukdomarna får
            tills vidare behandlas på samma sätt som i dag. Man bör överväga
            att föra över arbetssjukdomarna till sjukförsäkringen.
          </p>
          <p xml:id="i-UEknrwGBkHYxSBL23MCkC1">
            Individuella och kollektiva försäkringar
          </p>
          <p xml:id="i-Eq43Uc9ZucysRruNV7vYoV">
            En försäkring kan vara antingen individuell eller kollektiv.
            En individuell försäkring, t.ex. en försäkring för arbetsskador
            gällande en arbetsgivare, ger premier — som kan anpassas = till
            arbetsgivarens skaderisk. Administrationskostnaderna kan dock
            bli högre. Kollektiva försäkringar ger lägre administrationskostnader
            men sämre koppling mellan premie och risk hos den individuella
            arbetsgivaren och då också sämre drivkrafter vad gäller prevention
            och rehabilitering. Vår nuvarande arbetsskadeförsäkring har en
            extremt kollektiv konstruktion, varför en myndighet måste övervaka
            personskadeprevention m.m. Denna uppgift utförs i dag av Arbetsmiljöverket.
            Svårigheten i en riskdifferentierad försäkring är att finna en
            god avvägning mellan individuella och kollektiva försäkringar.
            En försäkring för det individuella företaget fungerar bra när
            en arbetsgivare har nått en viss storlek, medan de mindre arbetsgivarna
            bör omfattas av en kollektiv försäkring. I detta senare fall kan
            överenskommelser träffas om hur preventionen av skador skall ske,
            så att ambitiösa arbetsgivare inte skall behöva bära de mindre
            framsynta arbetsgivarnas högre skadekostnader.
          </p>
          <pb facs="riksdagen-motions-pdf/data/200506/mot_200506_Sf_299/mot_200506_Sf_299-0005.pdf"/>
          <p xml:id="i-RJMYHHiPptMVU66DdxCJbL">
            Överför trafikolycksfallen till trafikförsäkringen
          </p>
          <p xml:id="i-HzQFqc6Qf88R7PpaMNufa1">
            En riskdifferentierad försäkring gör att riskexponeringen och
            kostnaderna kan tydliggöras för både anställda och arbetsgivare
            och på så sätt öka incitamenten att minska riskerna. I detta sammanhang
            bör färdolycksfallens plats inom försäkringen för arbetsskador
            ifrågasättas. Arbetsgivare har inga möjligheter att påverka och
            förhindra denna typ av olyckor. Därför föreslår vi att trafikolycksfallen
            inom arbetsskadeförsäkringen överförs till trafikförsäkringen,
            som också skall utge ersättning för personskador.
          </p>
          <p xml:id="i-MZJeGt69EEjdDVGieytnnT">
            Oklara regler för klassificering av arbetsskada
          </p>
          <p xml:id="i-XgKgUWRszPDTLRbtD7vE2P">
            Reglering av skadefall inom nuvarande försäkring för arbetsskador
            har kritiserats bl.a. av JO. Skaderegleringen har i alltför många
            fall fastställt olika ersättning för lika skador. Skaderegleringen
            har tagit alltför lång tid och inneburit en rättsosäkerhet för
            den enskilde. En av orsakerna till detta är en oklar och inte
            helt stringent lagstiftning. Bakgrunden är att man i Sverige har
            önskat generella regler för vad som är arbetssjukdom och inte,
            som i de flesta andra länder, använt sig av listor för skadefall
            som skall erhålla ersättning från försäkringen. Generella bevisregler
            för vad som är att betrakta som ersättningsbar skada för arbetssjukdom
            är utomordentligt svåra att tillämpa i praktiken, eftersom kunskaperna
            om sambandet mellan arbetsmiljö och sjukdom inte finns eller är
            oklara och bristfälliga. Det finns därför risk för att det generösare
            skaderekvisit som infördes 2002 leder till praxis som är otydligare
            med betydande mått av skönsmässighet som resultat.
          </p>
          <p xml:id="i-3sdQ3u21HfWVjBGmP3xVvv">
            Spännvidden i premier
          </p>
          <p xml:id="i-hioG348jwQC8tjSjKB2GC">
            Arbetsgivare i skilda branscher uppvisar mycket olika risker
            för olycksfall i arbetet. Följderna av arbetsolyckor varierar
            också kraftigt mellan olika näringsgrenar. Inom jordbruket är
            antalet sjukdagar per olycksfall betydligt lägre än t.ex. inom
            hälso- och sjukvården samtidigt som antalet arbetsolyckor inom
            vårdsektorn är betydligt färre. Om de nu nämnda faktorerna vägs
            samman har verksamheter inom hantering av icke miljöfarligt avfall,
            slakt och sågverk, brand- och räddningsverksamhet samt charkuteritillverkning
            och annan köttillverkning betydligt högre skadefrekvens än inom
            handel, viss tillverkningsindustri, banker och försäkringsbolag.
          </p>
          <p xml:id="i-KCfjVuGEPvUDhjUvZezvuq">
            2005/06:Sf299
          </p>
          <pb facs="riksdagen-motions-pdf/data/200506/mot_200506_Sf_299/mot_200506_Sf_299-0006.pdf"/>
          <p xml:id="i-1jdy4sYW88oBAryCXw583">
            2005/06:Sf299
          </p>
          <p xml:id="i-NynGQnacJJXpTT4DVLALr6">
            Effekterna av en riskdifferentierad arbetsolycksfallsförsäkring
          </p>
          <p xml:id="i-GmjHzv6rKj8wwuMvXRj6Mc">
            Resultatet av en differentierad försäkring
          </p>
          <p xml:id="i-CwmDQxEJtd7KcQDSK9AVEP">
            Premierna för att täcka olycksfallsriskerna kommer att variera
            mellan olika arbetsgivare och näringar. I nuvarande arbetsskadeförsäkring
            betalar alla arbetsgivare samma avgifter trots mycket olika risker.
            Detta innebär att säkra yrken subventionerar de farliga arbetsplatserna.
            Om kostnaderna hade gjorts synliga för arbetsgivaren hade säkerligen
            arbetet med att minska riskerna intensifierats. Investeringar
            i säkerhet hade blivit utomordentligt lönsamma i de mer riskfyllda
            verksamheterna. ”Belöningen” hade blivit sänkta örsäkringspremier.
            Att höga premier leder till ansträngningar i syfte att örbättra
            säkerheten kan vi iaktta på andra försäkringsområden, t.ex. när
            det gäller brandförsäkringar. Fortlöpande har inspektioner och
            konsultinsatser, inte minst från försäkringsbolagen, lett till
            minskade risker. Samma utveckling skulle vi se i en riskdifferentierad
            försäkring av arbetsskador. Kravet på en säker arbetsmiljö skulle
            påverka en rad beslut hos arbetsgivaren, inte minst investeringsbeslut
            gällande maskiner och annan teknisk utrustning. En sådan medvetenhet
            vad gäller kostnaderna för en riskfylld arbetsmiljö skulle samtidigt
            öka intresset för att skapa optimala arbetsförhållanden inom produktionen.
            En riskdifferentierad försäkring med tydliga och rättvisande kostnader
            för skaderisker skulle sannolikt på sikt minska skadorna. Detta
            skulle medföra en betydande samhällsekonomisk vinst och i hög
            grad bidra till en framgång för att minska svåra skador som kan
            skapa ett livslångt handikapp för enskilda
          </p>
          <p xml:id="i-C23mXpDqvC7i3mnBsEHm2C">
            individer.
          </p>
          <p xml:id="i-3ntsFkVduyqXvzePU9n3QU">
            Offentligt-privat
          </p>
          <p xml:id="i-AxzXHqqEmmbVR1EtAsEY8J">
            Konkurrens är väsentlig för att driva fram den typ av dynamiska
            effekter som beskrivits ovan. Statens uppgift är att ge ramar
            för försäkringen och försäkringsbolagen. Bland annat måste det
            finnas en lagstiftning av samma slag som gäller för trafikförsäkringen.
            Alla arbetsgivare med anställda (och även egenföretagaren) måste
            ha tecknat en försäkring. Att lagen följs skall i sista hand staten
            kontrollera precis som i dag sker vad gäller trafikförsäkringen.
          </p>
          <p xml:id="i-CGs6Xuk4ekuQdqgxStjgrR">
            Övergångslösningar
          </p>
          <p xml:id="i-5D4YhNGnirfNRVZ9rKq3t3">
            Arbetsskadeförsäkringen har betydande årliga kostnader många
            år framöver för gamla skador i form av livräntor.
          </p>
          <pb facs="riksdagen-motions-pdf/data/200506/mot_200506_Sf_299/mot_200506_Sf_299-0007.pdf"/>
          <p xml:id="i-JRBoihpgBmQZrYvEkupHrh">
            När arbetsgivaren börjar betala försäkringspremier för arbetsolycksfallen
            bör arbetsskadeavgiften successivt kunna reduceras. Övergången
            från nuvarande = finansiering till en renodlad = försäkringsfinansiering
            för arbetsolyckorna måste få ta tid, dels på grund av skulderna
            på gamla livräntor, dels på grund av den stora spännvidden för
            premierna mellan arbetsgivare med mycket små risker och arbetsgivare
            med mycket stora. Arbetsgivare måste hinna med att investera och
            anpassa till nyare och säkrare teknik samt satsa på preventiva
            insatser. Övergångstiden kräver ganska hög grad av gemensam finansiering.
            Arbetsgivare med riskfylld verksamhet och höga försäkringspremier
            bör under en övergångstid få en viss del av sina premier betalade
            ur en särskild fond. Ett sätt att finansiera denna är att göra
            nedtrappningen av arbetsskadeavgiften långsammare än vad som teoretiskt
            skulle vara möjligt. Detta innebär att en något långsammare minskning
            av arbetsskadeavgifterna får ses som en investering i säkrare
            arbetsmiljö med betydligt lägre framtida arbetsolycksfall.
          </p>
          <p xml:id="i-BhENjvPunchxn7gcw8yyqj" type="date">
            Stockholm den 4 oktober 2005
          </p>
          <div xml:id="i-PDGVELHcFk5Z8SF7ZMC3Xw" type="signatureBlock">
            <p who="i-D74cdq6EQpWG5dWigfnSSw" type="signature">
              Per Westerberg (m)
            </p>
          </div>
          <p xml:id="i-DHRAMLHyhJK1aJyWfjFMUP">
            Tobias Billström (m) Anna Lilliehöök (m) Anita Sidén (m) Anne-Marie
            Pålsson (m) Anne Marie Brodén (m) Karin Enström (m)
          </p>
          <p xml:id="i-EY2MWFheTPtjzcMxcU8sRQ">
            2005/06:Sf299
          </p>
        </div>
      </div>
    </body>
  </text>
</TEI>
