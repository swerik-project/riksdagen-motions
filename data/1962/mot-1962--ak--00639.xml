<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__639/mot_1962__ak__639-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 639 år 1962
          </p>
          <p>
            Nr 639
          </p>
          <p>
            Av herr Munktell m. fl., i anledning av Kungl. Maj:ts proposition
            nr 10, med förslag till brottsbalk.
          </p>
          <p>
            (Lika lydande med motion nr 527 i Första kammaren)
          </p>
          <p>
            I anledning av Kungl. Maj:ts proposition nr 10 med förslag till
            brottsbalk får vi framföra följande synpunkter och förslag.
          </p>
          <p>
            Tillgrepp av fortskaffningsmedel I fråga om den straffrättsliga
            behandlingen av tillgrepp av motorfor- don övervägde straffrättskommittén
            två alternativ, nämligen att antingen efter främst norskt mönster
            utforma en särskild straffbestämmelse för dylika brott eller att
            utvidga det allmänna stöldbegreppet till att omfatta icke endast
            tillgrepp med tillägnelseuppsåt utan även tillgrepp med upp- såt
            att bruka det tillgripna utan att återställa det. Kommittén, som
            när- mast av praktiska skäl ansåg att ett stadgande enligt det
            första alternativet borde begränsas till att avse tillgrepp av
            cyklar samt motorcyklar, bilar och andra motordrivna fordon, t.
            ex. motorbåtar och flygplan, stannade för det andra alternativet,
            då detta enligt kommittén syntes vara att före- draga från systematisk
            synpunkt och bäst överensstämma med den all- männa uppfattningen
            om hur ifrågavarande brott borde beivras. I det till lagrådet
            remitterade förslaget (1958) gjordes ingen ändring i gällande
            lagstiftning, enär frågan enligt departementschefens mening syntes
            ha fått en tillfredsställande lösning utan lagändring genom ett
            par prejudicerande avgöranden i högsta domstolen, genom vilka
            tillgrepp av bil under där föreliggande omständigheter bedömts
            såsom grov stöld. Un- der framhållande av särskilt de stora praktiska
            svårigheter som alltid är förknippade med en prövning av frågan
            om eventuellt uppsåt ansåg emel- lertid lagrådet övervägande skäl
            tala för att införa en särskild straffbe- stämmelse, som omfattade
            tillgrepp av fortskaffningsmedel över huvud taget. Ett stadgande
            om tillgrepp av fortskaffningsmedel upptogs av departe- mentschefen
            såsom 7 $ i brottsbalksförslagets kap. 8 om stöld, rån och and-
            ra tillgreppsbrott. Lagrummets tillämplighetsområde har emellertid
            utan motivering inskränkts till olovlig befattning med ”motorfordon
            eller an- nat motordrivet fortskaffningsmedel”. Stadgandet kan
            sålunda icke till- lämpas å traktorer eller motorredskap, vilka
            icke är att anse såsom fort- skaffningsmedel, eller på exempelvis
            sådana cyklar och båtar, som icke är motordrivna. Något praktiskt
            behov torde icke föreligga att för närvarande inkludera
          </p>
          <pb facs="riksdagen-motions-pdf/data/1962/mot_1962__ak__639/mot_1962__ak__639-002.pdf"/>
          <p>
            Motioner i Andra kammaren, nr 639 år 1962 T
          </p>
          <p>
            gruppen traktorer och motorredskap. Beträffande särskilt icke
            motordriv- na cyklar och båtar torde emellertid ett dylikt behov
            vara för handen. Så- lunda anmäldes till polisen under 1960 icke
            mindre än 30 799 fall av cykel- tillgrepp. Under samma tid anmäldes
            8 111 fall av biltillgrepp, 1 621 fall av motorcykeltillgrepp
            och 6 019 fall av mopedtillgrepp. Frågan om tillägnel- seuppsåt
            kan enligt vårt förmenande icke gärna vara mindre svårbedömd vid
            cykeltillgreppen än vid övriga tillgrepp av nu angivna motorfordon.
            Cykeltillgreppen kan icke heller från kvantitativ synpunkt sägas
            vara ett mindre allvarligt problem än vid övriga fordonstillgrepp.
            Av allt att döma kommer man i framtiden icke heller att kunna
            undgå de nu antydda till- lämpnings- och gränsdragningsspörsmålen
            med avseende på de icke mo- tordrivna båtarna. I anledning av
            det anförda finner vi starka skäl tala för att brottsbal- kens
            stadgande om tillgrepp av fortskaffningsmedel omfattar alla slag
            av fortskaffningsmedel, såväl motordrivna som icke motordrivna.
            Brottsrub- riceringen ”tillgrepp av fortskaffningsmedel” kommer
            därmed att täcka alla de fall, den nu felaktigt ger intryck av
            att omfatta. Med den föreslagna utvidgningen av lagrummets tillämplighetsområde
            elimineras dessutom de gränsdragningsspörsmål, som kan uppkomma
            i de icke alltför sällan före- kommande fallen då det kan ifrågasättas
            om man har att göra med ett motordrivet eller ett icke motordrivet
            fortskaffningsmedel. Vi hänvisar härvidlag särskilt till de fall,
            då domstolarna varit tveksamma om en mo- ped med avslagen motor
            eller med motorn tillfälligt eller under viss tid ur funktion
            varit att anse som vanlig cykel eller som motorfordon. Denna tveksamhet
            återspeglas i bl. a. de rättsfall, som refererats i Svensk Jurist-
            tidning 1956 rf. s. 24 och Nytt Juridiskt Arkiv 1958 s. 39. Samma
            svårig- heter torde kunna uppkomma med avseende på en motordriven
            båt med tillfälligtvis funktionsoduglig motor eller med avslagen
            motor. Alltför stort utrymme lämnas i dessa fall åt tillfälligheternas
            spel.
          </p>
          <p>
            Skyddstillsyn Skyddstillsyn synes vara en i förslaget väl avvägd
            och av behovet på- kallad brottspåföljd. I likhet med lagrådet
            (1961) anser vi emellertid att en alltför vidsträckt tillämpning
            av påföljden kan komma att äventyra dess effektivitet och att
            därför en erinran om hänsynen till den allmänna laglydnanden bör
            upptagas tillsammans med de nu i 28: 1 angivna förut- sättningarna
            för påföljdens tillämpning.
          </p>
          <p>
            Preskription
          </p>
          <p>
            De i gällande strafflag och i brottsbalksförslaget angivna tiderna
            för s. k. åtalspreskription räknas från den tidpunkt då den misstänkte
            häktats
          </p>
          <pb facs="riksdagen-motions-pdf/data/1962/mot_1962__ak__639/mot_1962__ak__639-003.pdf"/>
          <p>
            8 Motioner i Andra kammaren, nr 639 år 1962
          </p>
          <p>
            eller erhållit del av åtal för brottet (5: 14 respektive 35:
            1). En person, som inom de sålunda angivna tiderna av polismyndighet
            delgivits misstanke om brott, för vilket häktning ej kan ifrågakomma,
            kan följaktligen undan- draga sig lagföring och eventuell påföljd
            genom att under viss för pre- skriptionens inträde erforderlig
            tid hålla sig undan eller på annat sätt för- hala tidpunkten för
            delgivning av åtal för brottet. Den gällande och före- slagna
            ordningen kan därför uppenbarligen leda till synnerligen stötande
            resultat. I processlagberedningens förslag till ändringar i strafflagen
            i anledning av antagandet av den nya rättegångsbalken (SOU 1944:
            9 och 10) före- slogs med hänvisning till ovan angivna förhållanden,
            att preskription av nu angivet slag skulle inträda, om åtgärd
            för brottets beivrande ej blivit vidtagen inom viss tid. Åtgärd
            för brottets beivrande skulle anses vara vidtagen, då den misstänkte
            i laga ordning erhållit del av åtal, som mot honom väckts för
            brottet, eller vid förundersökning, som lett till allmänt åtal,
            underrättats om den mot honom riktade misstanken.
          </p>
          <p>
            Strafflagberedningen föreslog, att den av processlagberedningen
            före- slagna ordningen skulle läggas till grund för lagstiftning
            (SOU 1956: 55, s. 376). Departementschefen har icke ansett tillräcklig
            anledning föreligga att nu bryta med gällande år 1946 antagna
            system (C s. 413). Vi anser emellertid att övervägande skäl talar
            för den av process- och strafflagbe- redningarna förordade preskriptionsbestämmelsen.
            Med hänvisning till vad ovan anförts hemställes, att riksdagen
            måtte antaga vid proposition nr 10 fogat förslag till brottsbalk
            med de ändringar att nedan angivna lagrum erhåller följande lydelse:
          </p>
          <p>
            8 kap. 7 $. Tager och brukar någon olovligen fortskaffningsmedet,
            som tillhör annan, dömes, om gärningen ej är belagd med straff
            enligt vad förut i detta kapitel är sagt, för tillgrepp av fortskaffningsmedel
            till fängelse i högst två år eller, om brottet är ringa, till
            böter. Är brottet — — — fyra år.
          </p>
          <p>
            28 kap. 1S$. Skyddstillsyn må ådömas för brott varå kan följa
            fäng- else, såframt det prövas erforderligt att den tilltalade
            stäl- les under övervakning och mera ingripande påföljd ej fin-
            nes erforderlig för att avhålla honom från vidare brotts- lighet
            eller av hänsyn till allmän laglydnad.
          </p>
          <pb facs="riksdagen-motions-pdf/data/1962/mot_1962__ak__639/mot_1962__ak__639-004.pdf"/>
          <p>
            Motioner i Andra kammaren, nr 639 år 1962 9
          </p>
          <p>
            Den som — — — enligt barnavårdslagen. Är det — — — äro därtill.
            35 kap. 138.
          </p>
          <p>
            Påföljd må ej ådömas för brott, för vars beivrande åtgärd ej
            blivit vidtagen inom 1. två år, om å brottet ej kan följa svårare
            straff än fäng- else i ett år, 2. fem år, om svåraste straffet
            är högre men icke över fängelse i två år, 3. tio år, om svåraste
            straffet är högre men icke över fängelse i åtta år, 4. femton
            år, om svåraste straffet är fängelse på viss tid över åtta år,
            5. tjugofem år, om fängelse på livstid kan följa å brottet. Innefattar
            en — — — av dem.
          </p>
          <p>
            35 kap. 2 $. För brott som i 20 kap. 1—4 $$ sägs må påföljd ej
            ådö- mas, såvida åtgärd för brottets beivrande icke blivit vidta-
            gen inom fem år eller, om å brottet kan följa straff som ovan
            i1$ 3 sägs, inom tid som där stadgas.
          </p>
          <p>
            35 kap. 3 $. Åtgärd för brottets beivrande skall anses vara vidtagen,
            när den misstänkte i laga ordning erhållit del av åtal som mot
            honom väckts för brottet, eller vid förundersökning som lett till
            allmänt åtal underrättats om den mot honom riktade misstanken.
            Avvisas eller avskrives målet sedan åtal väckts, skall i fråga
            om möjligheten att ådöma påföljd så anses, som hade åtgärd för
            brottets beivrande ej vidtagits.
          </p>
          <p>
            Stockholm den 7 februari 1962
          </p>
          <p>
            Henrik Munktell Lennart Stiernstedt Tage Magnusson i Borås Stina
            Gunne Einar Heggblom Fredrik-Adolf Hamilton
          </p>
          <p>
            Bengt H. Bengtson Karin Wetterström
          </p>
        </div>
      </div>
    </body>
  </text>
</TEI>
