<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00031">
  <teiHeader>
    <fileDesc>
      <titleStmt>
        <title>med anledning av prop. 2007/08:119 Alkoholfrågor med EG-rättslig anknytning</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:119 Alkoholfrågor med EG-rättslig anknytning</title>
          <idno type="rdwebb">GV02So31</idno>
          <rs type="number">So31</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So31/text</ref>
          <ref type="dokument_url_html">http://data.riksdagen.se/dokument/GV02So31</ref>
          <ref type="dokumentstatus_url_xml">http://data.riksdagen.se/dokumentstatus/GV02So31</ref>
          <ref type="doc">http://data.riksdagen.se/fil/82135E43-B49F-4D0A-8ADE-29DC9346DC0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L2xxBfxPPtwHdV7NkaRMRy" type="basedOn"/>
        <correspContext corresp="i-L2xxBfxPPtwHdV7NkaRMRy">
          <ref>Proposition 2007/08:119</ref>
        </correspContext>
        <correspAction xml:id="i-SFBtekwX5CPdjzq6UHDF2d" type="signed"/>
        <correspContext corresp="i-SFBtekwX5CPdjzq6UHDF2d">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-7hLMHmkJGyacAdDYEyK9Xm" type="referral">
          <date when="2008-04-25"/>
        </correspAction>
        <correspAction xml:id="i-TTA57NsAsQFvq3tmWH7XPx" type="dismissal">
          <date when="2008-04-24"/>
        </correspAction>
        <correspAction xml:id="i-9CykaHWhCYn9T9LgjcuHin" type="dismissal">
          <date when="2008-04-24"/>
        </correspAction>
        <correspAction xml:id="i-3S1afmDu27b4mBu5sF8jMb" type="transfer">
          <date when="2008-04-22"/>
        </correspAction>
        <correspAction xml:id="i-4nB2kgv8o2Lq3D9CuEGSeA" type="submission">
          <date when="2008-04-22"/>
        </correspAction>
        <correspAction xml:id="i-NXkykk182ZUzM697dzAhzJ" type="assigned"/>
        <correspContext corresp="i-NXkykk182ZUzM697dzAhzJ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3L8rMi7aF3vHWHfN1m5P5Y" type="motBody">
        <div xml:id="i-KMC3gSjtmtiHGgAoG5a3Dy" type="motProposal" subtype="förslag">
          <head xml:id="i-393Rt1ZXVfKqCWT13B8K9b">
            Förslag till riksdagsbeslut
          </head>
          <list xml:id="i-WymMGHWGTABdYieoh5WJjo" style="ol">
            <item xml:id="i-JkWfYxBUrCMj8BVCTfYkod">
              Riksdagen avslår den föreslagna ändringen i 3 kap. 9 § första
              stycket andra meningen alkohollagen.
            </item>
            <item xml:id="i-7AHy1TN3fYJfkzQtNJduEn">
              Riksdagen beslutar att 4 kap. 2 § andra stycket 7 alkohollagen
              ska ges följande lydelse: av en enskild person som har fyllt 20
              år i annat fall än som avses i 16 som försändelse under yrkesmässig
              befordran om införseln sker från ett land inom Europeiska ekonomiska
              samarbetsområdet och om dryckerna är avsedda för den enskildes
              eller dennes familjs personliga bruk. Vid sådan införsel som avses
              i andra stycket 7 får spritdrycker, vin eller starköl inte lämnas
              ut till någon som inte har fyllt 20 år. Den som lämnar ut varorna
              ska förvissa sig om att mottagaren har uppnått föreskriven ålder.
            </item>
            <item xml:id="i-D5hqBuJS1xuzYFNT5q4AzP">
              Riksdagen tillkännager för regeringen som sin mening vad som
              anförs i motionen om att Alkohollagsutredningen i sitt fortsatta
              utredningsarbete närmare ska titta på hur skattekontroll och ålderskontroll
              kan göras mer effektiv också i fall av privatimport samt vad som
              i motionen anförs om möjligheterna för tull och polis att kontrollera
              införsel för personligt bruk.
            </item>
            <item xml:id="i-53SkEjSjdSFJSN3ZWYmbBz">
              Riksdagen tillkännager för regeringen som sin mening vad som
              anförs i motionen om att det inte ska vara tillåtet att lämna
              ut en alkoholförsändelse till en person som är märkbart påverkad
              av alkohol eller annat berusningsmedel eller om det finns särskild
              anledning att anta att varan är avsedd att olovligen tillhandahållas
              någon.
            </item>
            <item xml:id="i-9kMqwz72hUEF6ab55MLTL6">
              Riksdagen tillkännager för regeringen som sin mening vad som
              anförs i motionen om att beställning måste ske före transport
              för att 4 kap. 2 § andra stycket 7 alkohollagen ska vara tillämplig.
            </item>
            <item xml:id="i-HDBP6oUzcUXScTCn2z5wXY">
              Riksdagen avslår den föreslagna ändringen i 4 kap. 11 b § alkohollagen.
            </item>
          </list>
        </div>
        <div xml:id="i-6he8851XESUEaSLJ9uxHHu" type="motContent">
          <head xml:id="i-WedNTvySTJHz3JNJ7nvAWh" type="h1">
            Bakgrund
          </head>
          <p xml:id="i-M6rTStB31GsyV3gDzM3DCu">
            Efter de s.k. Rosengren- och Joustramålen står det klart att
            det svenska förbudet för privatpersoner att direktimportera alkoholdrycker
            för personligt bruk inte är förenligt med EG-rätten, men att den
            alkohol som förs in privat inte får säljas vidare och att svensk
            alkoholskatt ska betalas. Föreliggande proposition, som bygger
            på Alkohollagsutredningens förslag, avser att anpassa den svenska
            lagstiftningen till detta.
          </p>
          <head xml:id="i-RWFMaoyHjwHMi67NePgLHD" type="h1">
            Anskaffande
          </head>
          <p xml:id="i-RbiufR1TKPN4YgNe6zCQCY">
            Miljöpartiet delar den bedömning Statens folkhälsoinstitut gör
            i sitt remissyttrande över delbetänkande SOU 2007:113 när det
            gäller förändringen i 3 kap. 9 § första stycket andra meningen.
            Vi menar att regeringen genom denna följdändring gör begreppet
            anskaffa otydligt. Avsikten, som vi förstår det, med denna proposition
            är inte att öppna för någon att för annans räkning i lagens mening
            anskaffa den avsedda varan. Avsikten är att möjliggöra för den
            som anskaffar varan för eget bruk att anlita en transportör för
            att utföra den i sammanhanget nödvändiga transporten. Genom den
            föreslagna förändringen i 3 kap. 9 § pekar man tydligt ut att
            det blir tillåtet att i just det fall där en transportör är inblandad
            även är tillåtet för denne att utföra själva anskaffandet. Detta
            öppnar för en oroväckande utveckling och var inte avsikten i de
            aktuella EG-domarna. Riksdagen bör därför avslå förslaget.
          </p>
          <head xml:id="i-UFVKH9qm4TKCCbsEAnFETw" type="h1">
            Oberoende mellanhand
          </head>
          <p xml:id="i-VKrBosrL5TJ3PrbSqxn5ny">
            Alkohollagsutredningen föreslog att 4 kap. 2 § andra stycket
            7 skulle ändras så att det blir tillåtet att föra in alkohol genom
            yrkesmässig befordran. Regeringen går ännu längre och öppnar även
            för annan oberoende mellanhand. Visserligen används begreppet
            oberoende mellanhand i Rosengrendomen, men varken av EG-domstolens
            dom eller av kommissionens skriftväxling i målet framgår att något
            annat än införsel genom yrkesmässig befordran avsetts. Att regeringen
            ändå väljer att gå längre än vad domen rimligtvis kräver är olyckligt.
            Dels försvårar det upprätthållandet av ålderskontrollen, vilket
            tydliggörs av att regeringen i motsats till Alkohollagsutredningen
            inte föreslår något krav på transportören att kontrollera mottagarens
            ålder, dels blir tullens kontroll och skatteindrivningen om möjligt
            ännu svårare.
          </p>
          <p xml:id="i-2YXok4bRPDRbCzrDkteV14">
            Vi föreslår därför att propositionens förslag till 4 kap. 2 §
            andra stycket 7 ersätts med utredningens förslag:
          </p>
          <p xml:id="i-K97NCWL8nSX8kW24vBBf36">
            av en enskild person som har fyllt 20 år i annat fall än som
            avses i 16 som försändelse under yrkesmässig befordran om införseln
            sker från ett land inom Europeiska ekonomiska samarbetsområdet
            och om dryckerna är avsedda för den enskildes eller dennes familjs
            personliga bruk. Vid sådan införsel som avses i andra stycket
            7 får spritdrycker, vin eller starköl inte lämnas ut till någon
            som inte har fyllt 20 år. Den som lämnar ut varorna ska förvissa
            sig om att mottagaren har uppnått föreskriven ålder.
          </p>
          <p xml:id="i-DMAmPXS6vkAkA14hkx7Z9v">
            Vi menar att regeringens förslag går längre än nödvändigt i anpassning
            till EU och anser att utredningen gör en relevant bedömning av
            hur långt Sverige måste anpassa sig.
          </p>
          <head xml:id="i-qnANVTyhdJRnUs9SoVozZ" type="h1">
            Fortsatta utredningsbehov
          </head>
          <p xml:id="i-2Pn6ygL15Qa1m3WwePzCBR">
            EU:s syn på fri rörlighet för varor som den svenska alkoholpolitiken
            tvingas anpassas till utgör ett stort hot mot folkhälsan. Vi menar
            att arbetet med att utveckla de verktyg som finns för att försvara
            den restriktiva grundtanken i den svenska modellen måste fortsätta.
            Alkohollagsutredningen bör därför i sitt fortsatta utredningsarbete
            få till uppgift att titta på hur vi kan utveckla säkra och effektiva
            skatte- och ålderskontroller såväl för egenutförd privatinförsel
            som för den införsel som här avses.
          </p>
          <p xml:id="i-5e5cxs36EBUUbv5BpyEUgi">
            Med en effektiv skattekontroll bör det ekonomiska utrymmet för
            vidareförsäljning bli så litet att den problematiken troligen
            minskar. Vi menar att det trots detta finns anledning att utredningen
            tittar på om det går att utveckla metoder för tull och polis att
            kontrollera om införseln i fråga verkligen avser personligt bruk.
            För att få en efterlevnad av dessa regler är vi inte främmande
            för att sanktionsnivåerna eventuellt måste skärpas. Även detta
            bör utredningen beakta.
          </p>
          <p xml:id="i-PXapE33eHJphUCaRFX2JFv">
            Riksdagen bör ge regeringen till känna vad som här anförts beträffande
            fortsatta behov av utredning och åtgärder för att säkra folkhälsan
            på grund av nya införsel­möjligheter.
          </p>
          <head xml:id="i-6BiYURMhBiMJVpJFh61Mtt" type="h1">
            Kontroll vid utlämning av varor
          </head>
          <p xml:id="i-FSv4HXDzbSLUAfqh3Top5c">
            Den som yrkesmässigt befordrar försändelser som här avses utför
            en tjänst som sker under tydligt lagstiftade former. Vi ser svårigheter
            med att ålägga befordraren en skyldighet att kontrollera att förvärvaren
            av försändelsen fyllt 20 år vid förvärvstillfället, vilket lagen
            föreskriver. Däremot menar vi att lagen blir tandlös om inte befordraren
            åläggs att kontrollera och dokumentera den utförda kontrollen
            av ålderskravet på mottagaren av försändelsen.
          </p>
          <p xml:id="i-W1fH3VWemB69MA3g7GRoFv">
            Det bör ges regeringen till känna att former för ålderskontroll
            samt dokumentation av kontrollen måste följa denna lag om den
            ska kunna tillämpas.
          </p>
          <p xml:id="i-LraUFWnvvNuK6RMsH1zccN">
            Vår uppfattning är att det inte räcker med att befordraren kontrollerar
            ålder. Vi menar att den funktionen kan likställas med den som
            utförs på restauranger och vid Systembolagets försäljningsställen.
            Befordraren bör därför även vara skyldig att kontrollera att mottagaren
            inte är märkbart påverkad av alkohol eller annat berusnings­medel
            och att det inte finns särskild anledning anta att varan är avsedd
            att olovligen tillhandahållas någon (jfr 3 kap. 8 § alkohollagen).
            På så vis kan risken för missbruk i bästa fall minska något. Även
            detta bör riksdagen ge regeringen till känna.
          </p>
          <head xml:id="i-BMaxy8nnKJHkvtY57bvYPC" type="h1">
            Förutsättningar för beställning
          </head>
          <p xml:id="i-NVCLCLkc65cGjwdPwXAM4X">
            För att undvika att den möjlighet för införsel som öppnas med
            den föreslagna lagändringen inte ska ge oönskad effekt anser vi
            att det även är av betydelse att beställningen måste ske före
            transporten. Det får inte bli möjligt att en förvärvare kan utföra
            en beställning i en terminal för att sedan hämta ut varorna direkt
            ur ett lager som företaget redan har i landet. Om den nya möjligheten
            inte ska missbrukas är det av stor vikt att förvärvet har skett
            innan transporten utförs.
          </p>
          <p xml:id="i-TNpPwmNEy9kGJquqRHmF9x">
            Hur detta ska säkerställas bör kunna undersökas inom ramen för
            Alkohollagsutredningens fortsatta arbete. Detta bör riksdagen
            ge regeringen till känna.
          </p>
          <head xml:id="i-9z4WT8johTidoqJ7Z7m7n1" type="h1">
            Alkoholreklam
          </head>
          <p xml:id="i-ivoUJKz8Lf3wLLSGLxdZX">
            I propositionen föreslås också ett borttagande av att det förbud
            som finns i alkohollagen mot att göra reklam för lättdrycker med
            samma varumärke som starkare drycker och som syftar till att det
            inte ska vara möjligt att göra smygreklam för starköl genom att
            använda reklam för lättöl av samma märke.
          </p>
          <p xml:id="i-E9GvjfCfs7aqKDyEvDaJFh">
            Visserligen har bestämmelsen minskat i betydelse då det numera
            är tillåtet att göra reklam för alkoholdrycker med en alkoholhalt
            upp till 15 % i tidningar och tidskrifter. I det sammanhanget
            kan det tyckas lite märkligt om det är okej med annonser för starköl
            men inte för lättöl. Däremot är det fortfarande inte tillåtet
            att göra reklam för alkoholdrycker i tv och radio, varför ett
            borttagande av förbudet mot smygreklam skulle öppna dessa kanaler
            för reklam som indirekt kan uppmana till alkoholkonsumtion. Detta
            vore olyckligt, och därför bör förslaget avslås och Alkohollagsutredningen
            ges i uppdrag att arbeta vidare med frågan om reglering av alkoholreklam.
          </p>
        </div>
        <div xml:id="i-2FdctUiiHpjKC5Xa1kW9pt" type="signatureBlock">
          <list xml:id="i-Et52ZHedhhyFr218eNsQVx">
            <item xml:id="i-QbpikjLXTthJNxhiA5pFaA" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-3xS6cogsC6seufAJY5RcMm" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-TLLNMVdpqCQ3b26Gpok7KU" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
            <item xml:id="i-CT83s7hRk12738DFR5Uszw" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
