<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0603/mot_199900_MJ_0603-0001.pdf"/>
      <div type="motHeader" xml:id="i-X1oarKE4oLiu9SXLEGxLDt">
        <div type="motTitle" xml:id="i-SCa9WEYZZxLBkU4VrRTRjH"/>
        <div type="motSubmissionInfo" xml:id="i-3YNAjxUGdyhwspNFW8iPv9"/>
      </div>
      <div type="motBody" xml:id="i-RGx6oDFbcVNQwDDpMsR96w">
        <div xml:id="i-E3Ujvw3E6s2hLJjvtYtTFD">
          <p xml:id="i-NutLV2U49yfr8yjMbX7xWX">
            1999/2000 mnr: MJ603 pnr: c369
          </p>
          <p xml:id="i-F1ihyZzuq72tMdUHML4aKW">
            Motion till riksdagen 1999/2000:MJ603
          </p>
          <p xml:id="i-AP2RCqwZ3aMXHs1T583GEQ">
            av Kenneth Johansson (c)
          </p>
          <p xml:id="i-SJRWNJJnuDYHZD9oaMoFf1">
            Forskning om naturkatastrof i Älvdalens kommun
          </p>
          <p xml:id="i-UKVShoPEHLcKSkML23T24w">
            ”Detta var bland det värsta som skett i vårt land när det gäller
            stora regnmängder på kort tid och förödande erosion.” Så skriver
            tre meteorologer på SMHI om händelsen vid Fulufjället, Dalarna,
            som inträffade natten mellan 30 och 31 augusti 1997. Den natten
            uppskattar SMHI att det över Fulufjällets östra sida föll cirka
            400 mm regn! Deras registrering av antalet blixtar har visat den
            häpnadsväckande summan 700 stycken! Detta oväder slår alla svenska
            rekord. Effekterna av ovädret är även de rekordartade. Den mycket
            vackra och prunkande Göljån, som rinner på fjället och nedför
            dess sluttning, förvandlades den natten till en renspolad, stenig
            fåra. Den grova granskogen som kännetecknade Göljån sköljdes med
            i det oerhörda vattenflödet. Träden samlades i stora brötar. Borta
            var alla sällsynta arter som fanns där tidigare och borta var
            också fisk och andra djur som levde i ån. Denna händelse har nu
            intresserat flera olika forskningsdiscipliner. Geologer och naturgeografer
            har kartlagt erosionsförloppet, hydrologer har beräknat vattenflödet
            och olika biologer kartlägger nu återkoloniseringen av växt- och
            djurlivet. Förutom dessa intressanta aspekter finns skäl att studera
            dessa effekter utifrån ett dammsäkerhetsperspektiv. Är sådana
            här oväder något som kommer att bli vanligare med ett förändrat
            klimat till följd av växthuseffekten och är då samhällets skydd
            mot höga vattenflöden till- räckligt? Forskarnas verksamhet i
            området har stöttats av länsstyrelsen. Ytterligare åtgärder behövs
            och då bland annat i form av en enklare forskningsstation där
            forskarna kan behandla sina prover och skriva och sammanställa
            sina dagsrapporter etc. nom ramen för bildandet av Fulufjällets
            nationalpark har denna händelse skapat ytterligare ett motiv för
            ett starkt skydd för området men även blivit ett spännande utflyktsmål.
            Med medel från Naturvårdsverket, länsstyrelsen och EU:s mål 6
            kommer satsningar att ske på uppbyggnad av leder och broar och
            på information i området. Jag anser att ytterligare stöd till
            forskning om denna mycket ovanliga naturkatastrof måste ges. Önskemålet
            om en enklare forskningsstation bör tillgodoses. Regeringen bör
            kunna anvisa medel för detta, uppskattningsvis 2-4 miljoner kronor,
            inom ramen för miljöforskningsanslag som Naturvårds- verket erhåller
            och/eller Räddningsverket.
          </p>
          <pb facs="riksdagen-motions-pdf/data/199900/mot_199900_MJ_0603/mot_199900_MJ_0603-0002.pdf"/>
          <p xml:id="i-C15XcPMdU6VSqqsxU76N3w">
            Hemställan Mot. 1999/2000 MJ603
          </p>
          <p xml:id="i-P8PQEjCfwChKuMm7a5xQzi">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om stöd
            till forskning kring Göljån, Fulufjället, i Älvdalens kommun.
          </p>
          <p xml:id="i-443mqRPwgzUFWPgQyzgEjS">
            Stockholm den 28 september 1999
          </p>
          <p xml:id="i-Dutp7ExfFWKg7ycgmjAvEE">
            Kenneth Johansson (c)
          </p>
        </div>
      </div>
    </body>
  </text>
</TEI>
