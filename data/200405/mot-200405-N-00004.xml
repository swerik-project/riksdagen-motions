<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_N_4/mot_200405_N_4-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: N4 pnr: fp1161
          </p>
          <p>
            Motion till riksdagen 2004/05:N4
          </p>
          <p>
            av Yvonne Ångström m.fl. (fp) med anledning av prop. 2004/05:40
          </p>
          <p>
            Ändringar i minerallagen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att hänsyn till lämpligheten av brytning i
            området skall tas vid utgivande av undersökningstillstånd. 2.
            Riksdagen tillkännager för regeringen som sin mening vad i motionen
            anförs om att annan sakägare än sökanden får yttra sig innan undersökningstillstånd
            beviljas. 3. Riksdagen tillkännager för regeringen som sin mening
            vad i motionen anförs om företagets skyldighet att samråda med
            markägare och innehavare av nyttjanderätt kring genomförandet
            av undersökningen. 4. Riksdagen tillkännager för regeringen som
            sin mening vad i motionen anförs om att länsstyrelsen bör vara
            ansvarig myndighet för prövning av minerallagen. 5. Riksdagen
            tillkännager för regeringen som sin mening vad i motionen anförs
            om krav på att ärendet måste ha vunnit laga kraft innan undersökningsarbetet
            startas. 6. Riksdagen tillkännager för regeringen som sin mening
            vad i motionen anförs om skydd av natur- och kulturvärden i hela
            landet.
          </p>
          <p>
            Motivering
          </p>
          <p>
            Regeringen har i propositionen Ändring i minerallagen fört fram
            ett antal förslag på skärpningar i nuvarande lagstiftning. Vi
            anser dock att dessa fortfarande inte tar tillräcklig hänsyn till
            enskilda markägare samt till andra allmänintressen så som miljöintressen.
            Propositionen tar tydligt sin utgångspunkt framför allt i gruvindustrins
            intressen. Det är i och för sig en viktig utgångspunkt men som
            i all markanvändning finns det ofta motstridiga intressen och
            alla dessa måste kunna få en likvärdig bedömning. Detta utan att
            industrin utsätts för en allt för byråkratisk och kostsam hantering
            av ärendena. Det är av högsta vikt att lagstiftning ger en rimlig
            balans dels mellan olika riksintressen såsom gruvdrift, miljökrav,
            och andra näringar
          </p>
          <pb facs="riksdagen-motions-pdf/data/200405/mot_200405_N_4/mot_200405_N_4-0002.pdf"/>
          <p>
            2004/05:N4
          </p>
          <p>
            såsom turism, men markägarnas intresse måste också tas på allvar.
            För att detta skall kunna åstadkommas måste ett antal basala krav
            tillgodoses. För det första måste vid utgivande av undersökningstillstånd
            hänsyn tagas inte bara till den sökandes lämplighet utan också
            till lämpligheten av brytning i området. Här vill vi alltså skärpa
            lagstiftningen så att man redan här gör en rimlighetsbedömning
            av om tillstånd för brytning av mineral kommer att ges vid positiva
            fynd under undersökningen. Detta så att onödiga ingrepp i t.ex.
            känsliga markområden kan undvikas. Vidare skall en viss miljöprövning
            ske redan i detta skede. Det är viktigt att även om man inte kan
            göra en fullständig miljöbedömning vad avser rätten att bryta
            malm i området bör en översiktlig bedömning göras och denna bör
            kunna ligga till grund för avslag för undersökningstillstånd.
            Detta är en hantering som bör gynna samtliga parter, gruvbolagen
            behöver ej lägga kraft på undersökning av område där brytning
            med stor sannolikhet ej blir tillåten. Markägare och kringboende
            slipper oro och man slipper ingrepp i naturen. För det andra bör
            markägarnas möjlighet att yttra sig över undersökningstillstånd
            ej begränsas på det sätt som beskrivs i propositionen. Flera av
            remissinstanserna ansåg det angeläget att åtgärder vidtas för
            att stärka ställningen för markägare och innehavare av nyttjanderätt.
            Både Sveriges advokatsamfund, Lantmäteriverket och Uppsala Universitet
            har yttrat sig om det lämpliga i att sakägare får yttra sig innan
            undersökningstillstånd beviljas. Vi anser vidare att bolagens
            skyldighet att samråda med markägarna bör stärkas. Vi föreslår
            därför att lagtexten i 3 kap. 5 $ skall ändras så att det framgår
            att det är företagets skyldighet att samråda med markägare och
            innehavare av nyttjanderätt för att försöka träffa uppgörelse
            om genomförandet av undersökningen. Det som tas upp vid samrådet
            skall ligga till grund för arbetsplanen. För det tredje bör sammanvägningen
            av olika intressen göras hos en myndighet med god lokal kännedom.
            Vi anser att länsstyrelserna är en lämplig sådan myndighet. Regeringen
            har i denna proposition stärkt länsstyrelsernas ställning vad
            avser yttrande över undersökningstillstånd. Vi anser att detta
            kan skärpas ytterligare och att det är länsstyrelsen i varje län
            som bör pröva om tillstånd skall ges. Länsstyrelserna är det organ
            som har att sammanväga olika samhällsintressen och deras roll
            är därför mycket viktig. Dessutom bör det tydliggöras att ärendet
            måste ha vunnit laga kraft innan undersökningsarbetets startande,
            detta bör ges regeringen till känna. Vidare bör kommunernas rättigheter
            via planarbetesverktygen ha en stor betydelse vid hanteringen
            av denna typ av ärenden även vad avser undersökningstillstånd.
            Generellt anser vi att man bör överväga att helt lägga över all
            prövning av tillstånd enligt minerallagen på länsstyrelserna och
            i samband med detta utreda om bergmästarens funktioner kan läggas
            över på en eller samtliga länsstyrelser. För det fjärde bör skydd
            av natur- och kulturvärden gälla i hela landet och inte bara i
            fjällvärden och reservaten. Detta kan vara inte minst viktigt
            i förhållandet mellan att man överväger gruvindustrins behov mot
            andra näringar såsom turistnäringen. Hinder kan mot bearbetning
            föreligga i vissa fall och bearbetningen får inte skada jord-
            eller skogsbruk. Här vill vi att
          </p>
          <pb facs="riksdagen-motions-pdf/data/200405/mot_200405_N_4/mot_200405_N_4-0003.pdf"/>
          <p>
            2004/05:N4
          </p>
          <p>
            större hänsyn tas till konkurrerande riksintresse både vad gäller
            miljö och andra verksamheter. Stockholm den 11 november 2004
          </p>
          <p>
            Yvonne Ångström (fp)
          </p>
          <p>
            Eva Flyborg (fp) Nyamko Sabuni (fp) Sverker Thorén (fp) Hans
            Backman (fp) Nina Lundström (fp) Lennart Fremling (fp) Anita Brodén
            (fp) Marie Wahlgren (fp) Heli Berg (fp) Gunnar Nordmark (fp)
          </p>
        </div>
      </div>
    </body>
  </text>
</TEI>
