<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00301">
  <teiHeader>
    <fileDesc>
      <titleStmt>
        <title>EU:s roll i Colombia</title>
        <author corresp="i-8WXKfVC5CVWBiV2pVhvraQ">av Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s roll i Colombia</title>
          <idno type="rdwebb">GU02U301</idno>
          <rs type="number">U301</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U301/text</ref>
          <ref type="dokument_url_html">http://data.riksdagen.se/dokument/GU02U301</ref>
          <ref type="dokumentstatus_url_xml">http://data.riksdagen.se/dokumentstatus/GU02U301</ref>
          <ref type="doc">http://data.riksdagen.se/fil/5868F6E2-787A-4B1A-A49A-CE98E47692D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GhcGhQCNw8tDZmgQiVMYdt" type="signed"/>
        <correspContext corresp="i-GhcGhQCNw8tDZmgQiVMYdt">
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction xml:id="i-JikR1BjKdATVoCVGsKjmtt" type="referral">
          <date when="2006-11-07"/>
        </correspAction>
        <correspAction xml:id="i-FW1HCpfZ6FJZpqQCRNoJCA" type="dismissal">
          <date when="2006-11-07"/>
        </correspAction>
        <correspAction xml:id="i-WTAn4xyuzcAeuT1DfTusL1" type="numbering">
          <date when="2006-11-02"/>
        </correspAction>
        <correspAction xml:id="i-5nqWhpG6fBAyPxKRnQ8sLp" type="submission">
          <date when="2006-10-31"/>
        </correspAction>
        <correspAction xml:id="i-JZ26uyFmtCvR7kxj7CaAB7" type="transfer">
          <date when="2006-10-31"/>
        </correspAction>
        <correspAction xml:id="i-5PtKqg6Fotk9ny5e4pC2vP" type="assigned"/>
        <correspContext corresp="i-5PtKqg6Fotk9ny5e4pC2vP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U5mVtg73spceh5zXzUogtZ" type="motBody">
        <div xml:id="i-WFmArxrGHRvi88Kgfe7sX" type="motProposal" subtype="förslag">
          <head xml:id="i-XwSHCk14uRrAaAY5f9gLFU">
            Förslag till riksdagsbeslut
          </head>
          <p xml:id="i-MHEgT2vTY3Ki3xAeH7hQmc">
            Riksdagen tillkännager för regeringen som sin mening vad i motionen
            anförs om att regeringen inom EU-kretsen bör verka för en heltäckande
            och konsekvent fredsstrategi som syftar till en förhandlad politisk
            lösning på den colombianska interna väpnade konflikten.
          </p>
        </div>
        <div xml:id="i-6ajnh1QBq5LoWqpnnFeekQ" type="motContent">
          <head xml:id="i-7T9pCwgKaHjUCnd74f7VLg" type="h1">
            EU:s roll i Colombia
          </head>
          <head xml:id="i-CuPZXxcHpTDMrddsroBYUf" type="h1">
            Motivering
          </head>
          <p xml:id="i-UGHLmnqnpD5xHAaPfL6NSW">
            Den avmobiliseringsprocess som pågår i Colombia har till dags
            dato resulterat i att över 30 000 medlemmar ur bl.a. den paramilitära
            organisationen AUC har avmobiliserats. Denna process har blivit
            utförd inom ramen för ett juridiskt ramverk (lag 975 /2005 och
            dekret 128/2003) som kraftigt kritiserats av såväl nationella
            rättsinstanser i Colombia som internationella organisationer,
            FN-organ och Interamerikanska människorättskommissionen. Den colombianska
            konstitutionsdomstolen har granskat lagen och funnit att delar
            av den är inkompatibla med såväl den colombianska konstitutionen
            som internationella överenskommelser. Procuraduría General de
            la Nación, som är en colombiansk myndighet som närmast kan liknas
            vid Justitieombudsmannen, har granskat avmobiliseringsprocessen
            och funnit att processen har vissa inneboende strukturella problem
            som kan sammanfattas som följer:
          </p>
          <list xml:id="i-CLotfe7htLQ1Efe96qwnqm" style="ul">
            <item xml:id="i-7fQDiScWhJ6boHCGjg9Pi1">
              De barnsoldater som ingått i AUC tycks ha gömts undan i avmobiliseringarna.
              Endast 212 barn och ungdomar har lämnats över. Enligt officiella
              colombianska siffror skulle det totala antalet barn ha uppgått
              till ca 1 500, och colombianska människorättsorganisationer har
              uppgett siffror som närmar sig 5 000 barnsoldater.
            </item>
            <item xml:id="i-Hy9r8DokmzLjrgzwN4AJwp">
              Det har funnits stora problem att fastställa de avmobiliserades
              identitet, vilket försvårar inledandet av rättsprocesser gentemot
              eventuella förövare till brott mot de mänskliga rättigheterna,
              krigets lagar och mänskligheten.
            </item>
            <item xml:id="i-6LwrAP4Q6tQVKdmUFJXofs">
              De individuella avmobiliseringarna har i vissa fall använts som
              ytterligare en komponent i en krigsstrategi, vilket illustreras
              av antalet avmobiliserade som dött i samband med militära aktioner
              där de understött den reguljära armén.
            </item>
            <item xml:id="i-R4ZSApRtjDAviKELGu7NzU">
              En av paramilitärerna tvångsförflyttad familj tar emot ca 41
              % av det ekonomiska stöd som en avmobiliserad och hans/hennes
              familj får. Detta innebär att förövarna får större ersättningar
              än deras offer.
            </item>
          </list>
          <p xml:id="i-ARcDddF7mHEbvZHWGsrmc8">
            Under alla de år som AUC har existerat, har paramilitärerna samlat
            på sig enorma förmögenheter. Detta inte bara genom narkotikahandeln
            utan även genom att ha drivit miljoner colombianer från deras
            landegendomar och konfiskerat desamma. Än så länge beräknas att
            endast 25 000 hektar av denna mark har återlämnats medan de officiella
            uppskattningarna är att den totala summan kan handla om mellan
            två och tre miljoner hektar. Före detta paramilitärer tycks också
            fortfarande utöva en betydande ekonomisk, politisk och social
            kontroll i de områden av Colombia där de haft sina starka fästen.
            Detta illustreras ev ett antal skandaler som uppdagats de senaste
            två åren i Colombia som pekar på att paramilitärer har inflytande
            inom lokalpolitiken, säkerhetstjänsten och i den colombianska
            kongressen.
          </p>
          <p xml:id="i-Do7XqPBkT2qNLuVf3Hditr">
            Under många år har det internationella samfundet påpekat att
            det finns starka band mellan det paramilitära AUC och staten och
            då främst den reguljära armén. Interamerikanska människorättskommissionen
            har i upprepade domar påvisat dessa band i fall då massakrer på
            civilbefolkning har genomförts. Den pågående avmobiliseringsprocessen
            har dock misslyckats med att skapa en strategi för att sanningen
            om dessa band ska kunna komma fram. Det är av högsta vikt att
            den colombianska staten åtar sig sitt ansvar för paramilitarismens
            blodiga historia samt att de ansvariga kan straffas.
          </p>
          <p xml:id="i-4KWq47XQVjux27iCzivyW7">
            EU är en väldigt viktig aktör i Colombia. Europeiska unionen
            bör sträva mot att verka för en förhandlad politisk lösning på
            den colombianska konflikten och detta kan endast göras medelst
            en heltäckande och konsekvent fredsstrategi.
          </p>
          <p xml:id="i-K3xU2oum7ZYzADVxQHJbQy">
            Men anledning av ovanstående bör Sverige inom EU-kretsen verka
            för att:
          </p>
          <list xml:id="i-CthLyonHJUjYFaq2g2i9v4" style="ul">
            <item xml:id="i-Sb5Ch2JGGAGzPKTXPUdmCK">
              EU:s utvecklingssamarbete med Colombia fortsätter att vara inriktat
              på att få till stånd en förhandlad politisk lösning på den colombianska
              konflikten. Medlemsstaterna måste därför avstå från bilaterala
              avtal som erbjuder militärt bistånd till Colombia. Detta också
              för att medlemsstaterna inte kan garantera att detta bistånd inte
              används i attacker mot civilbefolkningen.
            </item>
            <item xml:id="i-9LPNdh24oLUXgw39qEmeGq">
              EU:s medlemsstater bör avstå från att finansiera avmobiliseringsprogram
              såvida dessa inte utförs av mellanstatliga organisationer såsom
              FN.
            </item>
            <item xml:id="i-Wn7Yxxd1NU6ggnWfFnkaUV">
              EU bör omvärdera sitt beslut att låta 25 % av budgetlinjen för
              tvångsförflyttade gå till återintegreringsprojekt av avmobiliserade.
              Detta för att det i nuläget är extremt svårt att garantera att
              dessa pengar t.ex. inte används för att förstärka de f.d. paramilitärernas
              lokala makt samt att de används för att legalisera mark som stulits
              genom brott mot de mänskliga rättigheterna, krigets lagar och
              brott mot mänskligheten.
            </item>
            <item xml:id="i-FVSBRkQ6S2g1j8UQtkqSY1">
              EU bör över huvud taget iaktta största försiktighet då återintegreringsinsatser
              riktade mot avmobiliserade i Colombia planeras och finansieras.
              Det är av högsta vikt att det colombianska civila samhället och
              då främst offrens organisationer och lokalsamhällena aktivt deltar
              i sådana planeringsprocesser och förstudier. Självfallet måste
              detta deltagande ske på såväl offrens som lokalsamhällenas villkor
              och vara kopplat till att en vilja finns att delta i sådana processer.
            </item>
          </list>
        </div>
        <div xml:id="i-9FrCQVyP2Lc8L3kmM5gqnD" type="signatureBlock">
          <list xml:id="i-B1fxToMYX3sn86xgxPz6xy">
            <item xml:id="i-N3SqjZRH6sasfcYumKCjg4" who="i-8WXKfVC5CVWBiV2pVhvraQ" type="signature">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
