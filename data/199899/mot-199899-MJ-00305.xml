<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0305/mot_199899_MJ_0305-0001.pdf"/>
      <div type="motHeader" xml:id="i-TMuSt55YmeUX96eANe68Rj">
        <div type="motTitle" xml:id="i-wqyeKnbMj8JbPXjWezs56"/>
        <div type="motSubmissionInfo" xml:id="i-CbiTcaTuQ4PLeNUJuNZrhS"/>
      </div>
      <div type="motBody" xml:id="i-KTdBRqwfZCp29enSi4G64A">
        <div xml:id="i-S5i1L24F9jdYGzvWoTDHd1">
          <p xml:id="i-RYCCHkurnQfnALD3vA4UNk">
            1998/99 MJ305 MJ305
          </p>
          <p xml:id="i-YWmhPc8ZfKuoFy9RNkZsSy">
            Motion till riksdagen 1998/99:MJ305
          </p>
          <p xml:id="i-KptgRcoKoKP8eQyZy3UBxn">
            av Ann-Kristine Johansson och Sven-Erik Österberg (s) Användandet
            av skogsråvaran
          </p>
          <p xml:id="i-8vnRyqESG3harc98bWG5F1">
            Vi har under ett antal år sett en stark exportökning från skogsnäringen.
            När det gäller pappersmassa och papper har efterfrågan ökat år
            från år. Produktionen och exporten av sågade trävaror har även
            den ökat starkt, detta dock inte beroende på en ökad efterfrågan
            på Europamarknaden utan tack vare att tidigare traditionella exportörer,
            Canada och det forna Sovjetunionen, styrt om respektive upphört
            med sina försäljningar. Som en funktion av detta har vi också
            under åren upplevt snabba omsvängningar i produktionen, ibland
            är det råvarubrist och priserna stiger och ibland är det gott
            om råvara. Det skapar bekymmer på många håll och osäkra arbetstillfällen.
            En stabilare produktion inom skogsbruket skulle leda till en mer
            gynnsam miljö för produktutveckling och vidareförädling. Och det
            tror vi att vi kan skapa om vi satsar mera på marknadsföring av
            trä. Det behövs ökade insatser för marknadsföring av materialet
            trä för att det ska kunna bli ett miljömässigt och kretsloppsanpassat
            förstahandsval. Trä passar in i satsningen på miljövänliga produkter,
            och borde med det rätta stödet gå en ljus framtid till mötes.
            Det så kallade 300-miljonersprogrammet, Strategiskt utvecklings-
            och teknikspridningsprogram för svensk skogsnäring är en bra satsning.
            Tyvärr verkar det som att regelverket runt detta program är för
            krångligt och kräver resurser som inte de små och medelstora sågverken
            har. Enligt uppgifter från NUTEK har man gett avslag på många
            ansökningar och har fortfarande cirka 100 av de ursprungliga 150
            miljonerna kvar. Detta på grund av att alltför få uppfyller samtliga
            av de villkor som krävs. Stödformerna kan naturligtvis variera
            i omfång och modell, men ett viktigt mål är att marknadsföra träet
            i Sverige och övriga Europa som en del i kretsloppssamhället,
            utveckla nya system och metoder för vidareförädling av träråvaran.
            Olika former av forskningsprojekt bör stöttas för att ta fram
            nya användningsområden för träet. I dag producerar vi råvaror
            och exporterar, därefter importerar vi vidareförädlade produkter
            bland annat möbler. Värmland som är ett typiskt skogslän med stor
            råvarutillgång, hugger ner skogen och säljer den utanför landet,
            sen köper vi färdiga produkter, istället för att se till att arbetstillfällen
            skapas i hela Värmland och att människor kan bo kvar i sin bygd.
            Det finns kapacitet för detta om vi bara satsar och vill. Vi har
            en mängd små och medelstora sågverk som med rätt stöd kan bidra
            till att skapa förutsättningar för en uppbyggnad av en vidareförädlande
            industri. Det behövs
          </p>
          <pb facs="riksdagen-motions-pdf/data/199899/mot_199899_MJ_0305/mot_199899_MJ_0305-0002.pdf"/>
          <p xml:id="i-Bo9CgoKNvX831RgzT5ddMg">
            gemensamma satsningar för att se till att inte de små och medelstora
            Mot.
          </p>
          <p xml:id="i-P8dbwscHS6w7MAGutM2GfV">
            landsbygdsbaserade sågverken dör sotdöden. Skogsråvaran är vårt
            gröna guld och rätt använt kan vi se till att flera människor
            får sin inkomst av vad skogen ger, genom bland annat ökad vidareförädling
            men då behövs ett samlat krafttag från näring och staten.
          </p>
          <p xml:id="i-9ZcFTjitBSz8UQuk3eSX2B">
            Hemställan
          </p>
          <p xml:id="i-D9gNMBNp7WrqwH7VDKZa6e">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om insatser
            för ökad marknadsföring och förädlingsgrad av skogsråvara samt
            att man skall se träet som en del i kretsloppssamhället.
          </p>
          <p xml:id="i-2EXCLtNwTRJxzzKgjZLRjP">
            Stockholm den 28 oktober 1998
          </p>
          <p xml:id="i-VA6YYEcKPZFoetF1uR8rcQ">
            Ann-Kristine Johansson (s) Sven-Erik Österberg (s)
          </p>
          <p xml:id="i-LDcD7pYqpLAWJ8oyFjYvQP">
            1998/99MJ305
          </p>
        </div>
      </div>
    </body>
  </text>
</TEI>
