<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FiU-00402">
  <teiHeader>
    <fileDesc>
      <titleStmt>
        <title>Statsbidragsprincip</title>
        <author corresp="i-2c9rVAoZGjLhTDcwaorNo9 i-655Uw3q6yNE6R2nN2pDvUg">av Niklas Karlsson och Åsa Eriksson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:402 av Niklas Karlsson och Åsa Eriksson (båda S)</title>
          <idno type="rdwebb">HA02402</idno>
          <rs type="number">402</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HA02402/text</ref>
          <ref type="dokument_url_html">https://data.riksdagen.se/dokument/HA02402</ref>
          <ref type="dokumentstatus_url_xml">https://data.riksdagen.se/dokumentstatus/HA02402</ref>
          <ref type="pdf">https://data.riksdagen.se/fil/B7C4E555-E8C1-4BD0-8DAD-12F9D3E8CFC2</ref>
          <ref type="docx">https://data.riksdagen.se/fil/1CFFD61D-3833-4EBE-9E54-D4E7FF215535</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2c9rVAoZGjLhTDcwaorNo9</idno>
            <name>Niklas Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-655Uw3q6yNE6R2nN2pDvUg</idno>
            <name>Åsa Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RFLuaZj2cy5YU9mUwQ26YB" type="signed"/>
        <correspContext corresp="i-RFLuaZj2cy5YU9mUwQ26YB">
          <note type="signatory" corresp="i-2c9rVAoZGjLhTDcwaorNo9"/>
          <note type="signatory" corresp="i-655Uw3q6yNE6R2nN2pDvUg"/>
        </correspContext>
        <correspAction type="submitted" xml:id="i-Xev862tMv5NFB3T5SDaADo">
          <date when="2022-11-17"/>
          <time when="16:36:02"/>
        </correspAction>
        <correspAction type="reviewed" xml:id="i-TzyUbAjG73E4feqquj9qQa">
          <date when="2022-11-18"/>
          <time when="12:26:20"/>
        </correspAction>
        <correspAction type="referred" xml:id="i-AMuqzeHLRabLPpakoxWtEv">
          <date when="2022-12-01"/>
        </correspAction>
        <correspAction type="assigned" xml:id="i-BPCR1HG6W9Hbt3YMPus1QK">
          <date when="2023-04-19"/>
          <time when="16:50:00"/>
        </correspAction>
        <correspContext corresp="i-BPCR1HG6W9Hbt3YMPus1QK">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-BR9RXPLbKGqE9pr5U1DaKh"/>
        <correspContext corresp="i-BR9RXPLbKGqE9pr5U1DaKh">
          <ref type="uppgift">2022/23:FiU26</ref>
          <ref type="ref_dok_id">HA01FiU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:402 av Niklas Karlsson och Åsa Eriksson (båda S) Statsbidragsprincip</div>
      </div>
      <div type="motBody">
        <div type="motProposal" subtype="förslag">
          <head xml:id="i-JD9tqFhC6TojBRq17FPCiT">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-P8bgHsFuFAYvuhuRfr3rq4">
              Riksdagen ställer sig bakom det som anförs i motionen om att
              anta en statsbidragsprincip och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6gyujaKrXR38gm4NjUkiRv">
            Motivering
          </head>
          <head type="h1" xml:id="i-CGBBZ5y5ZPTLHk5piszLyF">
            År 2021 bestod nästan hälften av statsbidragen till kommuner
            och regioner av riktade bidrag.
          </head>
          <p xml:id="i-PNWCKAoArz2DobxFHGKkEi">
            De riktade statsbidragen till kommunerna har också ökat över
            tid. Under 2018 utgjorde de riktade statsbidragens andel av de
            totala statsbidragen till kommunerna cirka 37 procent. Bland annat
            Statskontoret har påvisat denna utveckling i uppföljning av statens
            styrning av kommunerna.
          </p>
          <p xml:id="i-3xFJ1J4MTcYVBREiBxYNnh">
            Kommunutredningen, med uppdrag att stärka kommunernas kapacitet
            att klara välfärdsuppdraget, belyste särskilt de riktade statsbidragen
            som en utmaning för kommunsektorn i sitt slutbetänkande (SOU 2020:8).
            Statens styrning av kommuner och regioner har också varit föremål
            för den statliga Tillitsdelegationens arbete (SOU 2019:43). I
            sitt delbetänkande konstaterade delegationen att alltför stort
            fokus på enbart formell styrning oftast inte ger önskat resultat.
            Tillitsdelegationen föreslog att regeringen som huvudprincip ska
            använda sig av generella statsbidrag och att alla riktade statsbidrag
            ska föregås av en analys av hur de påverkar de berörda verksam­heterna.
          </p>
          <p xml:id="i-HU5umCrRKLkaaCTF6BD8Kp">
            I huvudsak delas riktade statsbidrag in i två kategorier: dels
            kostnadsersättningar som är en statlig ersättning för något som
            kommuner eller regioner är skyldiga att utföra, dels riktade statsbidrag
            som är avsedda att stimulera utveckling inom ett visst område.
            Framförallt de befolkningsmässigt små kommunerna kan ha svårt
            att möta de krav som kopplas till de olika statsbidragen. Det
            beror inte minst på kommunernas olika förutsättningar att hantera
            den statliga styrningen, som därmed riskerar att minska den nationella
            likvärdigheten. Dessutom medför de riktade statsbidragen administrativa
            kostnader för både kommunerna och staten.
          </p>
          <p xml:id="i-JzWRZG9Sa2jBcXCrJJpqP9">
            Det kan därmed finnas en konflikt mellan statens styrning och
            den kommunala självstyrelsen. Den ökade omfattningen av riktade
            statsbidrag innebär att inriktningen och prioriteringar inom kommunernas
            verksamheter i allt högre utsträckning styrs av de riktade statsbidragen,
            snarare än av kommunernas egna behov och egna politiska avvägningar.
          </p>
          <p xml:id="i-EmTUPjZ4yGdFnp66QfdS66">
            För att stärka kommunernas framtida kapacitet att klara av sina
            åtaganden, upprätthålla nationell likvärdighet i välfärdsuppdraget
            och stärka det kommunala självstyret finns det anledning för staten
            att i ökad utsträckning ge bidrag i form av generella statsbidrag.
            De negativa effekter för kommunerna som är förenade med riktade
            statsbidrag skulle då kunna minskas och samtidigt förbättras kommunernas
            möjligheter att dels bedriva sin verksamhet på ett strategiskt
            och effektivt sätt, dels anpassa den efter lokala behov.
          </p>
          <p xml:id="i-Q5TYqZa55J3AsMKSvxGYZ9">
            Det är förvisso tveksamt om principer för statsbidrag skulle
            lämpa sig för lagstiftning. Ett alternativ för att skapa förutsättningar
            för en långsiktig lösning vore därför att riksdagen får ta ställning
            till en så kallad statsbidragsprincip, i enlighet med Kommunutredningens
            förslag, på ett sådant sätt som gjordes med finansierings­principen.
            Riksdagen kan sedan välja att godkänna principen om den vill att
            den ska vara ledande för hur riktade statsbidrag ska ges.
          </p>
          <p xml:id="i-8XTUza1oVXqx15XP4V66nv">
            Regeringen föreslås lägga fram ett förslag om godkännande av
            en statsbidrags­princip till riksdagen. Principen ska ge vägledning
            vid överväganden om att tillskapa riktade statsbidrag samt vid
            utformning och hantering av sådana bidrag. Den ska däremot inte
            tillämpas på kostnadsersättningar.
          </p>
          <p xml:id="i-WfY8PbhJZmRLJqEUmEqWgC">
            Principen skulle innebära att staten primärt ska överväga att
            använda andra sätt än riktade statsbidrag när den vill styra hur
            kommunerna bedriver en verksamhet. Om riktade statsbidrag beslutas
            ska de om möjligt och lämpligt klustras (grupperas) inom olika
            kommunala verksamhetsområden. Riktade statsbidrag som inte har
            klustrats ska i regel vara tidsbegränsade så att de kan betalas
            ut under högst två år. Om riktade statsbidrag är tänkta att betalas
            ut under längre tid än två år ska medlen efter två år överföras
            till generella statsbidrag. Ett riktat statsbidrag ska dessutom
            vara av en sådan storlek att en enskild kommun rimligen ska kunna
            finansiera en insats av någon betydelse för den, även med beaktande
            av administrativa kostnader för att söka och avrapportera bidraget.
          </p>
        </div>
        <div type="motSignatures">
          <list>
            <item xml:id="i-3CHsa2xNko1vSp12V5XoMW" who="i-2c9rVAoZGjLhTDcwaorNo9">
              Niklas Karlsson (S)
            </item>
            <item xml:id="i-SVvpyCAR9wz7N6BhazQc2u" who="i-655Uw3q6yNE6R2nN2pDvUg">
              Åsa Eriksson (S)
            </item>
          </list>
        </div>
      </div>
    </body>
  </text>
</TEI>
