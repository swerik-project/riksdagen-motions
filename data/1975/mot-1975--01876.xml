<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01876">
  <teiHeader>
    <fileDesc>
      <titleStmt>
        <title>med anledning av propositionen 1975:9 om reformering av högskoleutbildningen m. m.</title>
        <author>av herr Larsson i Staffanstorp m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975:9 om reformering av högskoleutbildningen m. m.</title>
          <idno type="rdwebb">FY021876</idno>
          <rs type="number">1876</rs>
          <ref type="dokument_url_text">http://data.riksdagen.se/dokument/FY021876/text</ref>
          <ref type="dokument_url_html">http://data.riksdagen.se/dokument/FY021876</ref>
          <ref type="dokumentstatus_url_xml">http://data.riksdagen.se/dokumentstatus/FY021876</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BzYgGpLotxmsWDEnHPnKgu</idno>
            <name>LENNART MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-38fof3HHcr7gkdu1y3sCPK</idno>
            <name>CHRISTINA ROGESTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8XUQMZkcTy5UrLLAFGh5Ah</idno>
            <name>SVEN-ERIK NORDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>SVEN JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SucdhoQVdXifmwaMK1XkvL</idno>
            <name>GÖSTA KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-KshoLNe1g5drvqPs43jTp1</idno>
            <name>GUNDE RANESKOG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-TihcZVivd1iNxtjFf2UaF4</idno>
            <name>KARL-ERIC NORRBY</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-G3dTAbcH3rBb7tfv3toPXH</idno>
            <name>KERSTIN GÖTHBERG</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BQk9YjtZpSxdR1T1X9WV2r" type="signed"/>
        <correspContext corresp="i-BQk9YjtZpSxdR1T1X9WV2r">
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-BzYgGpLotxmsWDEnHPnKgu"/>
          <note type="signatory" corresp="i-WHymNkDpzAR2nWtNFkNShs"/>
          <note type="signatory" corresp="i-38fof3HHcr7gkdu1y3sCPK"/>
          <note type="signatory" corresp="i-8XUQMZkcTy5UrLLAFGh5Ah"/>
          <note type="signatory" corresp="r-0"/>
          <note type="signatory" corresp="i-CrC3SmfGqjW34KSMhumUgo"/>
          <note type="signatory" corresp="i-SucdhoQVdXifmwaMK1XkvL"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-KshoLNe1g5drvqPs43jTp1"/>
          <note type="signatory" corresp="i-TihcZVivd1iNxtjFf2UaF4"/>
          <note type="signatory" corresp="i-G3dTAbcH3rBb7tfv3toPXH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1876/mot_1975__1876-001.pdf"/>
      <fw xml:id="i-X2SRtnzew5Ymc6qraoDqJb">
        Mot. 1975:1876 2
      </fw>
      <div xml:id="i-Sh5ckPNsGfXvQBeRd4PSbd" type="motHeader">
        <div xml:id="i-DAd4zwT9QJCW54nNuV1aZS" type="motTitle"/>
        <div xml:id="i-HfMZ6T2FH4s57jpbDpqZpQ" type="motSubmissionInfo"/>
      </div>
      <div xml:id="i-RnY6SWsZygaRRudikfx9n3" type="motBody">
        <div xml:id="i-JzKUwmRSHVJ8z8xkajPTiq">
          <p xml:id="i-CNhJuuje6kK6ygmZzT97ut">
            Motioner nr 1876-1878 Mot. 1975 1876-1878
          </p>
          <p xml:id="i-DA1GrEorbmhvvZEBGLoNwP">
            Nr 1876
          </p>
          <p xml:id="i-98cBAKrnqLpdrxKRbqaeSx">
            av herr Larsson i Staffanstorp m. fl. med anledning av propositionen
            1975:9 om reformering av högsko- leutbildningen m. m
          </p>
          <p xml:id="i-DH7pqVsWk8jW6KqBpDEXcu">
            Det är naturligt att det reformarbete som genomförts på de lägre
            nivåerna inom utbildningssystemet följs upp med en reformering
            av utbildningen också på högskolenivå. En rad problem som rör
            sambandet mellan den nya gymnasieskolan och högskoleutbildningen
            behöver lösas. Men även många andra skäl talar för en högskolereform.
            Samhällsutvecklingen som helhet har skapat nya utbildningsbehov.
            Utvecklingen, såväl inom utbildningsområdet som inom samhället
            i öv- rigt, har skapat nya behov och krav på utbildningssystemet.
            Den yngre generationen har en bredare och bättre utbildning än
            flertalet äldre män- niskor. Inom de flesta yrkesområden finns
            numera behov av eftergymnasial utbildning. Högskoleutbildning
            måste således också omfatta utbildningar som inte leder fram till
            traditionella akademikeryrken och även tillgodose krav på utbildning
            som en äldre generation med rätta ställer. Eftergymnasial utbildning
            måste bli en möjlighet för alla. Högskolans utveckling skall ske
            i ett perspektiv av återkommande utbildning. Nya ut- bildningslinjer
            och ämneskombinationer är nödvändiga. Samtidigt måste kortare
            högskolekurser inrättas i ökad utsträckning för att ge möjlighet
            till kompletteringsstudier. En inriktning mot återkommande utbildning
            förut- sätter också motsvarande anpassning av arbetslivet. De
            anställdas lagstad- gade rätt till ledighet för studier måste
            poängteras i detta sammanhang. För att kraven på den eftergymnasiala
            utbildningen från individer och samhälle skall kunna tillgodoses
            krävs en organisation som är präglad av smidighet och flexibilitet.
            Viktiga inslag i en sådan organisation bör vara ett ökat lokalt
            inflytande över utbildningen och en vidgad kontakt mellan utbildningsorganen
            och samhället i övrigt. Av allmänna, sociala och demokratiska
            skäl, men också med hänsyn till högskolans vidgade uppgift inom
            utbildningssystemet, är det viktigt att högskolan öppnas för nya
            grupper i samhället. I dag utestängs många människor direkt eller
            indirekt från högskoleutbildning genom gällande be- hörighetsregler,
            avståndet till utbildningsorten, de ekonomiska villkoren för studerande
            etc. Högskolans nya uppgifter, inte minst dess roll i ett system
            med återkommande utbildning, förutsätter att samhället aktivt
            söker re- ducera dessa hinder. Kompetensreglerna måste därför
            reformeras, utbygg- naden av nya högskoleutbildningar måste ske
            även utanför de stora hög- skoleorterna, och de studiesociala
            villkoren måste förbättras och anpassas
          </p>
          <p xml:id="i-TV7TK2ESqeXLchJryTQvaV">
            I Riksdagen 1975. 3 saml. Nr 1876-1878
          </p>
          <pb facs="riksdagen-motions-pdf/data/1975/mot_1975__1876/mot_1975__1876-002.pdf"/>
          <p xml:id="i-GNcwnk1uiD3AuVnqFYZRKh">
            till de nya grupper studerande som högskolan vänder sig till.
            Även vissa förslag som nu lämnas i proposition 1975:23 om vidgad
            vuxenutbildning och studiestöd åt vuxna är av stor betydelse i
            detta sammanhang.
          </p>
          <p xml:id="i-4QRX5XBPrsgTPWiyx5UBy4">
            Högskolereformens framväxt
          </p>
          <p xml:id="i-99k9YH2Uo5FfpapcPCkzFZ">
            Som framgår av det ovan anförda finns ett betydande behov av
            en re- formering av den högre utbildningen. Den nu föreliggande
            propositionen grundas på 1968 års utbildningsutredning. Denna
            utredning har inte varit parlamentariskt sammansatt. Riksdagspartiernas
            insyn har skett genom en referensgrupp, knuten till utredningen.
            Centerpartiet har kritiserat den ord- ningen och krävt att högskolereformen
            skulle anförtros åt en parlamentarisk utredning på sedvanligt
            sätt. U 68:s huvudbetänkande blev föremål för en intensiv debatt
            såväl bland grupper inom högskolan som inom organisationerna på
            arbetsmarknaden. Särskilt lärare och studerande vid högskolorna
            var kritiska till förslaget. Med hänsyn till det sätt på vilket
            det tidigare utredningsarbetet bedrivits och med hänsyn till att
            vi ansåg det vara av stor betydelse att särskilt överväga de invändningar
            som framkommit mot förslaget vid remissbe- handlingen föreslog
            centerpartiet tillsammans med folkpartiet att en särskild beredning
            skulle tillkallas för översyn av U 68:s förslag. Utbildningsministern
            tillkallade också en sådan grupp, U 68-beredningen, vilken hösten
            1974 re- dovisade en principskiss av högskolereformen. U 68-beredningen
            tvingades arbeta under en otillfredsställande tidspress och endast
            under sommaren, då möjligheterna till kontakt med inom hög- skolan
            verksamma är små. Det hade varit önskvärt att beredningen fått
            vidare uppgifter och bättre tid för sitt arbete. Beredningen har
            också påtalat detta. Trots detta innebar tillkallandet av beredningen
            ett värdefullt och viktigt led i arbetet på högskolereformen.
            Beredningens förslag har också genomgående fått ett väsentligt
            mer positivt mottagande än U 68:s ursprung- liga förslag. Propositionen
            bygger också i väsentliga delar på beredningens förslag. I det
            följande kommer vi att uppehålla oss endast vid frågor där vi
            har gentemot propositionen avvikande uppfattning.
          </p>
          <p xml:id="i-NWkkFmmiyUj2f7reqWFGSN">
            Vidgat tillträde till högre studier
          </p>
          <p xml:id="i-5g7gSPK7HTe4aL2U3PYrZ2">
            I propositionen 1975:9 föreslås, på grundval av kompetenskommitténs
            betänkande, ändrade regler för behörighet och tillträde till högre
            studier. Förslaget bygger på 1972 års riksdagsbeslut om gymnasieskolans
            kompe- tensvärde, innebärande att var och en som genomgått minst
            tvåårig linje i gymnasieskolan och har kunskaper i engelska och
            svenska motsvarande tvåårig social linje är allmänt behörig till
            högskolestudier. Det nu föreliggande förslaget innebär i korthet
            att allmän behörighet också skall föreligga vid 25 års ålder och
            4 års yrkeslivserfarenhet. Därutöver ställs
          </p>
          <pb facs="riksdagen-motions-pdf/data/1975/mot_1975__1876/mot_1975__1876-003.pdf"/>
          <fw xml:id="i-A3BeLD2kcbsg4Eu2WRxv9V">
            Mot. 1975:1876 3
          </fw>
          <p xml:id="i-PbbGTGVg4bqk59untioX1o">
            särskilda förkunskapskrav upp för tillträde till olika ämnen
            och linjer. För behörighet till viss utbildning i högskolan krävs
            ett betygsmedelvärde av lägst 3,0 i de ämnen där särskilda förkunskapskrav
            är uppställda för ut- bildningen i fråga. Antagning skall i princip
            ske endast till första årets studier och därefter successivt,
            och förkunskapskraven relateras endast till de studier som är
            aktuella vid varje antagningstillfälle. Sökande från folkhögskolor
            och vissa med gymnasieskolan jämförbara utbildningsvägar får tillgodoräkna
            sig de kunskaper de har. När det gäller enstaka kurser och personer
            som nått allmän behörighet genom ålder och yrkeslivserfarenhet
            skall de särskilda förkunskapskraven främst ses som en information
            till de studerande. Antagning till all högskoleutbildning skall
            i princip vara begränsad och ske centralt. Även nu fria utbildningar,
            bl. a. vid de filosofiska fakulteterna, skall således spärras.
            Vi återkommer senare till denna fråga. Inom den spärrade utbildningen
            skall urvalet av behöriga sökande ske i huvudsak på grundval av
            fyra kvotgrupper. Sökande från treåriga linjer i gymnasieskolan
            förs till grupp I, sökande från tvååriga linjer förs till grupp
            II, övriga behöriga sökande förs till grupp III med undantag för
            sökande med utländsk förutbildning, vilka förs till grupp IV.
            Platserna skall fördelas mellan kvotgrupperna I till III genom
            proportionell kvotering. Inom kvot- grupperna skall studerande
            rangordnas med avseende på medelbetyg och arbetslivserfarenhet
            och inom kvotgrupp III även medelst ett frivilligt stu- dielämplighetsprov.
            För att garantera en direkt väg från ungdomsskolan till högskolestudier
            skall ca 15 96 av platserna inom varje kvotgrupp garanteras sökande
            med endast betygspoäng. Enligt vår mening måste urvalssystemet
            formas så att det främjar en jämnare social rekrytering till högskolan.
            Samtidigt måste det utformas så att det inte skärper betygscentreringen
            av undervisningen i gymnasieskolan. Av den anledningen finner
            vi det vara rimligt att såväl betyg, arbetslivs- erfarenhet som
            studielämplighetsprov används som urvalsinstrument. Kompetenskommittén
            (KK) föreslog att man inom varje kvotgrupp skall ha en undergrupp,
            som till sin storlek bestäms genom proportionell kvotering mellan
            det antal som har arbetslivserfarenhet som merit och det totala
            antalet sökande i gruppen. Till platserna i undergruppen antas
            de sökande på den sammanlagda poängen av betyg och arbetslivserfarenhet,
            medan antagning- en i övrigt sker på betyg. Undergruppen skall
            enligt förslaget, oavsett utfallet av den proportionella kvoteringen,
            alltid omfatta minst 15 96 av hela grup- pens platser. Genom denna
            modell tillgodoses två viktiga intressen: den stimulerar de sökande
            till högskolan att skaffa sig arbetslivserfarenhet och den omöjliggör
            samtidigt en antagning på enbart betygsmeriter. De flesta remissinstanserna
            tillstyrker KK:s förslag, även om en del, bland dem LO, finner
            att systemet kommer att innebära en för låg värdering av arbetslivserfarenhet.
            Propositionens förslag har inte varit föremål för remissbehandling,
            och
          </p>
          <pb facs="riksdagen-motions-pdf/data/1975/mot_1975__1876/mot_1975__1876-004.pdf"/>
          <fw xml:id="i-V43PQqxxq7dn9NdCdGKbCh">
            Mot. 1975:1876 4
          </fw>
          <p xml:id="i-L4F5tvdUWbKcNaYkJTMxBy">
            dess effekter i skilda avseenden är svåröverskådliga. Enligt
            vår mening bör KK:s förslag väl kunna tillgodose kraven på en
            bättre social rekrytering till högskolan med bibehållen möjlighet
            till direkt övergång från gymna- sieskola till högskolestudier.
            Förslaget bör därför genomföras. Effekterna av det nya urvalssystemet
            måste följas noggrant. När tillräcklig erfarenhet vunnits bör
            regeringen redovisa resultatet av urvalssystemet för riksdagen.
          </p>
          <p xml:id="i-2KQyZfAQabj5GGohiLvfxu">
            Antagning till högskolan
          </p>
          <p xml:id="i-Bswfq6MdNtXyMtiBwqDkS7">
            Departementschefen föreslår central antagning till alla allmänna
            utbild- ningslinjer och sådana lokala och individuella utbildningslinjer
            där de in- ledande två terminerna motsvaras av studier på allmän
            utbildningslinje. Den centrala antagningen omfattar endast de
            inledande två terminerna. Journalistutbildningen undantas tills
            vidare från detta system. Argument för en central antagning är
            att en sådan ger bättre möjligheter till behörighetskontroll och
            rangordning enligt riksgiltiga kriterier, att den underlättar
            den enskildes kommunikation med högskoleorganisationen och att
            en från resurssynpunkt effektivare fördelning av resurserna mellan
            lä- roanstalterna kan ske. Kraven på lokal planering kommer att
            öka med den föreslagna antagningsmodellen, och en särskild arbetsgrupp
            skall mot den bakgrunden göra en översyn och utveckling av informationssystemet
            inom den vidgade högskolan. På s. 537 påtalar departementschefen
            att en central antagningsorganisation för hela högskolefältet
            kommer att bli mycket per- sonalkrävande. Inom betydande delar
            av högskoleväsendet sker antagningen för närva- rande centralt.
            Det kan från många utgångspunkter vara ändamålsenligt att samordna
            denna till ett datorbaserat system såsom kompetenskommittén föreslagit.
            Enligt vår mening bör förutsättningarna för en lokalisering till
            Sundsvall av den centrala antagningsorganisationen närmare utredas
            och förslag snarast presenteras riksdagen i lokaliseringsfrågan.
            Det finns för närvarande små möjligheter att bedöma effekterna
            av en totaldimensionering av alla utbildningslinjer inom högskolan.
            De olika ut- bildningslinjerna kommer att presenteras först om
            ca två år. Effekterna i olika avseenden är dåligt utredda. Det
            gäller inte minst frågan om hur man vid de lokala enheterna skall
            agera vid antagning efter det inledande studieprogrammet, om antalet
            sökande överstiger antalet platser. Vi vill för vår del inte införa
            nya spärrar mitt i en utbildning. I dagsläget, med en vikande
            studerandetillströmning till bl. a. de fria fa- kulteterna, fyller
            dessutom en antagningsbegränsning knappast någon prak- tisk funktion.
            Studerande, som söker sig till i dag ospärrad utbildning, kom-
            mer under överskådlig tid att avvisas endast om behörighetskraven
            inte uppfyllts. Något påtagligt behov av nya spärrar inom högskolan
            föreligger således inte för närvarande. U 68-beredningen framhöll
            för sin del att ett system
          </p>
          <pb facs="riksdagen-motions-pdf/data/1975/mot_1975__1876/mot_1975__1876-005.pdf"/>
          <fw xml:id="i-RFxReiuvT8aYi4ZUceUtEf">
            Mot. 1975:1876 5
          </fw>
          <p xml:id="i-Cg5mabuDMkTiy3r7jWUEEt">
            för totaldimensionering av högskoleutbildningen borde utarbetas,
            innefat- tande vid behov begränsning av antagningen till linjer
            eller kurser. Enligt vår mening bör inte riksdagen nu fatta principbeslut
            om generell antag- ningsbegränsning. Om en generell antagningsbegränsning
            bedöms nödvän- dig, bör ett detaljerat förslag utarbetas och underställas
            riksdagen. Ett av de motiv som angetts för att nu införa nya spärrar
            inom högskolan är att skapa bättre möjligheter till planering
            vid de olika enheterna och institutionerna. Den centrala antagningen
            kan också ha vissa informations- funktioner. Dessa syften kan
            dock tills vidare väl tillgodoses genom en väl utbyggd studievägledning
            och yrkesorientering samt genom att stude- rande åläggs att anmäla
            sina studieplaner minst två månader före studiernas början. Vi
            finner att en sådan ordning bör tillämpas tills vidare. Vi förordar
            också att antagningen skall ske lokalt för i dag ospärrad utbildning.
            Här- igenom behöver inte en kostnadskrävande central organisation
            byggas ut på det sätt som propositionen föreslår. En lokal antagning
            innebär dessutom en enklare och smidigare ordning även för den
            enskilde.
          </p>
          <p xml:id="i-GCQnaZUwdmnHktpNKnrcqz">
            Decentraliserat beslutsfattande
          </p>
          <p xml:id="i-CkbwojojuZeF1raEcaGYfk">
            Det är viktigt att det samlade utbudet av högskoleutbildning
            kan formas så att det effektivt tjänar såväl samhällets behov
            som individernas önskemål. Detta förutsätter ett betydande utrymme
            för initiativ vid institutioner och högskoleenheter men också
            viss samordning regionalt och centralt. Depar- tementschefen ansluter
            sig i propositionen till U 68-beredningens förslag på dessa punkter.
            Varje statlig högskoleenhet skall ledas av en styrelse. Den skall
            ha inseende över enhetens verksamhet i dess helhet och inom angivna
            ramar besluta om organisation och olika organs sammansättning.
            Den skall vidare förvalta och fördela till enheten anvisade resurser
            och svara för härmed samman- hängande planeringsuppgifter rörande
            grundläggande utbildning och forsk- ning. Styrelsen skall avge
            anslagsframställningar i dessa delar. Anslagsfram- ställningar
            till forskning och forskarutbildning skall dock göras av fakul-
            teter/sektioner eller organ inom dessa. Styrelsen skall dessutom
            inrätta de lokala och individuella utbildningslinjer som enbart
            berör enheten. Anställda och studerande skall ha en stark ställning
            i enhetsstyrelserna. Departementschefen ansluter sig i princip
            till den av U 68-beredningen skis- serade sammansättningen innebärande
            att 2/3 av ledamöterna hämtas bland studerande och anställda och
            1/3 bland företrädare för allmänna intressen. Vi finner det vara
            viktigt att majoritetsförhållandet mellan internt och externt
            rekryterade styrelseledamöter kan bibehållas i stort sett enligt
            be- redningens förslag, även om vissa variationer självfallet
            kan vara motiverade. Skulle däremot vägande motiv finnas för att
            de allmänna intressena får majoritet i styrelsen, finner vi det
            vara en principiell fråga av sådan art att den bör underställas
            riksdagen. Företrädare för allmänintresset bör utses
          </p>
          <pb facs="riksdagen-motions-pdf/data/1975/mot_1975__1876/mot_1975__1876-006.pdf"/>
          <fw xml:id="i-U4GteaeogGZFvfBsDz8n3X">
            Mot. 1975:1876 6
          </fw>
          <p xml:id="i-CvEH4cgb8SNxAKeRFMNTii">
            av värdkommun och landsting. Organisationskommittéerna bör överväga
            möjligheten att inom enheterna välja rektor där så sker för närvarande.
            Inom enheterna skall resurserna organiseras i stort sett på samma
            sätt som nu med institutionerna som bas. Som sammanhållande organ
            för ut- bildningslinjerna skapas särskilda linjenämnder över hela
            högskoleområdet. Linjenämnden har att fullgöra sådana samordningsuppgifter
            inom linjen som rimligen inte kan handhas av de enskilda institutionerna.
            Linjenämnden skall fastställa lokal plan för allmän utbildningslinje
            liksom utbildningsplan för lokal utbildningslinje. Inom givna
            ramar skall institutionerna få större frihet, bl. a. vid val av
            kurslitteratur och i vad gäller institutionens orga- nisation.
            Kompetensfördelningen mellan linjenämnd och instution måste avgöras
            från linje till linje. Vi vill understryka betydelsen av att man
            i den fortsatta bedömningen kring dessa frågor beaktar betydelsen
            av stor frihet för institutionerna. Linjenämnderna skall enligt
            propositionen i huvudsak ha sammansätt- ningen 1/3 studerande,
            1/3 lärare och 1/3 företrädare för arbetslivet. Den exakta sammansättningen
            avgörs av enhetsstyrelsen. Enligt vår mening är det värdefullt
            om företrädare för arbetstagare och arbetsgivare kan följa och
            ge synpunkter på den fortlöpande verksamheten vid högskolan. Vi
            vill emel- lertid ifrågasätta om en fast representation av detta
            slag i linjenämnden är den mest lämpliga lösningen. Andra lösningar
            torde bättre kunna till- godose det avsedda ändamålet. En fast
            representation enligt propositionens förslag kommer nämligen att
            innebära att företrädare för arbetslivet har att delta i beslut
            om en rad rutinärenden utan allmänt intresse. En möjlig väg är
            att studerande och lärare själva avgör ärenden av löpande rutin-
            karaktär, medan hela linjenämnden sammanträder när det gäller
            fråga av betydelse för linjens allmänna utveckling. Andra möjligheter
            är att arbets- livsrepresentanterna knyts till linjenämnderna
            genom någon form av ad- jungering. Kontaktkonferenser mellan linjenämnd
            och arbetslivet kan också prövas. Det bör ankomma på organisationskommittéerna
            att finna lämpliga lösningar i detta sammanhang. Vi ser med tillfredsställelse
            att den s.k. FNYS-verksamheten nu per- manentas men anser det
            vara angeläget att erfarenheten av den hittillsva- rande verksamheten
            presenteras för riksdagen och att därvid resursfrågorna särskilt
            analyseras. Högskoleväsendet skall indelas i sex regioner. I varje
            region skall finnas en regionstyrelse där 2/3 av ledamöterna representerar
            allmänna intressen och 1/3 representerar inom högskolan verksamma.
            Fö- reträdarna för allmänintresset skall utses genom länsstyrelserna,
            enligt den modell länsberedningen föreslagit, och övriga skall
            utses av regeringen efter förslag av studerande- och personalorganisationer.
            Enligt vår mening är det viktigt att regionstyrelsens roll i vad
            gäller samordningsfrågor inom regionen poängteras. Till dessa
            samordningsfrågor hör den övergripande planeringen av utbildningsutbudet
            inom regionen som helhet. Med en sådan betoning av regionstyrelsernas
            ansvar är det naturligt att allmänintresset får en för-
          </p>
          <pb facs="riksdagen-motions-pdf/data/1975/mot_1975__1876/mot_1975__1876-007.pdf"/>
          <fw xml:id="i-LAxYw2fDKvrcgUaPtrhum5">
            Mot. 1975:1876 7
          </fw>
          <p xml:id="i-7jHEQ5EWdGLAjLvMrmGjkv">
            ankring genom de direktvalda församlingarna. Propositionens förslag
            i vad gäller utseende av regionstyrelserna kan dock inte accepteras,
            bl. a. av det enkla skälet att länsstyrelsernas framtida organisation
            ännu inte är avgjord. Enligt vår mening bör representanterna för
            allmänintresset utses av de folk- valda organen inom regionen,
            och företrädarna för högskolan bör utses av dem som är verksamma
            inom högskolan. Respektive landsting — eller kom- mun utanför
            landsting — inom regionen bör utse minst två ledamöter vardera
            i regionstyrelsen. Den närmare sammansättningen i de olika regionerna
            bör övervägas inom organisationskommittéerna. Regionstyrelserna
            får således viktiga uppgifter i vad gäller övergripande planering
            av utbildningsutbudet inom regionen och utbildningens anknyt-
            ning till forskningen. Inrättandet av regionstyrelserna öppnar
            nya möjligheter till decentralisering av beslut från central till
            regional nivå. Sådana möj- ligheter torde finnas utöver de som
            U 68-beredningen pekat på och som nu föreslås riksdagen. En särskild
            arbetsgrupp bör se över ansvarsfördel- ningen mellan UHÄ och regionstyrelserna
            med inriktning på att besluts- fattandet så långt möjligt skall
            föras över från central till regional och lokal nivå.
          </p>
          <p xml:id="i-4tp1ndV4eedPeom6iBTP6W">
            Anknytning grundutbildning-forskning
          </p>
          <p xml:id="i-LWjhoNbC4gKM568J8C4gF8">
            U 68-beredningen ansåg det vara utomordentligt angeläget att
            ett mer direkt forskningssamband successivt utvecklas för de slag
            av högskoleut- bildning som f. n. saknar sådant samband liksom
            att särskilda ågärder vidtas för att tillgodose kraven på forskningssamband
            för utbildningen på hög- skoleorter som saknar permanent forskningsorganisation.
            Beredningens förslag innebar på en rad punkter viktiga principiella
            ställ- ningstaganden för en bättre forskningsanknytning. Forskarutbildningens
            re- kryteringsbas bör vidgas till att avse även sådana högskoleutbildningar
            som i dag meddelas vid enheter utan forskning. Rekryteringen till
            forskarut- bildning från grundutbildning utanför universitetsorterna
            bör underlättas. Innehavare av lärartjänster, som företrädesvis
            är avsedda för forskning och forskarutbildning, bör få sitt ansvarsområde
            vidgat till även andra slag av enheter än sådana där forskning
            och forskarutbildning bedrivs. Resurser för grundutbildning och
            forskning/forskarutbildning skall hållas samman ämnesområdesvis,
            vilket skall vara vägledande för institutionsindelningen. De ansvariga
            organen för forskning/forskarutbildning skall kunna föra fram
            förslag rörande förändringar av grundutbildningens innehåll och
            organisation betingade av den vetenskapliga utvecklingen. Alla
            ordinarie universitets- lektorer inom en region bör ingå i berörd
            fakultet/sektion. Lärare inom den grundläggande utbildningen bör
            få fullgöra viss del av sin tjänst inom forskning och forskarutbildning.
            Forskningsprojekt, som inte kräver tung utrustning, skall kunna
            förläggas till högskoleorter utan fast forsknings- organisation.
          </p>
          <pb facs="riksdagen-motions-pdf/data/1975/mot_1975__1876/mot_1975__1876-008.pdf"/>
          <fw xml:id="i-5U3taF1ALT9MYozs5SNex2">
            Mot. 1975:1876 8
          </fw>
          <p xml:id="i-EScqUxNR732j8EaXCmrJ7F">
            Vi anser att U 68-beredningens principskiss för forskningsanknytning
            bör ligga till grund för ett fortsatt utredningsarbete. Kontakterna
            mellan orter och intitutioner utan fast forskningsorganisation
            med orter som har sådan måste underlättas. Detta är bl. a. en
            fråga om universitetslektorernas un- dervisningsskyldighet och
            möjligheten att för övriga grupper organisera tjänstgöringen så
            att de får bättre forskningsmöjligheter. I vissa fall bör särskilda
            forskningsresurser direkt kunna ställas till de mindre högskole-
            enheternas förfogande. Det bör vara en viktig uppgift för regionstyrelserna
            att befrämja forskningsanknytningen och att beakta möjligheterna
            att bygga ut forskningsorganisationen. De här angivna frågorna
            är av sådan art att de bör övervägas ytterligare. Forskarutbildningsutredningen
            bör ges i upp- drag att på grundval av U 68-beredningens förslag
            och vad vi därutöver framfört utreda frågan om forskningsanknytning
            i dess helhet.
          </p>
          <p xml:id="i-F2iFshdqmqVUHQC5f5T6BS">
            Decentraliserat utbildningsutbud
          </p>
          <p xml:id="i-2ijVqojgvBi5B7NcBZiupf">
            De vidgade uppgifter högskolan måste få, bl.a. i vad gäller den
            åter- kommande utbildningen, gör det nödvändigt med en utbyggnad
            även på andra orter än de nuvarande universitetsorterna. Den begränsade
            högsko- leutbildning som finns på en lång rad orter måste kompletteras.
            Genom en sådan utbyggnad blir högskolan lättare tillgänglig för
            människor i olika delar av landet. Vi delar sålunda U 68-beredningens
            principiella bedömning i detta av- seende och anser det vara riktigt
            att riksdagen nu fattar principbeslut om högskolans lokalisering
            så som föreslås i propositionen. Det måste framhållas att en utbyggnad
            av högskolan på sätt som nu föreslås inte innebär att högskoleutbildning
            endast skall förekomma på de angivna orterna. Även andra former
            av högskoleutbildning än sådan som bestäms av permanenta resurser
            måste förekomma som komplement. Olika former av distansun- dervisning
            och universitetscirklar i studieförbundens regi måste finnas till-
            gängliga för människorna på en lång rad ytterligare platser. I
            vad gäller studieförbundens engagemang inom den eftergymnasiala
            ut- bildningen finner vi det vara rimligt att en översyn sker
            av kompetens- fördelningen mellan statlig utbildning och studieförbunden.
            En sådan över- syn bör ta fasta på studieförbundens grundläggande
            karaktär av fria folk- rörelser i folkbildningens tjänst. Den
            mest näraliggande utbyggnaden av högskoleutbildning avser den
            yrkestekniska högskolan. Med start hösten 1975 skall sådan utbildning
            er- bjudas i Borlänge, Borås, Eskilstuna, Göteborg, Jönköping,
            Luleå, Lund/Malmö och Markaryd. I Skellefteå skall yrkesteknisk
            högskoleutbild- ning startas tidigast hösten 1976. Vi vill understryka
            vikten av att yrkes- teknisk högskoleutbildning kommer till stånd
            enligt den angivna tidsplanen och att utbildningen i Skellefteå
            inte skjuts längre i framtiden än till hösten 1976. Statsrådet
            utesluter inte att YTH också skall kunna komma till stånd
          </p>
          <pb facs="riksdagen-motions-pdf/data/1975/mot_1975__1876/mot_1975__1876-009.pdf"/>
          <fw xml:id="i-QUzEmzuTJrVFDgD9CKBP76">
            Mot. 1975:1876 9
          </fw>
          <p xml:id="i-XMhsURe43JWb7emfVqr5g2">
            i Sandviken, Skövde och Karlskrona. Enligt vår mening är det
            naturligt att YTH kommer att byggas ut på fler platser efter den
            inledande försöks- verksamheten. De nämnda tre orterna är väl
            lämpade som nya lokalise- ringsorter.
          </p>
          <p xml:id="i-5nf8GESN5J59pwWtT8KTgW">
            Rambeslut om högskolan
          </p>
          <p xml:id="i-2sAmVWkHN8y9PBuLMYY7na">
            Förslagen i proposition 1975:9 skall ses som riktlinjer för ett
            fortsatt ut- vecklingsarbete på högskolereformen. Detta är en
            naturlig ordning, då man svårligen kan stöpa hela den vidgade
            högskolan i samma form. Det fortsatta arbetet läggs nu över på
            organisationskommittéer. Det är viktigt att dessa ges en sammansättning
            som svarar mot de betydande arbetsuppgifterna. Olika högskoleorter
            och representanter för de olika grupperna inom hög- skolan bör
            enligt vår mening vara representerade i organisationskommit- téerna.
            Propositionen ger organisationskommittéerna ett direkt uppdrag
            att pröva också så principiellt viktiga frågor som enhetsindelningen
            på de olika hög- skoleorterna. Förslagen i dessa avseenden kommer
            att ha långt gående kon- sekvenser, och vi ser det som självklart
            att de avgörande besluten tas i riksdagen. Det är värdefullt att
            de viktigaste bestämmelserna kring högskolan kom- mer att sammanfattas
            i en högskolelag. Härigenom kommer hela högsko- lereformen ånyo
            att presenteras riksdagen och då mer detaljerat. Det är naturligt
            att också viktigare organisatoriska frågor i detta sammanhang
            un- derställs riksdagen så att beslut beträffande högskolelag
            och organisation kan tas vid en och samma tidpunkt.
          </p>
          <p xml:id="i-9R9h1CfMKKVbo2kibYVF5A">
            Hemställan
          </p>
          <p xml:id="i-5H6HBfJZ1moAtmB43MNCn2">
            Med hänvisning till det anförda hemställer vi att riksdagen beslutar
            1.att godkänna de riktlinjer för urvalssystemet som angivits i
            motionen samt hos regeringen begära att redovisning sker av urvalssystemets
            effekter i skilda avseenden, 2.att avvisa förslaget om generell
            antagningsbegränsning inom högskolan, 3.att antagning, dvs. behörighetskontroll,
            till icke antagnings- begränsad utbildning tills vidare sker lokalt,
            4.att hos regeringen begära att förutsättningarna för lokalisering
            av den centrala antagningsenheten till Sundsvall prövas, 5.att
            organisationskommittéerna ges i uppdrag att utreda for- merna
            för arbetslivets representation i linjenämnderna i en- lighet
            med vad som anförts i motionen, 6. att företrädarna för allmänintresset
            i enhetsstyrelserna utses av landsting och värdkommun,
          </p>
          <pb facs="riksdagen-motions-pdf/data/1975/mot_1975__1876/mot_1975__1876-010.pdf"/>
          <fw xml:id="i-Smwsa6tN85BrPuNoPioTx">
            Mot. 1975:1876 10
          </fw>
          <p xml:id="i-Q9dYrUH51y5ADNEqtFzRNf">
            7.att företrädarna för allmänintresset i regionstyrelsen utses
            av landsting eller kommun utanför landsting med undantag för ordföranden
            som utses av regeringen, 8. att hos regeringen begära att forskarutbildningsutredningen
            ges i uppdrag att i sin helhet utreda formernå för forskningsan-
            knytning av all grundläggande utbildning i enlighet med vad som
            anförts i motionen, 9.att hos regeringen begära att en särskild
            arbetsgrupp tillkallas för översyn av kompetensfördelningen mellan
            UHÄ och re- gionstyrelserna i syfte att nå en ytterligare decentralisering,
            10. att hos regeringen begära att organisationskommittéerna ges
            en allsidig och representativ sammansättning såsom angivits i
            motionen, 11. att hos regeringen begära att riksdagen i ett sammanhang
            bereds tillfälle att ta ställning till högskolelagen och viktigare
            orga- nisatoriska frågor.
          </p>
          <p xml:id="i-CZLvjwW6oFG97cXaxuXFiv" type="date">
            Stockholm den 17 mars 1975
          </p>
          <p xml:id="i-5cmcawr9erekC7vY1ppYNT">
            THORSTEN LARSSON (c) i Staffanstorp
          </p>
          <p xml:id="i-J4fxqF2EYn5Va3jStZX4dC">
            CLAES ELMSTEDT (c)
          </p>
          <p xml:id="i-NC92RRxyVcVFCsKJ4DKYmy">
            LENNART MATTSSON (c) i Lane-Herrestad
          </p>
          <p xml:id="i-6wxPgXYZuPSiqyVDvhPJts">
            ANNA ELIASSON (c) CHRISTINA ROGESTAM (c) SVEN-ERIK NORDIN (c)
          </p>
          <p xml:id="i-WYu5GpGdBFkjr9MFzJkZuu">
            SVEN JOHANSSON (c) i Skärstad
          </p>
          <p xml:id="i-FDMCvFEkrPXHviss141xHo">
            ULLA EKELUND (c)
          </p>
          <p xml:id="i-F6emVjT5EDDESMjNSXqXP7">
            GÖSTA KARLSSON (c) i Mariefred
          </p>
          <p xml:id="i-QmfdaKX5pLB3hwnEqp5F1R">
            BERTIL FISKESJÖ (c) GUNDE RANESKOG (c) KARL-ERIC NORRBY (c) KERSTIN
            GÖTHBERG (c)
          </p>
        </div>
      </div>
    </body>
  </text>
</TEI>
