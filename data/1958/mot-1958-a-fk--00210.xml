<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-fk--00210">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__210/mot_1958_a_fk__210-001.pdf"/>
      <fw xml:id="i-F5P5uasj6yLvyLgfCiLG8Q">
        Motioner i Första kammaren, nr 210 år 1958 13
      </fw>
      <div xml:id="i-SMKqPqHhmPXeMk4JdMQqm9" type="motHeader">
        <div xml:id="i-8ZN4GMijGchTqBxDDhqazr" type="motTitle"/>
        <div xml:id="i-Xa8ikzspwCTLnnZYABjAvf" type="motSubmissionInfo"/>
      </div>
      <div xml:id="i-KUTf7ShuujTRUyFzig2kvZ" type="motBody">
        <div xml:id="i-DdtRgpP7BM8DuyFRpLExjd">
          <p xml:id="i-6HPCqtAKG5qME12oTECe8b">
            Nr 210
          </p>
          <p xml:id="i-8y4DehYwNCMCogM2GBHjvH">
            Av herr Alexanderson och fru Gärde Widemar, om förstärkning av
            hä- radsrätternas och hovrätternas personalorganisation m.m.
          </p>
          <p xml:id="i-XJgZdd1MXAajhyvYX2ZbXc">
            I årets statsverksproposition redogöres, såsom varit vanligt
            under senare år, för arbetsläget vid domstolarna. Av den lämnade
            redogörelsen framgår, att arbetsuppgifterna öka år efter år, att
            balanserna tendera att öka och att läget sålunda kan betecknas
            som ansträngt. Trots detta föreslås inga nämn- värda åtgärder
            för att möta de föreliggande anspråken. Domstolsorganisationen
            har, särskilt i fråga om dess biträdespersonal, va- rit provisorisk
            sedan rättegångsreformens ikraftträdande. För planering av en
            ändamålsenlig organisation har verkställts en grundlig undersökning
            av statens organisationsnämnd. Riktpunkten för denna planering
            har varit att i största möjliga utsträckning överföra göromål
            från rättsbildad till icke rättsbildad personal och att genom
            rationella arbetsmetoder och moderna kontorstekniska hjälpmedel
            rationalisera arbetet. Resultatet av denna ut- redning föreligger
            nu sedan 1956 och har bl. a. genom remissbehandling yt- terligare
            bearbetats. I fråga om arbetsformen m. m. äro de framlagda för-
            slagen, vilka för övrigt prövats under en omfattande försöksverksamhet,
            nu under genomförande. I fråga om den personalorganisation, som
            enligt ut- redningen erfordras för intentionernas förverkligande,
            har däremot ännu inga definitiva förslag framlagts. I 1957 års
            statsverksproposition anförde departementschefen, att han hade
            för avsikt att i särskild proposition till nämnda års riksdag
            redovisa reformens innebörd i samband med förslag om vissa behövliga
            lagändringar. Någon dylik proposition har emellertid icke avgivits.
            I årets statsverksproposition redovisas organisationsnämndens
            för- slag och remissutlåtandena däröver, men ståndpunktstagande
            och förslag avvisas av departementschefen under hänvisning till
            att meningarna varit delade i fråga om lönesättningen och att
            erfarenhet av rationaliseringsåt- gärdernas tillämpning i praktiken
            först borde avvaktas. Med anledning härav måste framhållas att
            den angivna behandlingen av dessa frågor medför allvarliga vådor
            för rättsvården. Under alla de år, då utredningsarbetet pågått,
            ha domstolarna fått arbeta under mycket svåra förhållanden. Förbud
            har utfärdats att besätta lediga högre befattningar inom biträdesorganisationen
            med ordinarie innehavare, vilket ytterligare försvårat de redan
            förut besvärliga rekryteringsförhållandena. Erforderliga arbetskrafter
            för att möta de ökande arbetsuppgifterna ha icke ställts till
            förfogande. Detta visar sig i de ökande balanserna. En besvärande
            arbetsbalans försvårar i och för sig arbetet och härigenom
          </p>
          <pb facs="riksdagen-motions-pdf/data/1958/mot_1958_a_fk__210/mot_1958_a_fk__210-002.pdf"/>
          <fw xml:id="i-VahM1ebDAPt5GvQkcfyqfQ">
            14 Motioner i Första kammaren, nr 210 år 1958
          </fw>
          <p xml:id="i-Dp7XwTMwp9N7TpRcg1jeQE">
            uppstår lätt en seriereaktion. Departementschefen har själv bl.
            a. i 1957 års statsverksproposition framhållit vådorna för rättsvården
            och den rätts- sökande allmänheten av dröjsmål med målens och
            ärendenas behandling. Ytterligare belysning av den föreliggande
            situationen och dess konsekvenser lämnas i riksdagens justitieombudsmans
            ämbetsberättelse till 1958 års riks- dag, sid. 142 ff. Det är
            uppenbart, att de av organisationsnämnden utarbe- tade rationaliseringsförslagen
            icke kunna ge avsedd effekt om icke den er- forderliga personalen
            ställes till förfogande. En uppskovstaktik måste i detta fall
            vara en felspekulation, som kommer att hämna sig även ekono- miskt.
            År 1957 ställdes, i avbidan på slutlig prövning av organisationsförslaget,
            vissa medel till förfogande för provisoriska åtgärder till mötande
            av de ökande arbetsuppgifterna. I årets statsverksproposition
            ha däremot, trots fortsatt ökning av arbetsbördan, icke ens de
            kvantitativa behoven till- godosetts. Även ur ren personalsynpunkt
            är behandlingen av denna fråga oförsvar- bar. Biträdespersonalen
            vid domstolarna har, under hänvisning till på- gående utredningar,
            ställts vid sidan av tjänsteförteckningsrevisioner och andra löneförhandlingar.
            Att då utredningarna nu äro slutförda hänvisa till framtida erfarenheter
            och nya utredningar är icke rimligt. Man kan icke förvänta, att
            personalen under sådana omständigheter skall anstränga sig till
            det yttersta för att bemästra de ökande arbetsuppgifterna. Det
            sagda gäller i första hand biträdesorganisationen vid häradsrätterna
            och hovrätterna. I viss mån motsvarande förhållanden föreligga
            emellertid även i fråga om den dömande personalen. Förslag beträffande
            tingsdomar- tjänster m. m. föreligger men har i ytterst ringa
            omfattning föranlett för- slag i statsverkspropositionen. Den
            intagna snäva hållningen till domstolarnas personalfrågor synes
            icke kunna förklaras på annat sätt än genom en hänvisning till
            det ansträngda statsfinansiella läget. I anledning härav bör framhållas,
            att kostnaderna för domstolarna, i varje fall i huvudsak, täckas
            av de avgifter, som uttagas av allmänheten i samband med rättsärendenas
            handläggning. Någon aktuell utredning om i vilken mån kostnaderna
            täckas på detta sätt torde icke före- ligga, men under alla förhållanden
            lära inkomsterna öka i takt med arbets- uppgifternas stegring.
            Anledning föreligger även att anpassa avgifternas storlek till
            det förändrade penningvärdet. En utredning rörande översyn av
            lösen- och stämpelförordningarna är också tillsatt och arbetar
            sedan 1953. Om den ekonomiska sidan skulle anses avgörande för
            genomförande av erforderliga förbättringar i domstolarnas personalorganisation
            synes denna utredning böra påskyndas och därav föranledda förslag
            snarast fram- läggas. Något preciserat förslag till åtgärder kan
            icke här framläggas, men det är
          </p>
          <pb facs="riksdagen-motions-pdf/data/1958/mot_1958_a_fk__210/mot_1958_a_fk__210-003.pdf"/>
          <fw xml:id="i-DjnA5hMT58nk5z3ouXBvHd">
            Motioner i Första kammaren, nr 210 år 1958 15
          </fw>
          <p xml:id="i-MDzTbnhxYiBcV7NxW2kn7y">
            angeläget att dylika utan uppskov och helst redan innevarande
            år framläg- gas av Kungl. Maj:t. Därest så icke skulle kunna ske
            bör Kungl. Maj:t be- myndigas att överskrida ifrågavarande anslag
            för genomförande av erfor- derliga provisoriska åtgärder. Under
            åberopande av det anförda få vi hemställa,
          </p>
          <p xml:id="i-VoXATK8w21tnmVpWzRrZ5L">
            att riksdagen måtte dels i skrivelse till Kungl. Maj:t anhålla,
            att de förslag rörande häradsrätternas och hovrätternas per- sonalorganisation,
            som föranledas av verkställda utredningar, måtte föreläggas innevarande
            års riksdag samt att utredningen rörande lösen- och stämpelförordningen
            måtte påskyndas och därav föranledda förslag snarast framläggas,
            dels ock att riksdagen måtte bemyndiga Kungl. Maj:t att, därest
            nämnda förslag icke skulle kunna framläggas och be- handlas före
            ingången av nästa budgetår, överskrida avlönings- anslagen till
            häradsrätterna och hovrätterna i den mån så er- fordras för provisoriska
            förstärkningar.
          </p>
          <p xml:id="i-3RqvoxLfTU5hHDbZ4B4ddu" type="date">
            Stockholm den 24 januari 1958
          </p>
          <div xml:id="i-EHfUoyVpbtTr3wJGdFApRZ" type="signatureBlock">
            <p who="unknown" type="signature">
              Erik Alexanderson Ingrid Gärde Widemar
            </p>
          </div>
        </div>
      </div>
    </body>
  </text>
</TEI>
