<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__562/mot_1969__ak__562-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 562—3567 Motion i Andra kammaren, nr 562 år 1969 1
          </p>
          <p>
            Nr 562
          </p>
          <p>
            Av fru Mogård, om likvärdig standard i grundskolorna.
          </p>
          <p>
            Den obligatoriska skolan har med grundskolereformen tilldelats
            uppgiften att i högre grad än tidigare se till den enskilde elevens
            allsidiga utveckling och fostran, att stärka demokratin och främja
            en ökad jämlikhet. Organisationen av skolan har som följd härav
            ansetts böra utformas så, att eleverna hålls samlade i så långt
            möjligt oförändrade klasser. En viss differentiering har bibehållits
            genom olika tillvalsalternativ, alternativkurser och linjedelad
            nionde årskurs. Med beslutet höstriksdagen 1968 om en revidering
            av grundskolans läroplan kommer differen- tieringen i hög grad
            att minska och grundskolan att bli en i allt väsentligt sam- manhållen
            skola. Den betydelsefulla uppgiften att meddela kunskap kan skolan
            självfallet därför icke eftersätta. I den sammanhållna skolan
            med föga enhetlighet i elevunderlaget är effektiviteten i detta
            hänseende dock i stor utsträckning beroende av möjlig- heterna
            att individualisera undervisningen. Av avgörande betydelse för
            en indi- vidualiserad undervisning och för möjligheterna att upprätthålla
            en hög standard är tillgången på läromedel, vari innefattas tekniska
            hjälpmedel såsom bandspe- lare, projektorer och inlärningsstudior,
            studieplaner, böcker och annat inlärnings- material. Insatserna
            för pedagogiskt forsknings- och utvecklingsarbete kan icke anses
            ha varit tillräckliga för att möta de omfattande behov som den
            snabba omformningen av den obligatoriska skolan aktualiserat,
            men betänkligare är att spridningen av de läromedel som står till
            buds är långtifrån tillfredsställande. Skolöverstyrelsen torde
            vara medveten om detta förhållande, då den i Förslag till Kungl.
            Maj:t angående översyn av läroplan för grundskolan framhåller
            (s. 6): &gt;— — — många av de förändringar som nu önskas eller föreslås
            på grundskolans område berör svårbedömbara kvalitetsfaktorer både
            när det gäller förutsättningar och konsekvenser. Så är exempelvis
            de personella och materiella förutsättningarna för pedagogiska
            reformer fortfarande rätt skiftande i olika skolor.» Statsbidrag
            till driften av grundskolor utgår i form av allmänt driftbidrag
            till kommunernas kostnader beräknat på årslönebeloppen för tjänster
            som inrättats i föreskriven ordning. Denna konstruktion, som för
            övrigt förorsakar kommu- nerna stor tidsåtgång för beräkningen,
            tolkas allmänt som bidrag till lärarlönerna. Statsbidrag till
            lärares löner infördes i samband med 1842 års folkskolestadga.
            I Kongl. Maj:ts nådiga proposition nr 7 till 1840/41 års riksdag,
            rörande all- männa Stadganden och Anslag af allmänna medel till
            Folk-undervisningens be- främjande anförs bl. a. följande:
          </p>
          <p>
            1 — Bihang till riksdagens protokoll 1969. 4 saml. Nr 562—567
          </p>
          <pb facs="riksdagen-motions-pdf/data/1969/mot_1969__ak__562/mot_1969__ak__562-002.pdf"/>
          <p>
            2 Motion i Andra kammaren, nr 562 år 1969
          </p>
          <p>
            Rikets Ständer hafva, uti deras vid förra Riksdagen aflåtna underdåniga
            Skrifvel- se, förklarat det böra gälla som grundsatts, att hvarje
            församling skall under- hålla sin skola och sjelf aflöna lärare.
            Kongl. Maj:t erkänner väl grundsattsens allmänna gilltighet, men
            tror den likväl kunna och böra medgifva undantag. Oför- mögenheten
            hos församlingarna att ensamme bekosta lärarnes aflöning, har
            af de flesta Dom-Capitlen blifvit uppgifven såsom förnämsta hindret
            emot skolors in- rättande. Kongl. Maj:t tror äfven, att i många
            församlingar, synerligast i de mindre och glest bebodda, och der
            kyrkornas medel icke lemna någon tillgång att för folk-skolan
            använda, skall lärarnes förseende med behöflig lön falla sig nog
            tungt och öfverstiga mången församlings egen förmåga. Der sådana
            förhållanden in- träffa och behörigen styrkas, är det Statens
            pligt att medlande träda emellan och med något allmänt bidrag
            understödja församlingens egna bemödanden. Då dessa bidrag begränsas
            inom en mindre summa, så qvarstår i alla fall församlingarnas
            skyldighet att fylla bristen i lärarnes lönevillkor. Utan ett
            sådant medgifvande å Rikets Ständers sida, blir det svårt och
            betänkligt att som ovilkorlig skyldighet ålägga samtliga församlingar
            i Riket, att fullt ändamålsenligt ordna sitt skol-väsende och
            med nödig lön förse lärarne.
          </p>
          <p>
            Syftet var sålunda att garantera en jämn standard för skolorna
            över hela lan- det. Denna motivering torde ännu böra gälla. Det
            ankommer på kommunerna att utrusta sina nyare och äldre skolor
            med moderna och ändamålsenliga hjälpmedel. På 1840-talet kunde
            läraren sägas vara den enda faktor som konstituerade en bra eller
            dålig skola. I dag är kvaliteten på undervisningen icke endast
            beroende av läraren utan även i betydande grad av skolornas utrustning
            av läromedel. Kraven på att alla skolor i landet skall i möjligaste
            mån upprätthålla en lik- värdig standard och sålunda erbjuda eleverna
            lika möjligheter är oeftergivliga. Även om en betydligt ökad information
            till de förtroendevalda kan öka insik- terna i nödvändigheten
            av olika läromedel, torde orsakerna till den påtagliga skillnaden
            i utrustningsstandard mellan olika kommuners skolor och mellan
            sko- lor inom en kommun väsentligen vara av ekonomisk art, då
            många åtaganden av kommunerna anses böra prioriteras före snabbt
            föränderliga läromedel. Statsbidragsgivningen till grundskolor
            är enligt vad jag erfarit föremål för över- syn. Det är enligt
            min mening nödvändigt att ovan andragna synpunkter därvid beaktas
            och att statsbidragen till grundskolor omfördelas eller utökas.
            Om så icke anses böra ske, torde under alla förhållanden direktiv
            böra utfärdas be- träffande den grundläggande utrustningsstandard
            som grundskolorna bör upp- rätthålla. Med stöd av vad ovan anförts
            hemställes, att riksdagen i skrivelse till Kungl. Maj:t måtte
            anhålla om skyndsam utredning samt förslag till åtgärder för att
            tillgodose kravet på likvärdig standard i rikets grundskolor.
          </p>
          <p>
            Stockholm den 28 januari 1969 Britt Mogård (m)
          </p>
        </div>
      </div>
    </body>
  </text>
</TEI>
