<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00503">
  <teiHeader>
    <fileDesc>
      <titleStmt>
        <title>om förläggande av politiska förtroendeuppdrag till dagtid, m. m.</title>
        <author>av Olle Wästberg i Stockholm m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om förläggande av politiska förtroendeuppdrag till dagtid, m. m.</title>
          <idno type="rdwebb">G102503</idno>
          <rs type="number">503</rs>
          <ref type="dokument_url_text">http://data.riksdagen.se/dokument/G102503/text</ref>
          <ref type="dokument_url_html">http://data.riksdagen.se/dokument/G102503</ref>
          <ref type="dokumentstatus_url_xml">http://data.riksdagen.se/dokumentstatus/G102503</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>KARIN AHRLAND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-95F4sSt2W2tyXAwECzMBoc</idno>
            <name>BONNIE BERNSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BtqPQtDs3GqwvnxHsQZLuc" type="signed"/>
        <correspContext corresp="i-BtqPQtDs3GqwvnxHsQZLuc">
          <note type="signatory" corresp="i-8Nc7Pi4CxrPaJswNC5hQu6"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-95F4sSt2W2tyXAwECzMBoc"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__503/mot_197778__503-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1977/78:503
          </p>
          <p>
            av Olle Wästberg i Stockholm m. fl. om förläggande av politiska
            förtroendeuppdrag till dagtid, m. m.
          </p>
          <p>
            Politiska förtroendeuppdrag utövas i hög grad på helger och kvällstid.
            Det ligger i sakens natur: politikens uppgift är att nå ut till
            människor. Och dessa människor är som regel bara lediga på kvällar
            och helger. Men andra sidan av samma sak är att de som har politiska
            förtroendeupp- drag tvingas att arbeta på tider och i en utsträckning
            som inte är vanligt. Den som har ett vanligt arbete och dessutom
            har några politiska förtroendeupp- drag avsätter ofta kväll efter
            kväll, helg efter helg på sina politiska uppdrag. Detta innebär
            att just de som skall besluta om t. ex. affärstider, barntillsyn
            eller sextimmarsdag tvingas till arbetstider som gör att de ofta
            tvingas försumma familj och vänner, vilket medför att de står
            utanför många av vardagslivets sysslor. Rita Liljeström har skrivit
            att ”det är de ojämlika männen som styr samhället. De jämlika
            har inte tid”. I detta ligger mycket av sanning. Det finns en
            risk för att vi får ett negativt urval till politiken, som bara
            gör att de som mest hänsynslöst är beredda att offra familj och
            privatliv får politiska uppdrag. Det här problemet har blivit
            större under senare år. Närdemokratin ställer krav på politikerna
            att ställa upp inför miljögrupper och byalag, inför vårdorganisationer
            och patientgrupper. Interndemokratin innebär att de som har politiska
            uppdrag också måste träffa medlemmar, ställa upp på möten, dela
            ut flygblad. Samhället har blivit mer svårgenomträngligt, vilket
            medför att de politiska uppdragen tar mer tid för att inte politikerna
            helt skall överflyglas av tjänstemännen. Därför är det inte en
            ”facklig” fråga för politker vilka arbetstider och arbetsformer
            som finns för dem. Tvärtom är det av stor betydelse för kvaliteten
            i besluten, nämligen att de som har politiska uppdrag också tillåts
            att bevara kontakten med barn, familj, vänner och arbetsliv. På
            det här området finns inga patentlösningar. Det behövs en hel
            rad åtgärder för att det politiska livet bättre skall kunna förenas
            med vad vi menar med ett rimligt familjeliv. Sammanträden inom
            kommuner och landsting för politiskt förtroende- valda äger rum
            ibland på dagtid men kanske oftare på sen eftermiddagstid eller
            kvällstid. Orsaken till det senare är ofta att ledamöterna både
            vill hinna med att vara så länge som möjligt på arbetsplatsen
            och därefter även vill hinna med det politiska uppdraget. Ett
            sådant levnadssätt — arbete under hela dagen och därefter politiska
            sammanträden kl. 17-20 eller ännu senare passar eller är
          </p>
          <pb facs="riksdagen-motions-pdf/data/197778/mot_197778__503/mot_197778__503-002.pdf"/>
          <p>
            Mot. 1977/78:503 9
          </p>
          <p>
            möjligt för ytterst få människor. Och det är oftast en omöjlighet
            att kunna eller orka med ett sådant liv för småbarnsföräldrar.
            Detta är antagligen orsaken till att människor med små barn, ensamstå-
            ende med halvvuxna barn och andra människor som sköter sin och
            andras personliga omvårdnad är sä sällsynta i det politiska livet.
            Dessa eftermiddags- och kvällstimmar är den tid då barn skall
            hämtas från daghem, inköp skall göras, middag lagas, små barn
            nattas och litet större barn hjälpas med läxor, pratas med och
            möjligen ”fostras”. Folkpartiet som sedan länge arbetat för jämställdhet
            mellan kvinnor och män måste solidarisera sig med dessa människor
            och ta initiativ till en förändring av arbetsvillkoren i det politiska
            livet, särskilt det som berör så många människor i kommuner och
            landsting. Även människor som lever ett vanligt liv med barn och
            jobb skall kunna sköta ett politiskt uppdrag i hemkommunen. Politiska
            förtroendeuppdrag bör i så stor utsträckning som möjligt utövas
            på dagtid/arbetstid. Det måste bli lika naturligt att gå från
            arbetet för politiskt som för fackligt arbete! Undantag från dagtidsregeln
            bör bara göras för ”publika” uppdrag, t. ex. fullmäktige, där
            allmänheten har tillträde. Det måste vara möjligt för människor
            att på sin fritid ta del av den politiska debatten personligen.
            Men om man begränsar sammanträden på kvällstid till sådana som
            är öppna för allmänheten blir de ganska få. Fr. o. m. halvårsskiftet
            1977 vidgades rätten till ledighet för politiska uppdrag. Men
            medan kommunalt och statligt anställda har rätt att behålla hela
            eller stor del av lönen, finns ingen sådan rätt för privatanställda.
            Många storföretag låter dock sina anställda vara borta för att
            sköta politiska uppdrag utan löneavdrag. Enskilda företagare har
            naturligtvis ingen rätt till ersättning från någon. Denna orättvisa
            mellan olika grupper anställda skulle försvinna genom ett system
            med rätt till ledighet och ersättning för förlorad arbetsinkomst
            för politiska uppdrag. Exakt hur ett ersättningssystem skall vara
            utformat bör utredas. En utgångspunkt kan vara föräldraförsäkringens
            ersättningsgrunder — inkomst- bortfallsprincipen. Självfallet
            måste ett grundbelopp finnas för dem som inte har förvärvsarbete.
            Vidare bör de nuvarande förtroendemannaarvodena i viss utsträckning
            finnas kvar som ersättning för inläsning, kontakt med parti- grupper
            och andra förberedelser. Självfallet går det aldrig att utforma
            förslag så att de löser alla problem. Människor med t.ex. skiftarbeten
            eller med ambulerande arbetsplats har svårt att ha politiska uppdrag.
            De har därför också svårt att få del i de reformer vi föreslår.
            En av uppgifterna för den utredning av en mänskligare politik
            som vi föreslår bör vara att speciellt föreslå reformer som gör
            att också människor med besvärliga arbetstider kommer med i den
            politiska processen. Att ordna barnvakt på politiska sammanträden
            löser inte de grundläggande problemen: att politiskt arbete ofta
            utgör ett hinder för föräldrar att träffa sina barn tillräckligt
            mycket, att småbarnsföräldrar inte får politiska uppdrag om
          </p>
          <pb facs="riksdagen-motions-pdf/data/197778/mot_197778__503/mot_197778__503-003.pdf"/>
          <p>
            Mot. 1977/78:503 10
          </p>
          <p>
            de inte är beredda att försumma sin familj. Barnvakt vid politiska
            möten är därför bara en liten del i arbetet för att skapa politiska
            arbetsformer där småbarnsföräldrar kan vara med. Vid sammanträden
            som äger rum på dagtid kan barnvaktsservice klaras inom ramen
            för den vanliga kommunala barnomsorgen. Vid kvällssamman- träden
            — som förhoppningsvis blir ovanligare i framtiden — bör kommunen
            svara för barnpassning i en närliggande lokal. Den servicen bör
            —t. ex. vid kommunfullmäktiges sammanträden — också kunna utnyttjas
            av allmänhe- ten. En förutsättning är då att sammanträdena inte
            övergår till rena ”nattmanglingen”. Ett annat alternativ eller
            komplement till denna service är att kommunen ger barnvaktsersättning.
            Föräldrarna får då själva ordna barnpassning i hemmet, och kommunen
            betalar räkningen. Detta förutsätter dock att skatteskalorna ändras
            så att barnvaktsersättningen inte, som nu, räknas som skattepliktig
            inkomst. Det måste vara föräldrarna själva som får bestämma hur
            de vill ha barnvaktsservice ordnad under politiska sammanträden.
            Med hänvisning till det ovan anförda hemställs att riksdagen hos
            regeringen begär en utredning om hur det politiska livet bättre
            skall kunna anpassas till barn och familje- liv, bl. a. genom
            a) att alla människor ges rätt till ledighet för politiska förtroen-
            deuppdrag, b) att ersättning för förlorad arbetsförtjänst skall
            utgå för politiska förtroendeuppdrag, c) att kommunerna medverkar
            till att lösa småbarnsföräldrarnas barnvaktsproblem i samband
            med kommunala uppdrag.
          </p>
          <p>
            Stockholm den 19 januari 1978
          </p>
          <p>
            OLLE WÄSTBERG (fp) i Stockholm
          </p>
          <p>
            KARIN AHRLAND (fp) BONNIE BERNSTRÖM (fp)
          </p>
        </div>
      </div>
    </body>
  </text>
</TEI>
