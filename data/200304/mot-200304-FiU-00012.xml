<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-FiU-00012">
  <teiHeader>
    <fileDesc>
      <titleStmt>
        <title>med anledning av skr. 2002/03:118 Spelregler för globala marknader - svensk strategi för ökad internationell finansiell stabilitet</title>
        <author corresp="i-6kLJbGLpwB9hYxDrVrkcqF">av Karin Pilsäter m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:118 Spelregler för globala marknader - svensk strategi för ökad internationell finansiell stabilitet</title>
          <idno type="rdwebb">GR02Fi12</idno>
          <rs type="number">Fi12</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GR02Fi12/text</ref>
          <ref type="dokument_url_html">http://data.riksdagen.se/dokument/GR02Fi12</ref>
          <ref type="dokumentstatus_url_xml">http://data.riksdagen.se/dokumentstatus/GR02Fi12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ga4FaAaNvVxH6nfoR7FVAe</idno>
            <name>Gunnar Nordmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VSbisTTCH3GgtAs7BCuM4k" type="basedOn"/>
        <correspContext corresp="i-VSbisTTCH3GgtAs7BCuM4k">
          <ref>Regeringsskrivelse 2002/03:118</ref>
        </correspContext>
        <correspAction xml:id="i-Kq4kLbQgzUk25iKMoGkdXd" type="signed"/>
        <correspContext corresp="i-Kq4kLbQgzUk25iKMoGkdXd">
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-Ga4FaAaNvVxH6nfoR7FVAe"/>
        </correspContext>
        <correspAction xml:id="i-Qi8AiXDU8shSwshPJ6oNPt" type="referral">
          <date when="2003-10-03"/>
        </correspAction>
        <correspAction xml:id="i-YKrc6DjzAtb1GutYKFT3Q4" type="dismissal">
          <date when="2003-10-02"/>
        </correspAction>
        <correspAction xml:id="i-WWKaTv8jBCyHVTukzMM9xm" type="submission">
          <date when="2003-10-01"/>
        </correspAction>
        <correspAction xml:id="i-BmiV8RHKfc3Zw6LgZXWBZv" type="assigned"/>
        <correspContext corresp="i-BmiV8RHKfc3Zw6LgZXWBZv">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Fi_0012/mot_200304_Fi_0012-0001.pdf"/>
      <div xml:id="i-GnPd8LdVgyB1zTwdYDJ58Y" type="motHeader">
        <div xml:id="i-C6MxBBypZwdn8HncaCwppe" type="motTitle"/>
        <div xml:id="i-787eLWqsTdGJsp77xFNb3E" type="motSubmissionInfo"/>
      </div>
      <div xml:id="i-Wtzkqsvyy55fhMmKVqoJwK" type="motBody">
        <div xml:id="i-MYkitE9GDac4sAafBwnoAs">
          <p xml:id="i-3NKbaC7YBjsxmEyfEkvxJV">
            2003/04 mnr: Fil2 pnr: fp1113
          </p>
          <p xml:id="i-VNHYW9opVC16xc3rVudJKH">
            Motion till riksdagen 2003/04:Fi12
          </p>
          <p xml:id="i-QFyMcJvMqdXdE8BYCVpx9j">
            av Karin Pilsäter m.fl. (fp) med anledning av skr. 2002/03:118
          </p>
          <p xml:id="i-R6wXzYzLzrV9Q8p7A7zyK8">
            Spelregler för globala marknader — svensk strategi för ökad internationell
            finansiell stabilitet
          </p>
          <p xml:id="i-5qjYVWgbX3w7TieWWLQ4s3">
            Förslag till riksdagsbeslut
          </p>
          <p xml:id="i-YXiEibkG9rzoZkGnq6yRdh">
            1. Riksdagen tillkännager för regeringen som sin mening vad i
            motionen anförs om globaliseringens betydelse för de fattiga ländernas
            utveckling. 2. Riksdagen tillkännager för regeringen som sin mening
            vad i motionen anförs om att regeringen i internationella forum
            skall arbeta emot den s.k. Tobinskatten. 3. Riksdagen tillkännager
            för regeringen som sin mening vad i motionen anförs om att ökad
            öppenhet, en bra tillsyn, skuldavskrivningar och strukturella
            reformer bör prioriteras i Sveriges ställningstaganden i internationella
            finansiella frågor.
          </p>
          <p xml:id="i-NUTzXX2J6Zh4UFBrHKmRPe">
            Inledning
          </p>
          <p xml:id="i-69GB1u4BtoPdQwDNXHezwb">
            Sveriges välstånd har kunnat byggas upp genom marknadsekonomi
            och öppenhet gentemot omvärlden. Det är genom att använda marknaden
            som inhemska resurser kanaliserats till ett ständigt mer effektivt
            utnyttjande. Det är vidare genom en medveten satsning på att delta
            i den öppna internationella marknaden som svensk fattigdom bytts
            mot välstånd och det är också så fortsatt välstånd säkras. I skrivelsen
            Staten och den finansiella sektorn (2002/03:141) betonas den finansiella
            sektorns vikt för hur den nationella marknaden skall fungera.
            Det finansiella systemet har tre huvudsakliga uppgifter i en marknadsekonomi.
            Det skall svara för betalningsförmedling, förmedla låne- och riskkapital
            samt hantera finansiella risker. På samma sätt som den finansiella
            sektorn är viktig för den nationella ekonomin så är den internationella
            finanssektorns funktionssätt avgörande för hur väl den globaliserade
            marknadsekonomin fungerar. Samma funktion som
          </p>
          <p xml:id="i-7JDA5pAirqHVK4ur6DUjt9">
            [PA Lä
          </p>
          <p xml:id="i-SmteUfTTp9axMg91cakTve">
            MOT. 2003/04
          </p>
          <pb facs="riksdagen-motions-pdf/data/200304/mot_200304_Fi_0012/mot_200304_Fi_0012-0002.pdf"/>
          <p xml:id="i-KJAW2XYjvrMEFqpYr5R1Fo">
            2003/04:Fi1l2
          </p>
          <p xml:id="i-HQFXecksez5axaoJfAGeNu">
            den nationella delen av finansmarknaden har på den nationella
            ekonomin har den internationella delen av finansmarknaden på den
            internationella ekonomin. Det är i själva verket svårt att skilja
            på finansmarknadens internationella och nationella dimensioner.
            I stort sett varje del i den lokala eller nationella ekonomin
            har en internationell dimension. På samma sätt är lokal och nationell
            finansmarknad nära sammankopplad med den internationella ekonomin.
            En välfungerande global finansmarknad är därför viktig för såväl
            den enskilde medborgarens vardag som för möjligheten för dagens
            fattiga länder att likt en gång Sverige lyfta sig ur fattigdomen.
          </p>
          <p xml:id="i-VYp7eUyVmrgEfh3j399mqB">
            Globaliseringen har stärkt fattiga länder
          </p>
          <p xml:id="i-Qd8CUqhn69hCXDkrqvCKDK">
            Det senaste seklet, i synnerhet tiden efter världskrigen, har
            inneburit oöverträffade framsteg när det gäller mänsklig «utveckling
            och fattigdomsbekämpning. Från slutet av 1930-talet fram till
            1970-talet sjönk dödstalen snabbt i Afrika, Asien och Latinamerika
            och den förväntade livslängden för nyfödda hade vid periodens
            slut stigit till mer än 60 år. Den globala ojämlikheten i världen
            har från början av 1960-talet fram till idag minskat avsevärt.
            Detta gäller såväl analysen av inkomstskillnader som analysen
            av vissa indikatorer för länders levnadsstandard, t ex andel av
            alla barn i skolgång och förändringen i FN:s utvecklingsorgans,
            UNDP:s, s k Human Development Index. Dessa framsteg hade inte
            kunnat äga rum utan globaliseringen. Detta är mycket betydelsefullt
            att konstatera eftersom de framgångsrika ländernas utveckling
            pekar ut de metoder för fattigdomsbekämpning som faktiskt visat
            sig fungera, nämligen en strategi som bygger på marknadsekonomi,
            frihandel och utbildning. I flera länder har detta — i sin tur
            — banat väg också för ökad frihet, fria media, växande antal inslag
            av demokrati, och — naturligtvis — en ökad öppenhet mot omvärlden.
            Den globala finansmarknaden har haft en avgörande roll i denna
            framgång för fattiga länder. Generellt sett har världens rika
            länder gott om kapital, medan de fattiga ekonomierna ofta har
            brist på kapital. En slutsats av detta måste vara att fria internationella
            kapitalrörelser i grunden är bra, för att inte säga avgörande,
            för fattiga länders förmåga att växa. Sedan 1970-talet har en
            allt större andel av det globala kapitalet gått till investeringar
            i fattiga länder. Särskilt tydlig har denna utveckling varit under
            1900-talets sista decennium. Det finns beräkningar som visar att
            u-länderna bara de senaste 10 åren har fått in lika mycket kapital
            i form av utländska privata investeringar som man under ett halvsekel
            fått i form av bistånd. Bara under 1997 uppgick de privata kapitalflödena
            till tillväxtländer till omkring 290 miljarder dollar. Dessa kapitalflöden
            är helt avgörande för finansiering av investeringar, jobb och
            välstånd.
          </p>
          <pb facs="riksdagen-motions-pdf/data/200304/mot_200304_Fi_0012/mot_200304_Fi_0012-0003.pdf"/>
          <p xml:id="i-Gq5Gqqm4hBoHoaUDGN9S85">
            Den globala finansmarknaden är alltså en avgörande faktor för
            fattiga länders möjligheter. En lärdom av detta måste vara att
            öppna den globala marknaden också för handel i varor och icke-finansiella
            tjänster.
          </p>
          <p xml:id="i-2FxDD9pMxyeNJ73XPGz9gZ">
            Tobinskatt försvårar för fattiga länder
          </p>
          <p xml:id="i-Cc6GSAqgKhkaQsaqEyq5j3">
            Regeringen tar i skrivelsen upp frågan om en global skatt på
            finansiella transaktioner, den så kallade Tobinskatten. Tobinskatten
            är i grunden en dålig idé och dessutom i praktiken ogenomförbar.
            Regeringen bör i internationella fora arbeta emot Tobinskatten.
            Inför man en skatt på valutatransaktioner innebär det med största
            sannolikhet stigande kapitalkostnader. Stigande kapitalkostnader
            innebär färre investeringar och lägre tillväxt. Det är en medicin
            som varken Sverige eller världens u-länder behöver. En Tobinskatt
            skulle sannolikt dessutom öka instabiliteten på de finansiella
            marknaderna. Detta beror på att flera av de bakomliggande transaktioner
            som sker för att minimera risker med huvudtransaktionen troligen
            då skulle utebli. Minskad stabilitet på finansmarknaderna innebär
            välfärdsförluster. Slutligen är det så att en global skatt på
            finansiella transaktioner förutsätter att i stort sett samtliga
            länder är med i systemet och att kontrollen i samtliga länder
            är tillfredsställande. Riskerna med att enstaka länder som står
            utanför skulle utnyttja situationen är uppenbar. Också av detta
            skäl torde frågan om Tobinskatt kunna avskrivas från dagordningen
            för mycket lång tid. Ett vanligt motiv för Tobinskatten är att
            det skulle ge möjlighet till ökat bistånd. Folkpartiet vill öka
            resursöverföringarna till u-länder. Men tanken att man kan ”lura”
            i-länders parlament att ge mera bistånd än idag genom att hitta
            en ny skattebas för parlamenten att beskatta — som valutatransaktioner
            — är oss verklighetsfrämmande. En höjning av biståndsanslagen
            och ökad frihandel är rätt vägar att gå.
          </p>
          <p xml:id="i-Ex1xb7HJxWLzkzRcR3nZy8">
            Lärdomar av senare tiders kriser
          </p>
          <p xml:id="i-LBb4TtyPigiUBQkcq3mYMm">
            För Sveriges del gav bankkrisen i början av 90-talet dyrköpta
            erfarenheter som pekar på vikten av att undvika allvarliga kriser
            i betalningssystemet. Enligt regeringens uppskattning motsvarade
            de offentliga utgifterna för krisen 4 26 av BNP eller 65 miljarder
            kronor. De kriser som inträffade under senare delan av 90-talet
            i några asiatiska länder samt Argentina var betydligt kostsammare.
            Asienkrisen innebar till exempel ett välståndsbortfall som motsvarar
            10 gånger det samlade årliga biståndet i världen. I Argentina
            dras man fortfarande av effekter i form av social oro och hög
            arbetslöshet. Fattigdomen i Argentina ökade med 50 96 på två år
            på grund av krisen.
          </p>
          <p xml:id="i-NVJ3u3mB5VoAbc3geGKz1J">
            2003/04:Fi12
          </p>
          <pb facs="riksdagen-motions-pdf/data/200304/mot_200304_Fi_0012/mot_200304_Fi_0012-0004.pdf"/>
          <p xml:id="i-4wgu2mwLFvbceWoqmWzbTs">
            2003/04:Fi1l2
          </p>
          <p xml:id="i-pMz7cXKHTa3i3cdstToee">
            Det kan i detta sammanhang vara av intresse att konstatera att
            spridningseffekterna av kriserna i slutet av 90-talet blev begränsade.
            För Sveriges del berodde det till stor del på att vi nu fått ordning
            på statsfinanserna efter att ha följt EU:s konvergensprogram,
            och för Europas del kan man konstatera att eurosamarbetet och
            förberedelserna för detta haft en viktig stabiliserande funktion.
            Slutsatsen av de senaste årens oro på den finansiella marknaden
            får leda till att det blir svårare för u-länder att få tillgång
            till riskvilligt kapital för viktiga investeringar. Tvärtom! Fortsatt
            öppenhet leder på sikt snarare till ökad stabilitet, dels genom
            att kapitalmarknaderna integreras och dels genom att fattigdomen
            minskar. En lärdom av kriserna är att det internationella samfundet
            måste prioritera frågor om finansiell stabilitet. Det handlar
            om att undvika systemkriser i enskilda länder och att undvika
            att kriser i ett land sprider sig till andra.
          </p>
          <p xml:id="i-Wu24PRnRaarCxEGfGAKDF9">
            Sveriges framtida prioriteringar
          </p>
          <p xml:id="i-AAdkTEnJEcFz1YRuqEVzbM">
            Sveriges ekonomi är en liten och krympande del av den globala.
            Sveriges medlemskap i EU har inneburit betydligt större möjligheter
            att göra sin röst i dessa frågor. Samtidigt är det så att insatserna
            måste fokuseras för att maximera inflytandet. De kommande åren
            bör Sverige inrikta sitt arbete på framförallt fem områden.
          </p>
          <p xml:id="i-Uj9ujrWzqDPqj3AQ8SjnYF">
            Ökad frihet
          </p>
          <p xml:id="i-QaBm36gnYJ48MpoDPp1bYu">
            Likväl är det av stort svenskt intresse att mycket aktivt arbeta
            för ökad frihet för de finansiella marknaderna. Alla länder vinner
            på fria finansmarknader. Små länder med liten egen finansmarknad
            tillhör, liksom u-länderna, dem som har relativt sett mest att
            vinna. Sverige bör därför fortsatt verka för mer avreglering och
            ökat stöd till länder som vill öppna sin ekonomi mot omvärlden.
            På motsvarande sätt måsta Sverige med kraft motverka försök att
            genom Tobinskatt eller annan internationell reglering minska öppenheten.
          </p>
          <p xml:id="i-UcA9SVoQfTPet5LYhnErQw">
            Öppenhet
          </p>
          <p xml:id="i-A5HFhSj9Vaf8uU8MRzr5Xq">
            Öppenhet och tillgång till relevant information är viktiga faktorer
            för att minska risken för kriser. Slutenhet och undanhållande
            av information bidrar till ryktesspridning och flockbeteende vilket
            i sig kan skapar eller förstärka instabilitet. Öppenhetsprincipen
            måste gälla såväl på nationell nivå som mikronivå. För stater
            handlar det om att eftersträva öppenhet kring beslut och mål för
            den
          </p>
          <pb facs="riksdagen-motions-pdf/data/200304/mot_200304_Fi_0012/mot_200304_Fi_0012-0005.pdf"/>
          <p xml:id="i-FmrXGgTn7wPoHFsywGw4dU">
            ekonomiska politiken, samt tillförlitlig statistik. För företag
            handlar det om riktlinjer om revision och öppenhet gentemot aktieägare
            m.m. En stor majoritet, 86 26 av IMF:s medlemsländer, offentliggör
            hela eller delar av organisationens granskningar av den ekonomiska
            situationen i landet. Det finns anledning att överväga hur ytterligare
            press kan sättas på länder som ännu inte offentliggör IMF-rapporterna
            att öka öppenheten.
          </p>
          <p xml:id="i-wDTggd5GAYbtAuUVcvzjS">
            Tillsyn
          </p>
          <p xml:id="i-Jx6FrjfPUqZ4H4SSoy1rdt">
            Fria och väl fungerande kapitalmarknader förutsätter också tydliga
            regelverk och kontinuerlig tillsyn. Inom ramen för flera internationella
            organisationer görs också ett viktigt arbete för att minska kriser
            genom att ta fram minimiregler och rekommendationer för tillsyn
            av finansiella företag. Som en reaktion på redovisningsskandalerna
            i USA har genomförandetakten möjligen ökat något, men ett grundproblem
            är att genomförandet av de internationella rekommendationerna
            släpar efter i många länder. Detta gäller inte minst i många tillväxtländer.
            Eftersom = nationella och = internationella — finansmarknader
            = är sammantvinnade är det ett internationellt intresse att efterlevnaden
            ökar. Det internationella samfundet kan genom ökat tekniskt stöd,
            men också genom påtryckningar bidra till att minska riskerna för
            kriser både nationellt och internationellt. Detta arbete bör prioriteras
            högt. Sverige bör trycka på för ökat tekniskt bistånd för att
            bygga upp stabiliserande institutioner i u-länder, men också för
            att genomförandet av de tolv så kallade nyckelstandarderna som
            Financial Stability Forum tagit fram skall skyndas på.
          </p>
          <p xml:id="i-MxUo1f5vi8faViG9B9TVWU">
            Skuldavskrivningar
          </p>
          <p xml:id="i-61fAexCL6XPi7xu9Ytk1dS">
            Idag lever över två miljarder fattiga människor i länder som
            är svårt skuldsatta. Tillsammans betalar deras länder dagligen
            av ca 59 miljoner dollar av sina skulder till rikare länder. Större
            satsningar bör göras på skuldavskrivningar som gynnar de fattiga
            människorna i de fattigaste länderna. All skuldavskrivning är
            emellertid inte gynnsam. En korrupt regim skall till exempel genom
            skuldavskrivning inte få nya möjligheter att berika sig själv
            genom förnyad upplåning utomlands. Skuldavskrivningar måste förses
            med villkor för ekonomiska och demokratiska reformer. För många
            länder innebär det att mer pengar går åt till skuldavbetalningar
            än till sjukvård och utbildning. En stor del av dessa skulder
            kommer från lån som gavs från i-länder och internationella institutioner
            redan på 1970-talet. Det är orimligt att svårt skuldsatta u-länder
            som är på rätt väg i sin utveckling fortfarande tvingas betala
            av dessa lån. Huvuddelen av lånen borde skrivas av direkt, eftersom
            den stora majoriteten av HIPC-länderna inte klarar av att fullfölja
            sina åtaganden. Faktum är att det finns en betydande rundgång
            idag eftersom en del av de räntor som betalas finansieras genom
            bistånd.
          </p>
          <p xml:id="i-4towAosp8vYCTtx3FKnkEh">
            2003/04:Fi12
          </p>
          <pb facs="riksdagen-motions-pdf/data/200304/mot_200304_Fi_0012/mot_200304_Fi_0012-0006.pdf"/>
          <p xml:id="i-8E9vXfHvmCoJMF5aV3RDrs">
            2003/04:Fi1l2
          </p>
          <p xml:id="i-KeW4DeWzsgkLhK7JZziWvU">
            Samtidigt som skuldavskrivning ökar många länders möjligheter
            att stärka välståndet kan det få positiva effekter på den internationella
            finansiella marknaden. På så sätt kommer vinsterna av ökad skuldsanering
            på flera sätt alla till del.
          </p>
          <p xml:id="i-UrqWvpqomP7u3R9kNWXnJm">
            Institutionella reformer
          </p>
          <p xml:id="i-9PBup7iVpR8N1SJ3xrNZ8">
            Det är viktigt att den internationella samordningen förstärks.
            För små länder som Sverige är mer samarbete alltid bättre än mindre
            samarbete. Det finns flera organisationer som på olika sätt jobbar
            med finansiella frågor på internationell och global nivå. Den
            mångfald som finns är bra. Samordning mellan olika institutioner
            bör emellertid eftersträvas. Detta kan ske utan att mångfaldens
            vinster förloras. Det finns all anledning att aktivt arbeta för
            att stärka u-ländernas ställning i internationella finansiella
            fora. IMF är en organisation som jobbar med flera olika frågor.
            När det gäller direkt utlåningsverksamhet är det rimligt att dagens
            röstfördelning bibehålls, men en diskussion om olika röstregler
            för olika delar av institutionens arbetsområde bör övervägas.
            När det gäller frågor kring öppenhet, finansiell stabilitet m.m.
            kan man tänka sig att u-länder och tillväxtländers inflytande
            uppgraderas. Vid IMF:s årsmöte har till exempel alla länder rätt
            att göra sin röst hörd på lika villkor. Detta borde man kunna
            tillgripa på fler områden utan att förutsättningarna för IMF:s
            mer bankliknande verksamhet rubbas. I den internationella debatten
            har från olika håll framförts tanken om en internationell finansinspektion.
            Inte minst har Assar Lindbeck förfäktat denna idé. Det finns anledning
            att överväga möjligheterna att införa en sådan inspektion. Alternativt
            kan man tänka sig att IMF:s arbete delas upp och avdelas på ett
            tydligare sätt, där den del som har ansvar för tillsynsverksamhet
            på ett tydligare sätt skiljs från andra delar av IMF:s verksamhetsområden.
          </p>
          <p xml:id="i-Q2bro1BT4AUWWF1UV8jhKn">
            Stockholm den 30 september 2003
          </p>
          <p xml:id="i-F8BskeU9BcwWp9g4MX5izC">
            Karin Pilsäter (fp) Christer Nylander (fp) Gunnar Nordmark (fp)
          </p>
        </div>
      </div>
    </body>
  </text>
</TEI>
