<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-03654">
  <teiHeader>
    <fileDesc>
      <titleStmt>
        <title>med anledning av prop. 2016/17:127 Fortsatt svenskt deltagande i den militära utbildningsinsatsen i Irak</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3654 av Björn Söder m.fl. (SD)</title>
          <idno type="rdwebb">H4023654</idno>
          <rs type="number">3654</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4023654/text</ref>
          <ref type="dokument_url_html">http://data.riksdagen.se/dokument/H4023654</ref>
          <ref type="dokumentstatus_url_xml">http://data.riksdagen.se/dokumentstatus/H4023654</ref>
          <ref type="docx">http://data.riksdagen.se/fil/37ADBFE0-C444-4BB6-9C1A-C4605850832D</ref>
          <ref type="pdf">http://data.riksdagen.se/fil/A4233576-95AF-49EE-BB46-9444401406B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Uj8BaU1ExHbpKGVGx2k7Ed</idno>
            <name>Mikael Jansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SvdQ9XfnG5yZsMsCuCfWst</idno>
            <name>Roger Richtoff</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TihW9dB3vr4N1YckuVurR3" type="basedOn"/>
        <correspContext corresp="i-TihW9dB3vr4N1YckuVurR3">
          <ref>Proposition 2016/17:127</ref>
        </correspContext>
        <correspAction xml:id="i-2KLHXY7Jmh1qKLHbkQDXM9" type="signed"/>
        <correspContext corresp="i-2KLHXY7Jmh1qKLHbkQDXM9">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-Uj8BaU1ExHbpKGVGx2k7Ed"/>
          <note type="signatory" corresp="i-SrBAa2d3LWrMGJXvTgBhLV"/>
          <note type="signatory" corresp="i-SvdQ9XfnG5yZsMsCuCfWst"/>
        </correspContext>
        <correspAction xml:id="i-J4dN2yVd3oYBp6BPkXd1PG" type="submitted">
          <date when="2017-03-24"/>
          <time when="14:27:12"/>
        </correspAction>
        <correspAction xml:id="i-NSSvxoBCYrfk8oDPqhR4qM" type="dismissed">
          <date when="2017-04-06"/>
        </correspAction>
        <correspAction xml:id="i-KWkA5ewMQwaNsz1B7BEYM2" type="reviewed">
          <date when="2017-04-06"/>
          <time when="12:21:58"/>
        </correspAction>
        <correspAction xml:id="i-WRs3Ja7TYy32VHfBUjQcGY" type="referred">
          <date when="2017-04-07"/>
        </correspAction>
        <correspAction xml:id="i-TyeX7ChbAgXpX5EBRDWc1t" type="assigned">
          <date when="2017-06-08"/>
          <time when="16:26:51"/>
        </correspAction>
        <correspContext corresp="i-TyeX7ChbAgXpX5EBRDWc1t">
          <ref type="assignedTo">Utrikesutskottet</ref>
        </correspContext>
        <correspAction xml:id="i-WXfNeEH25zRo5gpY6btZKU" type="behandlas_i"/>
        <correspContext corresp="i-WXfNeEH25zRo5gpY6btZKU">
          <ref type="uppgift">2016/17:UFöU3</ref>
          <ref type="ref_dok_id">H401UFöU3</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UFöU3</ref>
          <ref type="ref_dok_titel">Svenskt deltagande i Förenta nationernas stabiliseringsinsats i Mali</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LSWFHu8q53raboVb8xjrqL" type="behandlas_i"/>
        <correspContext corresp="i-LSWFHu8q53raboVb8xjrqL">
          <ref type="uppgift">2016/17:UFöU4</ref>
          <ref type="ref_dok_id">H401UFöU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UFöU4</ref>
          <ref type="ref_dok_titel">Fortsatt svenskt deltagande i den militära utbildningsinsatsen i Irak</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8LVzzfmNXy4g3gc8rjd8Do" type="motHeader">
        <div xml:id="i-XN2SS3rC13K6nKeY81tJso" type="motTitle">
          Motion till riksdagen 2016/17:3654 av Björn Söder m.fl. (SD)
          med anledning av prop. 2016/17:127 Fortsatt svenskt deltagande
          i den militära utbildningsinsatsen i Irak
        </div>
      </div>
      <div xml:id="i-HoKBgfGxCH6Dkpou6MU4YE" type="motBody">
        <div xml:id="i-7bgU6oabiTvD1TXxssqEi7" type="motProposal" subtype="förslag">
          <head xml:id="i-4gn6yycTzkcQnv4maqRh2g">
            Förslag till riksdagsbeslut
          </head>
          <list xml:id="i-S4CHMigWui7C9BASn5dA9J" style="ol">
            <item xml:id="i-L9sLLMr4LiXiBoxhAo7qjd">
              Riksdagen ställer sig bakom det som anförs i motionen om att
              medge att regeringen ställer en svensk väpnad styrka bestående
              av högst 120 personer till förfogande till utgången av december
              månad 2017 för att på irakisk inbjudan delta i den militära utbildningsinsats
              som genomförs av koalitionen mot IS i Irak, och detta tillkännager
              riksdagen för regeringen.
            </item>
            <item xml:id="i-RgbWhF5jcz1unr7gNwWD95">
              Riksdagen ställer sig bakom det som anförs i motionen om att
              regeringen i sina kommande budgetförslag ska skjuta till medel
              till försvarsbudgeten för att kompensera för den ekonomiska påfrestning
              som Försvarsmakten utsätts för i och med insatsen i Irak och eventuellt
              materiellt stöd, och detta tillkännager riksdagen för regeringen.
            </item>
            <item xml:id="i-9WGhhmxQZNiJJvoBTBPwvR">
              Riksdagen ställer sig bakom det som anförs i motionen om utvärdering
              av den svenska militära utbildningsinsatsen i Irak och tillkännager
              detta för regeringen.
            </item>
            <item xml:id="i-CcBFy14sRWwVAepwyWUQNy">
              Riksdagen ställer sig bakom det som anförs i motionen om att
              regeringen bör verka för att öka de humanitära insatserna i konfliktområdena
              och tillkännager detta för regeringen.
            </item>
            <item xml:id="i-WkbpHjcoWVJaoWNPPht1nC">
              Riksdagen ställer sig bakom det som anförs i motionen om att
              regeringen bör verka för att en långsiktig konstitutionell lösning
              tas fram som ger de kristna på Nineveslätten och i de kurdiska
              delarna av Irak autonomi, och detta tillkännager riksdagen för
              regeringen.
            </item>
            <item xml:id="i-HbjSuXFQDB1CecfNU1MrCD">
              Riksdagen ställer sig bakom det som anförs i motionen om att
              regeringen bör verka för att även kristna självförsvarsgrupper
              inkluderas i koalitionens stödinsatser, och detta tillkännager
              riksdagen för regeringen.
            </item>
            <item xml:id="i-Thha4mHz52QJKpDPdVyNSV">
              Riksdagen ställer sig bakom det som anförs i motionen om att
              regeringen bör utreda behov av och möjligheter till materiellt
              stöd och tillkännager detta för regeringen.
            </item>
          </list>
        </div>
        <div xml:id="i-TAGnGkw7radnymnTyDEtcR" type="motContent">
          <head xml:id="i-7UuHXvQj1SsgEZqhfFdygp" type="h1">
            Utökat styrkebidrag och utökat geografiskt mandat
          </head>
          <p xml:id="i-8ENAtFnXUL1LkoCfHtWtg9">
            Sverigedemokraterna har vid tidigare ställningstaganden i riksdagen
            varit positivt till att Sverige deltar i den globala koalitionens
            utbildningsinsats mot IS som genomförs i norra Irak. Koalitionen
            bedriver utbildning i bl.a. Erbil, där irakiska försvarsstyrkor
            tränas av den svenska insatsen i sjukvård, krigets lagar, strid
            i bebyggelse samt detektering av improviserade sprängladdningar.
            Utbildningen och rådgivningen har tagits väl emot av de irakiska
            försvarsstyrkor som Sverige stöder i norra Irak.
          </p>
          <p xml:id="i-Bwa3U1t9nh6gz2aV9W7n8p">
            I samband med statsminister Stefan Löfvens besök i Erbil i slutet
            av oktober 2016 utlovade han att det svenska styrkebidraget skulle
            fördubblas till 70 personer. Sverigedemokraterna anser, med tanke
            på det skede som insatsen mot IS är inne i, inte att det är nödvändigt
            för Sverige att fördubbla sitt styrkebidrag. Aktat den svenska
            försvarsförmågan i Sverige och det försämrade säkerhetspolitiska
            läget i vår egen omedelbara närhet anser vi inte heller att det
            är lämpligt att ytterligare belasta försvarsbudgeten.
          </p>
          <p xml:id="i-TFjV1LTX5jQEKcNZTvaVd3">
            Riksdagen godkände dock i december 2016 en utökning av det svenska
            styrkebidraget i enlighet med betänkande 2016/17:UFöU2, men motsatte
            sig en utökning av det geografiska mandatet eftersom man ansåg
            att det fanns behov av mer information kring bidragets placering
            och säkerhetsläget i Irak. Sverigedemokraterna ansåg att det dåvarande
            styrkebidraget från Sverige var fullt tillräckligt och påpekade
            att det föreslagna ökade svenska styrkebidraget inte föreföll
            vara särskilt välplanerat. I debatten framhöll Sverigedemokraterna
            bristerna i planeringen av det utökade bidraget och att man först
            beslutade om en utökning av numerären innan man visste var behovet
            var som störst och var den utökade numerären skulle placeras rent
            geografiskt.
          </p>
          <p xml:id="i-2457vgDdiE8wo93hFA52vf">
            Nu har regeringen återkommit i proposition 2016/17:32 och föreslagit
            att den utökade numerären ska placeras på Al Asad-basen.
          </p>
          <p xml:id="i-PeZgqdu7WYUYTSA1N1vfNe">
            Sverigedemokraterna har inte ändrat sin ståndpunkt när det gäller
            numerären och anser att regeringens förslag om att medge att regeringen
            ställer en svensk väpnad styrka bestående av högst 220 personer
            till förfogande t.o.m. den 31 december 2017 för att på irakisk
            inbjudan delta i den militära utbildningsinsats som genomförs
            i Irak av den globala koalitionen mot IS bör avslås.
          </p>
          <p xml:id="i-YLqDy3hhMVLr4AAoJyUC6u">
            I stället bör riksdagen medge att regeringen ställer en svensk
            väpnad styrka bestående av högst 35 personer till förfogande på
            plats t.o.m. den 31 december 2017 för att på irakisk inbjudan
            delta i den militära utbildningsinsats som genomförs av den globala
            koalitionen mot IS i Irak. Om situationen så kräver ska det finnas
            möjlighet att utöver själva styrkebidraget tillföra en tillfällig
            förstärknings- och evakueringsstyrka om högst 85 personer.
          </p>
          <p xml:id="i-8ZgEqgX55AfiRky2EqQv98">
            Vad gäller det utökade geografiska mandatet förlitar sig Sverigedemokraterna
            på Försvarsmaktens bedömningar om var det finns bäst förutsättningar
            för svenskt bidrag och anser inte att det ska finnas några hinder
            för att nuvarande styrkebidrag även kan placeras på Al Asad-basen.
          </p>
          <head xml:id="i-FA3T6pPxpdt53MGExbvZ5T" type="h1">
            Finansiering
          </head>
          <p xml:id="i-FxfKp1Hueb48aewVbbijei">
            I en situation där Sverige inte har ett existensförsvar att tala
            om, samtidigt som det säkerhetspolitiska läget i vår omedelbara
            närhet ser fortsatt allvarligt ut, anser vi det inte vara lämpligt
            att ytterligare belasta försvarsbudgeten. Sverigedemokraterna
            anser därför att regeringen redan nu ska tillskjuta ökade resurser
            till försvaret genom lån och sedan justera detta i kommande budget.
            Vi vill generellt se kraftigt ökade resurser till försvaret men
            vi anser att regeringen åtminstone ska tillskjuta additionella
            medel i syfte att kompensera för de indirekta ekonomiska påfrestningar
            som det innebär för Försvarsmakten att genomföra insatsen Irak.
          </p>
          <head xml:id="i-8S9ohqYt4E1pCPpqAqc1QF" type="h1">
            Utvärdering
          </head>
          <p xml:id="i-XUXuuQ73jP8iYEDawpFN63">
            När regeringens proposition 2016/17:32 behandlades i riksdagen
            ställde sig riksdagen bakom det som anfördes av utrikesutskottet
            i betänkande 2016/17:UFöU2 om behovet av att utvärdera de insatser
            som Sverige har genomfört i Irak sedan insatsen inleddes. Utskottet
            noterade då enligt uppgift från Försvarsdepartementet att Försvarsmakten
            i samband med varje rotation genomför utvärdering och uppföljning.
            Utskottet framhöll att det är viktigt att analysera och utvärdera
            effekterna av svenska styrkebidrag i internationella fredsfrämjande
            insatser. Utskottet ansåg att det är av stor vikt att de erfarenheter
            som gjorts av det svenska förbandet på plats nu utvärderas grundligt.
            Betydelsen av att tidigt fånga in relevanta utmaningar är en viktig
            lärdom från insatsen i Afghanistan. Utskottet ansåg att de erfarenheter
            som hittills har gjorts av den svenska militära utbildningsinsatsen
            bör sammanställas av regeringen i samråd med Försvarsmakten och
            återrapporteras till riksdagen.
          </p>
          <p xml:id="i-VZkwf4VnP2uVSDLGLyA2YT">
            I proposition 2016/17:127 skriver regeringen att ”det svenska
            bidraget utvärderas och följs upp kontinuerligt av Försvarsmakten
            i samband med varje rotation. Regeringskansliet (Försvarsdepartementet
            och Utrikesdepartementet) tar del av denna utvärdering och väger
            in Försvarsmaktens utvärdering i de analyser som löpande görs
            i utformningen av insatsens mandat och i samband med de överväganden
            som görs inför att regeringen till riksdagen föreslår en förlängning
            av insatsen”. Men ingenstans står att regeringen, enligt tidigare
            riksdagsbeslut, ämnar återkomma till riksdagen med en återrapport
            angående utvärdering och uppföljning. Av denna anledning vill
            Sverigedemokraterna åter betona vikten av att riksdagen får ta
            del av en sammanställning av erfarenheter som hittills gjorts
            av den svenska militära utbildningsinsatsen genom en återrapport
            till riksdagen.
          </p>
          <head xml:id="i-5sMtXSaTeuwJqob8uoqNKp" type="h1">
            Humanitärt stöd och säkerhetszon
          </head>
          <p xml:id="i-A6LasJTxPXmfPChYJKys5k">
            Terrorgruppen IS härjningar har orsakat ett närmast ofattbart
            lidande för det irakiska folket i allmänhet och dess etniska och
            religiösa minoriteter i synnerhet. När IS intog Iraks näst största
            stad Mosul 2014 kunde vi läsa i världspressen om hemska övergrepp
            på de uppskattat 35 000 kristna invånarna, av vilka i stort sett
            alla tvingades lämna staden. Från att 2003 ha funnits ca 1,2 miljoner
            kristna bara i Irak har många tvingats fly, och antalet uppskattas
            ha sjunkit till så lågt som 180 000. Besläktad med de kristnas
            situation är för övriga minoriteter, exempelvis jazidier, mandéer,
            turkmener, judar, romer och shabaker, vilka dessutom är betydligt
            färre till antalet.
          </p>
          <p xml:id="i-JQJ45p1gd9vo6qF7DkgRnd">
            Under augusti 2014 tvingades tusentals jazidier att fly upp i
            Sinaibergen där de riskerade att svälta ihjäl i brist på mat och
            vatten. IS lyckades också ta sitt barbariska terrorvälde till
            en ny nivå genom att institutionalisera sexuellt slaveri bland
            dess soldater, under premissen att våldtäkterna skulle föra icke-muslimer
            närmare Gud.
          </p>
          <p xml:id="i-Pm6yh58xWdxc6Fs6T3uojV">
            FN:s expert på minoritetsfrågor har betecknat utvecklingen för
            området som förödande och oåterkallelig. I kölvattnet av den irakiska
            militärens offensiv våren 2015 har det även rapporterats om grova
            övergrepp begångna mot den sunnitiska befolkningen. Kriget har
            skapat en, på vissa platser, mycket allvarlig humanitär situation,
            och i nuläget är 11 miljoner människor i behov av humanitärt stöd
            samtidigt som Ochas sammanställning visar att hjälporganisationer
            sammanlagt efterfrågar ungefär 3 miljarder kronor för att hantera
            situationen.
          </p>
          <p xml:id="i-PjgeyG9a4vt4MSJS3UTFWZ">
            Mot denna bakgrund är det närmast ofattbart att regeringen fortsätter
            driva sin hopplöst ineffektiva invandringspolitik, tack vare vilken
            man tvingas skära 8 miljarder ur biståndet, en summa som skulle
            kunna täcka hela den humanitära insatsen.
          </p>
          <p xml:id="i-VSDLQtg9QYWbdiH5k5naTQ">
            Sverigedemokraterna anser att regeringen bör använda Sveriges
            begränsade resurser där de gör mest nytta och kraftigt öka stödet
            till humanitära insatser i krisens närområde.
          </p>
          <head xml:id="i-SyLoYd6K7Cf4sAWSNc5C1T" type="h1">
            Konstitutionell lösning av Irak
          </head>
          <p xml:id="i-2KvgnM4osPHmLw7GEUKjjL">
            Irak är en i många avseenden problematisk statsbildning. Landets
            gränser speglar inte någon naturlig avgränsning av ett visst eller
            vissa folk utan är snarare en godtycklig indelning gjord av europeiska
            kolonialmakter. Eftersom Irak är ett lapptäcke av folkgrupper
            som visar uppenbara svårigheter att samexistera fredligt behöver
            landet en konstitutionell lösning som tar hänsyn till dess minoriteters
            legitima krav på utökat oberoende. Sverigedemokraterna anser att
            ett utökat självstyre för landets minoriteter är en viktig pusselbit
            i landets politiska stabilisering.
          </p>
          <p xml:id="i-G4JvzFESNU2XvvQDgaV56v">
            Nineveslätten i norra Irak var en del av det historiska assyriska
            kungariket och har under en längre tid befolkats av i huvudsak
            assyrier/syrianer/kaldéer. Även kurderna har under lång tid haft
            ett stort mått av självstyre och har visat prov på demokratisk
            utveckling och respekt för mänskliga rättigheter, även om vissa
            inbördes våldsamheter mellan kurdiska grupper rapporterats under
            året. Sverigedemokraterna anser därför att regeringen bör använda
            sitt inflytande och komplettera den militära insatsen med en politisk
            process för att påverka den irakiska regeringen i riktning mot
            utökat självstyre för de kristna på Nineveslätten och för de kurdiska
            delarna av Irak. Vi anser detta vara enda lösningen för att få
            till en långsiktigt stabil och trygg situation i Irak.
          </p>
          <head xml:id="i-Nd9GmCmu5P5DRjvNs49Ta9" type="h1">
            Stöd till kristna och jazidiska självförsvarsgrupper
          </head>
          <p xml:id="i-8wam4PM52V9ej1vkiRRvjE">
            När IS förra året intog stora delar av Nineveslätten i norra
            Irak flydde de kurdiska styrkorna och den irakiska armen, vilket
            fick katastrofala följder för lokalbefolkningen som huvudsakligen
            består av kristna och jazidier.
          </p>
          <p xml:id="i-PQVuRZgsDWJ7azxC1uaKLf">
            Eftersom politiken i Irak är starkt etniskt betonad är det varken
            rättvist eller ändamålsenligt att en grupp ska behöva luta sig
            mot en annan för sitt militära försvar. Därför behöver koalitionen
            även stödja bygget av kristna, och i den takt sådana bildas, jazidiska
            självförsvarsgrupper. Kristna och jazidier är bland de numerärt
            minsta och svagaste minoriteterna i landet, och deras möjlighet
            till självförsvar är en förutsättning för skapandet av den autonoma
            provins som Iraks regering utlovat.
          </p>
          <head xml:id="i-UVH6tUn1NvHoo2uB9HGu7f" type="h1">
            Materiellt stöd
          </head>
          <p xml:id="i-Ljic3STUSJoYCZcvfSBLuF">
            Utbildningsinsatsen är i sig viktig, men inte tillräcklig för
            att på ett ändamålsenligt sätt kunna stödja de kurdiska, irakiska
            och eventuellt de kristna och jazidiska styrkorna. Därför vill
            vi bredda insatsen genom att regeringen utreder behov av och möjligheter
            till materiellt stöd. Vi avser inte krigsmateriel för strid utan
            annat specialiserat, materiellt stöd. Sådant stöd skulle kunna
            handla om kommunikations- och sjukvårdsutrustning, mobila internetanslutningar
            och datorer och små, förarlösa övervakningsplan liknande dem som
            använts i insatsen i Afghanistan.
          </p>
        </div>
        <div xml:id="i-5XcShZK2PzeUYfV5mjKLpS" type="motSignatures">
          <list xml:id="i-5qGzD2rRJbGsHxi2yUv3am">
            <item xml:id="i-Lr1avr1ZuU3wqVKioPbQNw">
              Björn Söder (SD)
            </item>
            <item xml:id="i-29rmzyyXRbK8Mm7ZuxVFfK">
              Mikael Jansson (SD)
            </item>
            <item xml:id="i-Y1Ljmk56cHUuLSFRaiNRdj">
              Jeff Ahl (SD)
            </item>
            <item xml:id="i-R9ikC9NQHHNEfWADnRkRDD">
              Roger Richtoff (SD)
            </item>
          </list>
        </div>
      </div>
    </body>
  </text>
</TEI>
