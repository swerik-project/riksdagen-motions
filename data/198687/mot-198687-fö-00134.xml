<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00134">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_134/mot_198687_fö_134-001.pdf"/>
      <div xml:id="i-U8nAfFZdVMfpXK3HsLhHiA" type="motHeader">
        <div xml:id="i-47mLAKqfrkeMTvhiTh5vhA" type="motTitle"/>
        <div xml:id="i-LFoPkHaVTXqSMfmct7ZbXY" type="motSubmissionInfo"/>
      </div>
      <div xml:id="i-LiDiNdD4zRponY39RCJeY9" type="motBody">
        <div xml:id="i-QWDSyH5MnSG3izb9rko54q">
          <p xml:id="i-V58uy6Mb8xCbhQ86aQNkgG">
            Motion till riksdagen ås
          </p>
          <p xml:id="i-8pYzRMGKNq7aHJdy2ffutF">
            1986/87:Fö134 ST
          </p>
          <p xml:id="i-Vd3aEUy9jZUb9FGTX5kAdS">
            Kerstin Ekman m. fl. (fp) Totalförsvarets fortsatta utveckling
            OM 187 (prop. 1986/87:95) Fö134—-136
          </p>
          <p xml:id="i-LQEQXttZvbSX2b56pTk6op">
            I denna motion redovisas folkpartiets syn på möjligheterna att
            ytterligare förstärka luftförsvaret. Handlingsfrihet bör finnas
            att — då de akuta bristerna i fråga om piloter och tekniker avhjälpts
            — sätta upp ytterligare en jaktdivision genom utnyttjande av redan
            befintliga J35 Draken. I försvarsuppgörelsen ingår i flera avseenden
            en förstärkning av luftförsva- ret, utöver den förstärkning av
            bassystemet, radarbevakningen och stridsled- ningen som ligger
            i grundnivån. Uppgörelsen innebär en ökad satsning på luftvärn
            med längre räckvidd, avsevärt ökad motmedelssatsning för Viggen
            och JAS Gripen samt ökade satsningar på beväpning av dessa flygplan.
            Detta sker genom att ny elektronik till vår nuvarande radarjaktrobot
            anskaffas i samverkan mellan svensk och europeisk industri. Vidare
            startas ett teknik- program för att skapa handlingsfrihet att
            kunna utveckla en ny svensk radarjaktrobot i vilken den redan
            anskaffade nya elektroniken kan använ- das. Beslut om denna nya
            robot fattas först 1992. I försvarsuppgörelsen ligger också en
            sådan planering för perioden 1992—1997 att JAS-ramen kan utökas,
            varvid utökning av antalet JAS Gripen bör övervägas inför 1992
            års försvarsbeslut. Däremot har folkpartiet inte i något skede
            ansett sig böra förorda ÖB:s förslag i höga ekonomiska nivåer
            om anskaffning av ytterligare en division Jaktviggen.
          </p>
          <p xml:id="i-RBECUU99jfu2crxyssL5SZ">
            Visbytalet
          </p>
          <p xml:id="i-T9o5C8Nbw5tfGoCYVzjewc">
            I Bengt Westerbergs försvarspolitiska tal i Visby den 9 september
            1986 uttrycktes folkpartiets uppfattning.
          </p>
          <p xml:id="i-837Fm7WChr7WGQAfDydLjs">
            ÖB har sagt att han önskar ytterligare en division Jaktviggen
            utöver de åtta vi nu har. Men han anser inte att den förstärkningen
            är så angelägen att han är beredd att bereda plats för divisionen
            genom att låta andra objekt eller förband utgå. Bara om försvaret
            får väsentligt större anslag än i dag anser ÖB att det finns utrymme
            för de 2 miljarder som denna nya division skulle kosta. Redan
            i fredstid skulle det utan tvekan vara värdefullt med ytterligare
            en division. Det skulle öka förutsättningarna att ha ständigt
            gripbart flyg vid kränkningar. För dagens divisioner är det en
            tyngande uppgift att ofta ligga i incidentberedskap, något som
            för övrigt i ökad utsträckning sker genom basering på flygbasen
            här i Visby.
          </p>
          <p xml:id="i-4bWAgAmwMJ5pxmcfPtePsp">
            Bengt Westerberg framhöll att det finns en möjlighet att öka
            antalet divisioner utan att behöva köpa nya flygplan för 2 miljarder.
            Sverige har gott om begagnade Draken utöver de tre divisioner
            som skall behållas i Skåne:
          </p>
          <p xml:id="i-PshTqVYhuGA4bg4mDHFRML">
            Riksdagen 1986/87. 3 saml. Nr Föl34—136
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-002.pdf"/>
          <p xml:id="i-Kquu2cjbmQVw6HLg8eLpzk">
            Det rör sig om effektiva och fullt funktionsdugliga maskiner.
            Försvarsekono- miskt vore det fördelaktigt att utnyttja redan
            befintligt materiel. Frågan är bara om det finns praktiska möjligheter
            att snabbt återuppsätta den indragna divisionen. Såvitt jag förstår
            finns i dag ingen flottilj i Sverige där man har piloter och tekniker
            så att det skulle räcka till ytterligare en division. Troligen
            skulle det dröja flera år innan man hunnit utbilda den nya personal
            som krävs för en extra division. Inte ens om vi hade 2 miljarder
            ytterligare till luftförsvaret är det säkert att anskaffning av
            fler Viggen vore den bästa lösningen. Skulle det verkligen vara
            rationellt att beställa ytterligare Viggen bara några år innan
            JAS kommer? JAS kommer ju att bli betydligt billigare än Viggen
            i anskaffning, bränsleförbrukning och underhåll — genom att det
            är ett så mycket mindre och modernare flygplan. Jag nämner den
            här frågan som exempel på att det är viktigt att vi politiker
            tar självständig ställning och inte bara följer myndigheternas
            råd i fråga om avvägningar.
          </p>
          <p xml:id="i-NrhVzuaiUJMP1BywMqU97j">
            I försvarskommittén
          </p>
          <p xml:id="i-5F52k9CqX7kvZne9KhCzSk">
            I en skriftlig reaktion i försvarskommittén i augusti samma år
            — så snart ÖB:s programplan för 1987— 1992 kommit — anförde Hans
            Lindblad att ÖB enbart verkade ha sett på alternativet JA 37.
            ”Jag vill ha ett annat alternativ belyst, nämligen att återuppsätta
            den division 35 som lades ned 30/6 1985.”
          </p>
          <p xml:id="i-7P7dsqCiWpxCWEL4e4zQxs">
            Försvarskommittén har uppvärderat luftförsvaret, så det är logiskt
            att söka sätta upp fler divisioner. Problemet är knappast i första
            hand ekonomiskt — eftersom försvarseffekten i drift av en division
            nog är större än nästan varje annan tänkbar användning av pengarna.
            Flygplanen är ju i princip gratis eftersom de ju redan finns.
            Men när kan piloter och tekniker till en ny division vara framme?
            Uppenbart är det så att ingen flottilj i dag har överkapacitet
            nog på personalsidan för att kunna ta emot en division. Jag föreslår
            att CFV och ÖB får ange när man tidigast skulle kunna sätta upp
            en division och ett kompani vid någon flottilj — helst en flottilj
            med minimalt nybyggnadsbehov för ändamålet. Sätter vi upp en 35-division
            blir det självfallet aktuellt att 1992 ta ställning till om denna
            totalt större organisation motiverar förändrad leveranstakt för
            JAS.
          </p>
          <p xml:id="i-9qRoL1UnXwGF1eP7fGqEwf">
            Något intresse från myndigheter eller från andra partier att
            belysa Drakenal- ternativet fanns dock inte vid denna tid. I efterhand
            har angetts att det nog skulle ha varit svårt för ÖB att argumentera
            för 2000 miljoner till en ny division om han samtidigt visat att
            man kunde sätta upp en Drakendivision för 10—20 miljoner (avseende
            modifiering av ett antal befintliga flygplan). En parallell i
            så fall till ubåtsfrågan där ÖB i programplanen hävdade att en
            utökning från 12 till 14 ubåtar inte kunde ske genom livstidsförlängning
            av befintliga ubåtar utan endast genom extrabeställning av två
            ubåtar för tillsammans 1 miljard kronor. Försvarsuppgörelsen gick
            emot ÖB på denna punkt, och numera tycks myndigheterna anse livstidsförlängningen
            vara fullt möjlig.
          </p>
          <p xml:id="i-Uc3dbtFtra6WJHYTD9RVzK">
            Mot. 1986/87 Fö134
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-003.pdf"/>
          <p xml:id="i-DaVf2gFsycBtRWKFHa4ZYX">
            Alltför dyrt alternativ
          </p>
          <p xml:id="i-CJ8VqWTgKPsGJRcQ4cekRZ">
            Folkpartiets nej till en extrabeställning av 15 Jaktviggen betingades
            till stor del av att styckekostnaderna för dessa flygplan skulle
            bli anmärkningsvärt höga. När man från moderat håll och i slutskedet
            av förhandlingarna även från centern förde fram att beställa sex
            sju Jaktviggen tedde sig tanken ännu omöjligare. Organisatoriskt
            är det olyckligt att operera med en halv division. En sådan enhet
            blir svår att rationellt leda och utbilda, och den blir svårare
            att använda i incidentberedskapen. Men framför allt skulle dessa
            sex sju Jaktviggen bli ännu dyrare per styck i anskaffning. Uppskattningsvis
            skulle de kosta omkring 150 miljoner styck, att jämföra med ungefär
            100 miljoner för de betydligt modernare flygplan som olika länder
            numera beställer. Att sex sju extra Jaktviggen skulle bli så dyra
            hänger samman med att det i praktiken är omöjligt att helt och
            hållet tillverka fler Jaktviggen av dagens modell. Ett antal komponenter
            och delsystem produceras inte längre, och att återuppta tillverkningen
            hos underleverantörer bedöms vara mycket svårt. I en del fall
            kan man kanske få dem att återuppta tillverkningen för en kort
            serie, men då till betydligt högre pris än förra gången. I andra
            fall, främst när det gäller elektronik, har materielverket bedömt
            att en extra serie kräver omkonstruktion, vilket självfallet kostar
            stora pengar. Överslagsmässigt har angivits att 400 miljoner skulle
            behövas för omkonstruktion plus ”återstart” hos underleverantörer.
            Eftersom Viggen i sin grundkonstruktion ligger två årtionden tillbaka
            är det knappast förvånande att det skulle bli svårt och dyrt att
            göra en extraserie i miniantal. I debatten har hävdats att Viggen
            inte skulle vara en gammal konstruktion utan tvärtom fullt modern.
            Men i så fall skulle ju Sverige inte ha behövt fatta beslut om
            JAS — då skulle man lika gärna ha kunnat fortsätta bygga fler
            Viggen. Men redan i slutet av 1970-talet visades vilka problem
            som skulle följa vid en ny Viggenvariant, den s.k. A 20. För en
            tid sedan fick Chuck Yeager (legendarisk provflygare och 1947
            den förste som krossade ljudvallen) flyga Viggen. Planet har god
            roderharmoni, sade han, men ”man märker naturligtvis att den är
            stor och tung och att den inte är lika följsam som de modernaste
            maskinerna men den gör säkert ett bra jobb.” ”Viggen är ett komplext
            flygplan som fordrar relativt mycket markservice. Mycket mer service
            än till exempel Gripen kommer att behöva.” ”Viggen är ett gammalt
            flygplan. Att flyga Viggen är ungefär som att flyga F-4. Jag flyger
            ju oftast flygplan av senare generationer, som F-16, F-18 och
            F-20. Att jämföra Viggen med något av dessa går inte och skulle
            vara helt orättvist mot Viggen.” Internationellt torde det vara
            ovanligt att man återupptar produktionen av flygplan om tillverkningen
            av komponenter och delsystem redan upphört. I vart fall torde
            det vara anmärkningsvärt att starta en serie om endast sex sju
            flygplan efter omkonstruktion.
          </p>
          <p xml:id="i-88K2JT5gRJJe5JfVdA4eDh">
            Mot. 1986/87 Fö134
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-004.pdf"/>
          <p xml:id="i-6mPfhU3EGQthwdX95pGs5f">
            Modifieringar allt vanligare
          </p>
          <p xml:id="i-2nsrU2iAF7CowWxgM7ReSm">
            Det torde vara svårförklarligt att nybeställa en gammal flygplanstyp
            om nya flygplan kan anskaffas till lägre kostnad. Däremot ligger
            det logik i att söka utnyttja flygplan man redan har. På senare
            år är det en mycket påtaglig ökning av renoveringar och modifieringar
            av befintliga stridsflygplan. Om ett nytt jakt- eller attackflygplan
            kostar 100 miljoner kan det te sig tilltalande att behålla ett
            äldre flygplan, även om detta inte kan göra alla konster som det
            nya kan. Genom att sätta in ny elektronik i det äldre flygplanet
            kan dess prestanda ökas. Vad gäller farter kan sägas att generationen
            med Draken, Mirage och Phantom på 1950-talet nådde dubbel ljudfart,
            och det är ungefär detsamma som dagens nya flygplan. Februarinumret
            av engelska Air International kan tas som exempel på en månads
            notiser om nya modifieringar av befintliga flygplan. Västtyskland
            skall modifiera 75 F-4 Phantom med ny radar och annan elektronik.
            Phantom som flög första gången 1958 (mot 1955 för Draken) skall
            förbli Västtysklands huvudsakliga jaktflygplan till slutet av
            1990-talet. (I USA, Japan och Israel modifieras Phantom för att
            räcka en god bit in på nästa århundrade.) En notis i samma nummer
            anger att Frankrike tänker modifiera omkring 60 Super Etendard
            med en rad nya elektroniska utrustningar så att maskinen kan användas
            över sekelskiftet. Nya Zeeland modifierar enligt Air International
            22 A-4 Skyhawk med ny elektronik och förstärkning av vingarna.
            Det är ett flygplan av samma ålder som Draken men med betydligt
            lägre prestanda. Italien modifierar F-104 Starfighter för användning
            till slutet av 1990-talet, t.o.m. så att man monterar in nedåtblickande
            radar och HUD (utrustning så att viktiga instrumentvärden projiceras
            på vindrutan, vilket gör att piloten kan titta framåt hela tiden).
            Starfighter är i sin grundkonstruktion jämngammal med Draken.
          </p>
          <p xml:id="i-QszGJyk8HtYbaTn4YczvQg">
            Draken förbättras
          </p>
          <p xml:id="i-MLS8aMMR4hEimXHKPRVzDR">
            De tre divisioner som skall behålla J 35 Draken får sina maskiner
            modifiera- de. Det rör sig inte om lika långtgående modifieringar
            som i fallen Phantom och Starfighter ovan. Navigationssystemet
            förbättras avsevärt. I normalfallet fördubblas antalet robotar
            som kan bäras. Den nya versionen av Draken, kallad J35J, innebär
            därmed en påtaglig effektförstärkning. Första planet i den modifierade
            versionen levererades i början av mars 1987. Bedömningen hos förarna
            på F 10 tycks vara att man med den nya utrustningen och genom
            utvecklingen av taktiken i användningen av planet bör kunna få
            ut betydligt större kapacitet av systemet. En stor fördel i Drakensystemet
            är att man har gott om robotar, som ärvts från den tid då antalet
            divisioner var kring 15. Per flygplan har man därmed långt fler
            robotar än Jaktviggenförbanden förfogar över. Modifieringen av
            Draken kostar omkring 2 miljoner per flygplan. Det finns möjligheter
            att göra ytterligare modifieringar för att i olika avseenden öka
            effekten. Den hittillsvarande planeringen utgår från att flygplan
            till de tre divisioner- na på F 10i Ängelholm modifieras. Med
            18 flygplan per division blir det drygt 50 flygplan som modifieras.
          </p>
          <p xml:id="i-VLAvTRacVomAx2TBd5uuYR">
            Mot. 1986/87 Fö134
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-005.pdf"/>
          <p xml:id="i-9nPPmoBtLBkSC4fw1zZjGR">
            Handlingsfrihet till låg kostnad
          </p>
          <p xml:id="i-2SijNyhgrUJxwPwmc9BxMt">
            Det finns möjlighet att modifiera fler flygplan. Genom indragning
            av divisioner och ombeväpning till Jaktviggen har åtskilliga Draken
            tagits ur tjänst innan planen förbrukat den flygtid som tekniskt
            är möjlig att ta ut. (Detta förstärks ytterligare av att Draken
            är en mycket robust konstruktion och därför lättare än t. ex.
            Viggen kan livstidsförlängas.) Det finns gott om Draken i förråd,
            vartill kommer att ytterligare flygplan för en division Draken
            frigörs när den åttonde divisionen Jaktviggen levereras det närmaste
            året (till F 16 i Uppsala). Så länge flygplan med kvarvarande
            flygtid inte skrotats finns handlingsfri- het att åter använda
            dem. I praktiken blir det dock dyrare att modifiera dem till J35
            J-standard om man försitter möjligheten att göra detta samlat.
            Att modifiera drygt 50 flygplan de närmaste åren och sedan beställa
            ytterligare ett antal modifieringar i början av 1990-talet kostar
            mer än om man gör en samlad modifiering. (Det gäller både för
            de aktuella utrustningar- na och för modifieringslinjerna vid
            industrin.) I praktiken skulle en utökad modifiering kosta omkring
            20 miljoner. Slår man ut detta på två år framstår beloppet som
            så pass litet att det inte bör vara svårt för ÖB och flygvapnet
            att göra de omdispositioner som behövs för ändamålet. För en förhållandevis
            liten summa får man därmed en påtagligt utökad handlingsfrihet
            för framtiden. Att detta är vettigt illustreras inte minst av
            att land efter land på senare år tagit till vara möjligheterna
            att förlänga utnyttjandetiden för befintliga flygplan. En modifiering
            av ett utökat antal Draken ger följande handlingsfrihet: 1. Man
            kan sätta upp en fjärde division när personalsituationen så medger.
            2. Man har möjlighet att använda någon eller några av de tre Drakendivi-
            sionerna ytterligare några år om så befinns önskvärt. Skulle av
            någon anledning utnyttjandet av JAS försenas finns en buffert
            i Drakensystemet, medan Viggendivisionernas omsättningstidpunkter
            är betydligt mer låsta med tanke på att flygtidsuttaget per flygplan
            sätter gränser. 3. Även om antalet divisioner inte utökas kan
            behov uppstå av fler flygplan för t. ex. störningsuppgifter eller
            målflyguppgifter. Att skaffa nya flygplan med överljudsprestanda
            skulle bli dyrt, medan nyttjandet av Draken är en billig lösning.
            4. Fler modifierade flygplan utgör en förstärkning i krigstid
            även om antalet divisioner inte utökats. Fler flygplan per division
            betyder en större uthållighet mot basbekämpning, eftersom en angripare
            måste förstöra fler flygplan innan divisionernas effekt går ned.
            (Här avses uthållighet mot bekämpning av flygplan på marken.)
            Det vore djupt beklagligt om användbara Draken skrotas. Tvärtom
            bör man modifiera de flygplan som har ett avsevärt antal icke
            utnyttjade flygtimmar kvar. Kostnaden är begränsad, bara några
            enstaka procent av vad ett nytt flygplan kostar. Man får därmed
            de fyra handlingsmöjligheter som här angivits. Som vi ser det
            bör man därför modifiera fler flygplan, det är en god affär även
            om man bara skulle utnyttja en av de fyra möjligheterna.
          </p>
          <p xml:id="i-BhLAzSXThFUDfspF7wwpoD">
            1" Riksdagen 1986/87.3 saml. Nr Fö134-136
          </p>
          <p xml:id="i-9xopVFJnPJq5pBHRFt5E41">
            Mot. 1986/87 Fö134
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-006.pdf"/>
          <p xml:id="i-K14tCdRG5atCuV73HGyMRw">
            Personalbristen gränssättande
          </p>
          <p xml:id="i-2YkYtXjXo9cLSkmbRoapsc">
            Går vi så över till frågan om uppsättning av en fjärde division
            med Draken måste konstateras att förutsättningar för detta inte
            föreligger i dag, till följd av personalbrist. Hade flygvapnet
            i dag inte haft allvarliga vakanser i fråga om piloter och tekniker
            skulle det vara möjligt att låta den sista Drakendivisionen vid
            F 16 behålla sina nuvarande flygplan och i stället sätta upp en
            ny division Jaktviggen i södra Sverige, i första hand vid F 17
            i Kallinge. Men en sådan åtgärd vore helt verkningslös i dagsläget,
            eftersom praktiskt taget alla divisioner har allvarliga vakanser.
            Varje pilot i den nya divisionen skulle ge en ytterligare vakans
            i någon annan division. Och redan i dag har många divisioner så
            få piloter att krigsanvändbarheten påverkas negativt. Det finns
            risk att läget ytterligare skall förvärras den närmaste tiden,
            vilket redovisats i årets budgetproposition. De närmaste åren
            måste stora ansträngningar göras att utbilda nya förare. Detta
            innebär att andelen nya förare på divisionerna blir större än
            normalt, vilket i sin tur innebär att krigsanvändbarheten för
            divisionerna ytterligare hämmas. Man har inte bara brist på piloter,
            av de piloter som finns de närmaste åren är fler än normalt inte
            färdigutbildade. Det är heller inte möjligt att säga att vi bör
            utöka utbildningen för att möjliggöra uppsättandet av ytterligare
            en division. För ÖB har angivit att rekrytering och utbildning
            skall dimensioneras så att alla möjligheter att utöka antalet
            förare tas till vara. Detsamma gäller tekniker, liksom för övrigt
            befäl över huvud i försvarsmakten. Har ÖB rätt i att alla resurser
            för utbildning tas till vara går det inte att säga att man skall
            utbilda fler för att kunna sätta upp en ny division. (Däremot
            skulle en ny division betyda att man behöver fortsätta något längre
            tid innan alla vakanser är uppfyllda.) Starka praktiska skäl talar
            för att en ytterligare Drakendivision bara bör bli aktuell vid
            F 10 i Ängelholm, eftersom den flottiljen ju har kunskapen om
            Draken, inte minst på verkstadssidan. Man kan därför beskriva
            handlingsmöjligheten så här. När kommer F 10 att ha så många piloter
            och tekniker att dagens tre divisioner/kompanier skulle kunna
            avstå en fjärdedel var till en ny enhet? Därmed skulle varje enhet
            ha tre fjärdedels uppfyllnad. Det skulle därefter ta ytterligare
            några år innan hela organisationen vore fylld. Ingen kan i dag
            säga när en ny division skulle kunna sättas upp — eftersom det
            är omöjligt att ange vilka personalavgångar och rekryteringar
            som kommer att gälla. Som tidigaste tidpunkt — även vid optimistiska
            personal- antaganden — anges 1991-1992.
          </p>
          <p xml:id="i-F4MASKyJrvqFvUGbRbnvFw">
            Frågor inför 1992 års beslut
          </p>
          <p xml:id="i-XWo4W1fWTRJhmsa7UWwAr3">
            Frågan hör därmed logiskt samman med 1992 års försvarsbeslut.
            Först då finns också beslut om antalet JAS-flygplan skall ökas
            för perioden fram till år 2000. I försvarsuppgörelsen finns en
            utökning av planeringen för JAS- systemet, men det är rimligt
            att avvakta myndigheternas underlag inför 1992 innan fördelningen
            mellan kvalitet och numerär för detta nytillskott avgörs. Nya
            faktorer kan komma in i bilden. Sannolikheten för att man finner
            en utökning av antalet flygförband önskvärd är dock ganska stor,
            eftersom
          </p>
          <p xml:id="i-EkTkQFfao1EhPzooZFygkL">
            Mot. 1986/87 Föl134
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-007.pdf"/>
          <p xml:id="i-Muz3hbtAyqHcpS58w3xKm4">
            tendensen till förvärrad hotbild i luften troligen består. Numerären
            i jaktflyget är av stor betydelse både i neutralitetsläget och
            i krig. Redan den fredstida incidentberedskapen är jobbig att
            klara med nuvarande numerär. I ÖB 85 och i programplanen 1987—1992
            förordade ÖB en utökning av jaktflyget endast i de högsta ekonomiska
            nivåerna. Kvarstår tendensen till förvärrad hotbild i luften kan
            ÖB antas värdera antalet jaktförband som mer angeläget inför 1992
            års beslut. Samtidigt är kombinationen J 35/JAS Gripen för en
            ny division en mindre kostnadskrävande satsning än en ny division
            Jaktviggen skulle ha varit. Ett praktiskt problem är att en återuppsatt
            J35-division naturligt hör hemma på F 10 i Ängelholm, främst av
            ekonomiska skäl. Men när en sådan division ombeväpnas till JAS
            vore en lokalisering till F 17 i Kallinge mest logisk. Då får
            man tre divisioner vardera vid dessa flottiljer, vilket är rimligare
            än fyra vid F 10 och två vid F 17. Ser man det så bör hangarbyggen
            för en ny division inte komma förrän efter ombeväpning till JAS,
            förslagsvis då vid F 17. Alla flottiljer utom F 10 har fått nya
            hangarer för Viggen. Inför JAS-epoken måste sannolikt nya hangarer
            byggas vid F 10, men detta är inget som bör ”bokföras” på en eventuellt
            nytillkommande Drakendivision. Sätts en fjärde Drakendivision
            upp vid F 10 kan den nyttja befintlig bebyggelse, i första hand
            den hangar som tillkommit för omskolning av österrikiska piloter
            till Draken. Det är inte rationellt att sätta upp en fredsdivision
            med tillhörande kompani om divisionen sedan läggs ned igen om
            några år. Därav följer alltså att en ny Drakendivision är meningsfull
            främst om den senare ombeväpnas till JAS. Såväl detta skäl som
            personalbristen talar för att frågan om utökning av antalet divisioner
            naturligt hör hemma i 1992 års försvarsbeslut. Folkpar- tiet har
            väckt frågan om återuppsättandet av en division Draken, men tidsförhållandena
            — främst på personalsidan — är sådana att vi inte finner det meningsfullt
            att riksdagen fattar beslut i frågan 1987. Vi har här talat om
            en division som finns redan i fred. Att sätta upp en sådan division
            om man inte har garantier för att den sedan ombeväpnas till JAS
            är inte tilltalande, även om tillfälliga lösningar inte är helt
            uteslutna. Saken blir något annorlunda om man överväger att sätta
            upp en krigsdivision på mobiliseringsbasis, alltså samma system
            som vi har när det gäller de lätta attackdivisionerna. En sådan
            division skulle förutsätta att man endast hade en stomme i fred
            medan övriga förare utgjordes av reservoffice- rare eller värnpliktiga
            (alltså förare som övergått till civil tjänst) eller militära
            förare som har sin fredstida verksamhet vid annan enhet, t.ex.
            vid krigsflygskolan i Ljungbyhed. Skulle man välja en sådan lösning
            behövdes inte ett fredstida kompani för teknisk tjänst. Divisionen
            skulle i stället vid mobilisering betjänas av krigsorganisationens
            basförband. Både divisionen och basförband skulle kunna kallas
            in tidigt, alltså redan i spända lägen då behovet av incidentjakt
            ökar. En lösning av detta slag har inte samma logiska samband
            med senare omsättning till JAS som en division som finns redan
            i fred. Möjlighet finns självfallet att en division byggd på mobiliseringsbasis
            senare omvandlas till att vara organiserad redan i fred. Skulle
            ÖB finna det önskvärt och personalmässigt möjligt att aktualisera
          </p>
          <p xml:id="i-5rKTpSHwtpjFeWFH12o8SK">
            Mot. 1986/87 Fö134
          </p>
          <pb facs="riksdagen-motions-pdf/data/198687/mot_198687_fö_134/mot_198687_fö_134-008.pdf"/>
          <p xml:id="i-TDe9X76Dfxsv3TSbUFbvfP">
            någon lösning som kan genomföras redan före 1992 års försvarsbeslut
            bör han självfallet kunna framföra detta i någon av de årliga
            programplanerna. En förutsättning bör dock vara att kostnaderna
            täcks genom en omplanering som inte inkräktar på prioriterade
            objekt och verksamhet i 1987 års försvarsbeslut. I den mån ÖB
            inte finner anledning till ett sådant tidigt aktualiserande av
            frågan hör den naturligt hemma i planeringen inför 1992 års försvarsbeslut,
            där bl. a. antalet JAS-flygplan bör tas upp.
          </p>
          <p xml:id="i-UYGK928LhBHxA1H2Lsu1Bv">
            Hemställan
          </p>
          <p xml:id="i-35wzXmsXCqmWidVTPGmhsX">
            Med hänvisning till ovanstående hemställs att riksdagen uttalar
            att modifiering av ytterligare flygplan J35 Draken genomförs i
            den omfattning som bedöms angeläget för att upprätthålla handlingsfrihet
            i fråga om luftförsvarets omfattning och uthållighet.
          </p>
          <p xml:id="i-Hjo84U74v2rbSFnBX54VRP" type="date">
            Stockholm den 25 mars 1987
          </p>
          <div xml:id="i-Xq3Xjm2hBVpfbNgXk7cDHy" type="signatureBlock">
            <p who="i-A8ft8hMHUcZDSE5fKdjGpq" type="signature">
              Kerstin Ekman (fp)
            </p>
            <p who="i-Hco5dtZYVczhhatjt4A2Ah" type="signature">
              Carl-Johan Wilson (fp)
            </p>
            <p who="i-HUx37HrNseoZiFo8yGSqrL" type="signature">
              Lars Sundin (fp)
            </p>
          </div>
          <p xml:id="i-FXbxW8x81EMru7jzxHpsaw">
            Hans Lindblad (fp)
          </p>
          <p xml:id="i-6hXvavMCYPrTh1jsepXUsj">
            Mot. 1986/87 Fö134
          </p>
        </div>
      </div>
    </body>
  </text>
</TEI>
