<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--fk--00082">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__82/mot_1950__fk__82-001.pdf"/>
      <fw xml:id="i-AAkkQXF6eJA91XXxVyzGgY">
        4 Motioner i Första kammaren, nr 82.
      </fw>
      <div xml:id="i-Np9aT2c16D4eoNeSScNdsi" type="motHeader">
        <div xml:id="i-SVfaQkzG2E6zVxKigjRxDN" type="motTitle"/>
        <div xml:id="i-DgESjdCeicePLGg6pW2kuB" type="motSubmissionInfo"/>
      </div>
      <div xml:id="i-J5hit6zdMwCNpxDoB2DCV8" type="motBody">
        <div xml:id="i-GbE8Gy77z3GEmS2qp9f7Tr">
          <p xml:id="i-GPpfg9M7HAA9j8HwbHibGW">
            Nr 82.
          </p>
          <p xml:id="i-9CBQg9zn9Bg3xahivJArZu">
            Av herrar Lundqvist och Mannerskantz, om översyn av väg- och
            vattenbyggnadsstyrelsens och vägförvaltningarnas or- ganisation
            m. m.
          </p>
          <p xml:id="i-4f1JYiRoHWQ2oC5pzquakk">
            I samband med det förstatligande av vägväsendet, som trädde i
            kraft från den 1 januari 1944, uttalades från skilda håll farhågor
            för att kostnaderna för administrationen skulle komma att öka
            genom förstatligandet. I varje fall ansåg man sig kunna förutse,
            att de verkliga kostnaderna väsentligt skulle komma att överstiga
            de beräknade. Dessa farhågor ha tyvärr besannats på ett blott
            alltför skrämmande sätt. 1942 års vägsakkunniga beräknade (SOU
            1943: 1), att kostnaderna för avlöningar inom väg- och vattenbyggnadsstyrelsen
            efter vägväsendets för- statligande skulle komma att uppgå till
            normalt 680671 kronor årligen. Nettoutgifterna för detta ändamål
            uppgingo under budgetåret 1948/49 till 3 830 109 kronor och komma
            enligt årets statsverksproposition att för bud- getåret 1950/51
            stiga till 4 151 200 kronor. De av vägsakkunniga för helt budgetår
            beräknade kostnaderna för väg- och vattenbyggnadsstyrelsens omkostnader
            uppgingo till 206 200 kronor. Nettoutgifterna för ändamålet belöpte
            sig under budgetåret 1948/49 till 722 224 kronor och skulle för
            budgetåret 1950/51 komma att uppgå till 852 000 kronor. De årliga
            avlöningskostnaderna för de i samband med förstatligandet föreslagna
            vägförvaltningarna och vägmästarorganisationen beräknades av vägsakkunniga
            till 3 974 004 kronor. Det årliga anslagsbehovet för vägför- valtningens
            omkostnader beräknades av de sakkunniga till 484 000 kronor. Motsvarande
            kostnader uppgingo under budgetåret 1948/49 till 9 917 136 resp.
            2 429 376 kronor. För budgetåret 1950/51 beräknas medelsbehovet
            här- vidlag till 10 981 000 kronor resp. 2 351 000 kronor. De
            sammanlagda kostnaderna för här redovisade poster beräknades såle-
            des av 1942 års vägsakkunniga till 5 344 875 kronor. De verkliga
            kostnader- na under budgetåret 1948/49 stannade först vid summan
            16 898 845 kronor. Under budgetåret 1950/51 skulle enligt statsverkspropositionen
            kostnaderna komma att stiga till 18 335 200 kronor. En jämförelse
            mellan de vid förstatligandet beräknade administrations- kostnaderna
            för vägväsendet och anslagsäskandena till samma ändamål för 1950/51
            ger således vid handen, att en kostnadsökning av icke mindre än
            12 990 325 kronor inträtt. Detta utgör en ökning med 243 procent.
            I samband med förstatligandet av vägväsendet uttalade dåvarande
            depar- tementschefen i propositionen nr 224 till 1943 års riksdag,
            att en viss utbygg-
          </p>
          <pb facs="riksdagen-motions-pdf/data/1950/mot_1950__fk__82/mot_1950__fk__82-002.pdf"/>
          <fw xml:id="i-DPkjtmXXFzQZoidDNng2w9">
            Motioner i Första kammaren, nr 82. 5
          </fw>
          <p xml:id="i-954y3RWhGzG9fT6rsrxSTg">
            nad av organisationen sannolikt skulle komma att visa sig nödvändig,
            då mera »normala»&gt; förhållanden åter inträdde, d. v. s. då
            det åter skulle bliva möjligt att tillgodose väg- och brobyggnadsväsendets
            behov av medelstill- delning för önskvärda investeringar, ny-
            och ombyggnader o. d. En utbyggnad av organisationen, som medfört
            en ökning av administra- tionskostnaderna med icke mindre än 243
            procent, kan icke gärna karakte- riseras endast som en »viss&gt;
            utbyggnad. Ej heller är det möjligt att under hänvisning till
            det förändrade penningvärdet tillfredsställande motivera en så
            kraftig kontinuerlig kostnadsstegring. De på grund av stegringen
            i admi- nistrationskostnaderna ökade anslagen till förvaltningen
            motsvaras inga- lunda av en liknande ökning av anslagen till väg-,
            bro- och hamnbyggnader, till vägunderhåll o. d. Den del av här
            påvisade kostnadsökning, som kan sägas ha kommit vägar, broar
            och hamnar direkt till godo, torde vara ytterst ringa. Orsaken
            till ökningen är förmodligen att söka i andra omständigheter och
            framför allt då i en ansvällning i de rena förvaltningsgöromålen.
            Då samhällets kostnader för den statliga vägadministrationen utgöra
            en icke oväsentlig del av hela det anslag, som ansetts möjligt
            att bevilja väg- väsendet, är en utveckling av kostnadsramen sådan
            som den här exemplifie- rade ägnad att inge mycket allvarliga
            farhågor. Observeras bör, att admi- nistrationen och dess omkostnader
            ha ökat även under de budgetår, då stats- makterna av statsfinansiella
            hänsyn sett sig nödsakade att vara ytterligt återhållsamma i anslagsgivningen
            till byggande och förbättrande av vägar, broar och hamnar samt
            till väg- och brounderhåll. Det synes oss därför nu vara hög tid,
            att man i besparingssyfte vidtager en översyn av den administrativa
            organisationen på vägväsendets område. Åtskilliga rationaliseringsmöjligheter
            torde finnas, vilka om de rätt utnytt- jas kunna medföra avsevärda
            besparingar. De medel man genom en rationa- lisering av förvaltningen
            kan inbespara böra enligt vår mening komma det praktiska vägarbetet
            direkt till godo. Vidare är det absolut nödvändigt, att man i
            tid vidtager åtgärder för att motverka en ytterligare ansvällning
            av vägadministrationen. I samband med den här föreslagna översynen
            borde man också taga i övervägande, huruvida det verkligen är
            lämpligt att för vägförvaltningarnas behov av körningar hålla
            en så stor lastbilspark som för närvarande är fal- let. Säkerligen
            kunna vägförvaltningarna i större utsträckning använda sig av
            de möjligheter till förhyrning av lastbilar, vilka genom den enskilda
            åkerirörelsen och biltransportföretagen stå till buds. Härigenom
            böra avse- värda belopp, som nu utbetalas dels till löner, dels
            till lastbilarnas underhåll och drift, kunna minskas. Icke minst
            underhållskostnaderna för de det stat- liga vägväsendet tillhöriga
            fordonen synas vara väl stora jämförda med vad som i enskild företagsamhet
            anses skäligt. Detta förhållande, som är känt även från andra
            grenar av den statliga förvaltningen, är ur psykologiska synpunkter
            lättförklarligt. Det torde förtjäna beaktande, då man överväger
            olika möjligheter att nedbringa statsutgifterna för vägväsendet.
            Ehuru departementschefen i årets statsverksproposition varit i
            hög grad
          </p>
          <pb facs="riksdagen-motions-pdf/data/1950/mot_1950__fk__82/mot_1950__fk__82-003.pdf"/>
          <fw xml:id="i-QVSp6n4Tnrv4Qfhu2unP54">
            6 Motioner i Första kammaren, nr 82.
          </fw>
          <p xml:id="i-HQ6NZfzHZzJvkdySDBJ531">
            återhållsam, då det gällt inrättandet av begärda nya tjänster,
            torde det lik- väl icke kunna förnekas att personalutökningen
            inom det statliga vägväsen- det sedan 1944 varit avsevärd. Det
            har för riksdagens del varit svårt att in- för varje enskilt nytt
            budgetår kunna till fullo bedöma behovet av nyinrät- tade tjänster
            och följderna av eventuella medgivanden därvidlag för fram- tiden.
            Med den erfarenhet, som de gångna åren givit beträffande växtkraften
            i den statliga förvaltningsapparaten, är det beklagligt att riksdagen
            icke ti- digare berett sig möjlighet till en överblick och översyn
            av exempelvis väg- administrationen. Desto nödvändigare är detta
            emellertid i dagens läge, då man tvingas konstatera en utgiftsökning
            för ändamålet under den knappa tiden mellan 1944 och 1950 med
            hela 243 procent. Ett förslag om en allmän översyn av vägväsendets
            administration synes oss därför vara berättigat. Översynen bör
            göras i syfte att väsentligt ned- bringa kostnaderna för de rent
            administrativa göromålen, men den bör också taga sikte på möjligheterna
            att genom rationaliseringar av själva ar- betsprocessen o. d.
            göra önskvärda besparingar. Hänsyn bör också tagas till den även
            på andra förvaltningsområden påtalade tendensen att onödigtvis
            belasta de ute på linjen arbetande tjänstemännen — vägingenjörer,
            vägmäs- tare m. fl. — med tidsödande skrivgöromål. Vid den allsidiga
            genomgång av verksamhetsområdet för väg- och vatten- byggnadsstyrelsen
            och vägförvaltningarna, som torde erfordras, böra enligt motionärernas
            mening anlitas jämväl utomstående, särskilt tillkallade sak- kunniga
            — i likhet med vad riksdagen föreslagit beträffande översynen
            av arbetsmarknadsstyrelsen och arbetsförmedlingen. Med stöd av
            vad vi sålunda anfört hemställa vi, att riksdagen måtte besluta
            att i skrivelse till Kungl. Maj:t begära en skyndsam översyn av
            väg- och vattenbyggnads- styrelsens och vägförvaltningarnas organisation
            och arbets- sätt liksom av medelsdisponeringen för ändamålet i
            syfte att nedbringa statens utgifter på ifrågavarande område.
          </p>
          <p xml:id="i-DnLRiUmPrtdETtw6nRDpYH">
            Stockholm den 20 januari 1950.
          </p>
          <p xml:id="i-UfEKERyqYqojWV2TUAJM9X">
            R. Lundqvist. Axel Mannerskantz.
          </p>
        </div>
      </div>
    </body>
  </text>
</TEI>
