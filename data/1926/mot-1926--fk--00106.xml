<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--fk--00106">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__fk__106/mot_1926__fk__106-001.pdf"/>
      <fw xml:id="i-DEqZpSKWsQvDxD15H7uMuU">
        Motioner i Första kammaren, Nr 106. 15
      </fw>
      <div xml:id="i-U7XgFp7WrCyK8CjwvQFaSy" type="motHeader">
        <div xml:id="i-GEyW2ZAEakwGnveZ82XRSv" type="motTitle"/>
        <div xml:id="i-Pag8e2ZNtse6FwbZv8Y4AM" type="motSubmissionInfo"/>
      </div>
      <div xml:id="i-BiLdnGqP6SiQuGszXfrUR3" type="motBody">
        <div xml:id="i-VnK1pd99zKu1Z9Uwcgk8wn">
          <p xml:id="i-EzzBXqupQCoW49uSgGzPgm">
            Nr 106.
          </p>
          <p xml:id="i-7kDdiAn87W9rd6R13ApT4R">
            Av herr Lindhagen, om militärmusikens bibehållande såsom en statsinstitution.
          </p>
          <p xml:id="i-82EyuuRcrMCqvjvW644ugH">
            Vid alla organisationer för en härordning har militärmusiken
            blivit Styv- moderligt och lättvindigt behandlad. Den har framstått
            såsom en liten detalj av mindre vikt, som ingen satt sig in i.
            Detta beror nog på, att in- för anspråk på begränsningar officerarna
            satt större värde på ett gevär än ett musikinstrument. Militärmusiken
            är ju också det enda i militärväsen- det, som gör manskapet och
            ortsbefolkningen glädje. Det som skjuter och bringar förödelse
            framstår däremot enligt sakens natur såsom det viktigaste. Från
            avrustningshåll har å andra sidan till och med framhållits, att
            efter- som musiken är det enda som gör militären populär, är det
            av vikt, att militärmusiken främst blir avskaffad. Man kan Ju
            också säga att under fredstider, som vi haft under etthundratolv
            år, behöver manskapet inga sär- skilda förnöjelser. Det är endast,
            när det gäller allvar, liv eller död med andra ord, som det är
            ett tekniskt militärt krav, att soldaterna stimuleras genom musiken.
            Under kriget lär ock musikens betydelse i nämnda avse- ende ådagalagts
            och mångenstädes föranlett upprättandet av nya eller för- stärkta
            musikkårer. I 1924 års militärförslag hade också musiken ansetts
            kunna göras till styvbarnet. Man hade till och med inskränkt orkestern
            till en lärare och sex ynglingar. Med en sådan sammansättning
            kan en god musik icke ut- föras. De anställda, som sakna utsikt
            till befordran, komma säkerligen icke heller att låta binda sig
            mer än för någon kortare tid. Både militären och allmänheten komma
            att förlora den vederkvickelse och kulturella insats, som militärmusiken
            hitintills åstadkommit. Enligt motiven syntes den endast skola
            användas för signalgivning. Detta lärer dock kunna anordnas mycket
            billigare än med den sålunda föreslagna anordningen. Förslaget
            var därför ur denna synpunkt ett slöseri med statsmedel, på samma
            gång den verkliga musikens avskaffande i förslaget var, så vitt
            jag förstår, ett kulturfientligt inslag i densamma. Härtill kom
            att enligt 1924 års förslag en stor del av de reducerade musikkårernas
            medlemmar blevo satta på bar backe utan någon hänsyn. Det är sannerligen
            ingen lätt sak för dem att få annat arbete, och genom tillfälligt
            grovarbete skulle för övrigt deras handlag för musikprestationer
            förstöras. Det minsta man kunnat begära var väl, att indragningarna
            åt- minstone ej skedde för hastigt och hänsyn särskilt togs till
            familjeförsörjare eller lång tjänstetid.
          </p>
          <pb facs="riksdagen-motions-pdf/data/1926/mot_1926__fk__106/mot_1926__fk__106-002.pdf"/>
          <fw xml:id="i-NodxcbVW2ktsuHhYqHNn7G">
            16 Motioner i Första kammaren, Nr 106.
          </fw>
          <p xml:id="i-Hs7HA8iFsfyxEFzE8J3oHw">
            Genom indragning av vissa regementen och flottavdelningar eller
            avrust- ning av militärväsendet skulle vissa eller samtliga musikkårer
            helt bort- falla. Dessa hava emellertid som sagt i allmänhetens
            ögon varit ljuspunkten i militärväsendet. De hava glatt och uppfriskat
            militären samt kanske upp- väckt vekare känslor, vilket är väl
            behövligt. Dessutom och icke minst ha de genom konserter på olika
            ställen i landet under fritiderna bidragit att hålla musiklivet
            vid makt. Detta är en kulturgärning, som icke förtjänar att avföras
            från dagordningen med militärväsendet, utan bör hållas vid liv.
            I samma mån som militärutgifterna kunna förminskas eller väsentligen
            upp- höra, bör den andliga kulturen äntligen kunna få någon luft
            under vingarna. Vad som i detta avseende redan dväljes inom militärorganisationen
            bör så- ledes utbrytas ur frågan om militärväsendets nedskrivning.
            Med denna uppfattning bör militärmusiken på de särskilda orterna
            vä- sentligen bibehållas såsom en statsinstitution, men omvandlas
            till en statens civila musikorganisation för att främja musiklivet
            i landet, särskilt i den vanlottade landsorten. Musikkårerna skulle
            hava skyldighet hålla vissa kon- serter kostnadsfritt eller mot
            inträdesavgift, vilken senare skulle inflyta till statsverket.
            I den mån militärmusiken övergår till en civil organisation bör
            anslaget för dess upprätthållande överflyttas från försvarets
            huvudtitel till åttonde huvudtiteln. Denna framställning om militärmusiken
            förordas, enligt vad jag erfarit, på det livligaste av svenska
            musikerförbundet, till vilken de militära musikkårerna ock äro
            anslutna. Av dessa skäl väcktes av mig vid 1924 års riksdag i
            anledning av pro- positioner om försvarsväsendet och i anslutning
            till ett uttalande av mig vid remissdebatten en motion med följande
            yrkande: 1) att militärmusiken skulle undantagas från militärväsendets
            minskning eller avrustning samt, i den mån sådan minskning eller
            avrustning skedde, i sin nuvarande huvudsakliga omfattning omvandlas
            till en statens civila musikorganisation för att med anslag från
            åttonde huvudtiteln främja mu- siklivet i landet och särskilt
            i den vanlottade landsbygden; 2) att de i den blivande militärorganisationen
            ingående musikkårerna måtte bibebållas i sin nuvarande omfattning.
            Utskottet hemställde enhälligt utan anförande av något särskilt
            skäl, att motionen icke måtte föranleda någon riksdagens åtgärd.
            I första kammaren avslogs ett förslag om skrivelse i anslutning
            till första punkten i motionens yrkanden med 74 röster mot 51.
            I den år 1925 framlagda propositionen syntes frågan i någon mån
            ha fallit framåt. Yttrande hade infordrats från musikaliska akademien
            och detta har lett till att 485 beställningar bibehållits och
            776 föreslagits till indragning. Det tillades i propositionen:
          </p>
          <p xml:id="i-DmH66iGdwWzAG7XKEPQk7t">
            Ur kulturell synpunkt skulle det givetvis vara önskvärt, om musikorga-
            nisationen kunde givas större omfattning än vad föreliggande förslag
            upp- tager. Av kostnadsskäl har detta emellertid icke varit möjligt.
            Den av musikaliska akademien väckta tanken på en utökning av nämnda
            organisa-
          </p>
          <pb facs="riksdagen-motions-pdf/data/1926/mot_1926__fk__106/mot_1926__fk__106-003.pdf"/>
          <fw xml:id="i-3Nm1aWnkFjjCLQ6qGbsq1w">
            Motioner i Första kammaren, Nr 106. 17
          </fw>
          <p xml:id="i-QB8FvtF8U6dejWie4tcSbw">
            tion på bekostnad av annan huvudtitel synes mig värd beaktande
            och torde böra göras till föremål för särskild utredning. Särskilt
            under övergångs- åren synes den övertaliga musikpersonalen på
            detta sätt kunna tagas i an- språk för en jämförelsevis ringa
            kostnad.
          </p>
          <p xml:id="i-2iEf2jtgqXNsp6F4XwYuBx">
            Det gäller dock, att den nuvarande organisationen oförminskat
            bibehålles för sin kulturella uppgift för framtiden, således icke
            blott »under övergångs- åren», såsom förra årets proposition synes
            nästan ställa i utsikt. Skulle den nuvarande organisationen ej
            få längre varaktighet, så kan den för att göra pinan kort lika
            gärna avskaffas genast. Kostnadssynpunkten synes ej heller böra
            bereda de svårigheter, som i propositionen omnämndes. Det social-
            demokratiska förslaget från 1924 hade år 1925 kunnat vidgas med
            många miljoner för försvarets improduktiva utgifter. Då kan väl
            den jämförelse- vis obetydliga summan för härordningens enda kulturella
            ljuspunkt även vara överkomlig. För statskassan spelar det ej
            heller någon roll, om en utgift fördelas på två huvudtitlar eller
            uppföres med sammanlagda beloppet på allenast en. Det blir för
            staten lika dyrt i båda fallen. Denna ange- lägenhet borde därför
            hava definitivt ordnats av regeringen redan 1925 och i sammanhang
            med försvarspropositionen kommit till uttryck i ett utarbetat
            definitivt förslag. Musikaliska akademiens ovannämnda tanke tänktes
            redan förut av femtioen ledamöter i första kammaren och därförinnan
            säkerligen av en mängd människor i landet. Vid 1925 års riksdag
            väcktes därför av mig en motion med nedannämnda yrkande. Det särskilta
            utskottet inlät sig, så vitt jag kunnat finna, icke det minsta
            med något yttrande över motionens tankar. Vid det slutliga av-
            görandet i riksdagen var jag av sjukdom förhindrad att föra talan
            för motionen och ånyo fresta en omröstning i första kammaren.
            Det hemställes således,
          </p>
          <p xml:id="i-APW1CSjugrs4d6LvsrFfka">
            att riksdagen med anledning av statsverkspropositio- nen om anslag
            till försvarsväsendet, ville i sammanhang därmed besluta eller
            hos regeringen begära övervägande och förslag i syfte, att militärmusiken
            skall undantagas från militärväsendets minskning eller avrustning
            samt, i den mån sådan minskning eller avrustning sker, i sin nuvarande
            eller huvudsakliga omfattning omvandlas till en statens civila
            musikorganisation för att med anslag från åttonde huvudtiteln
            främja musiklivet i landet och särskilt i den vanlottade landsbygden.
          </p>
          <p xml:id="i-3GC3Rt71LUaMUvQDGgxWTH" type="date">
            Stockholm den 22 januari 1926.
          </p>
          <p type="signatureBlock" id="i-FJgQ1a6zygtfEKqPGQxrZu">
            Carl Lindhagen.
          </p>
          <p xml:id="i-Q19qtixJHYa5F9cvsXLZGC">
            wo
          </p>
          <p xml:id="i-J7aKzdKZ8Mkk4z4g5wKu2o">
            Bihang till riksdagens protokoll 1926. 3 saml. 26 häft. (Nr 104—106.)
          </p>
        </div>
      </div>
    </body>
  </text>
</TEI>
