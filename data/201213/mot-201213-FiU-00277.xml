<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FiU-00277">
  <teiHeader>
    <fileDesc>
      <titleStmt>
        <title>Krav på grundläggande villkor vid statens offentliga upphandlingar av tjänster</title>
        <author corresp="i-H4Edsjz4cmdv9sJHCLVnfS i-FrC3WwfjWAuoWu4BnbedDa">av Jan-Olof Larsson och Catharina Bråkenhielm (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krav på grundläggande villkor vid statens offentliga upphandlingar av tjänster</title>
          <idno type="rdwebb">H002Fi277</idno>
          <rs type="number">Fi277</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H002Fi277/text</ref>
          <ref type="dokument_url_html">http://data.riksdagen.se/dokument/H002Fi277</ref>
          <ref type="dokumentstatus_url_xml">http://data.riksdagen.se/dokumentstatus/H002Fi277</ref>
          <ref type="doc">http://data.riksdagen.se/fil/F5DACBB8-62E0-43B8-8615-06F1C73088CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UqjwViAh9ueWfkSVVpWvqk" type="signed"/>
        <correspContext corresp="i-UqjwViAh9ueWfkSVVpWvqk">
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-FrC3WwfjWAuoWu4BnbedDa"/>
        </correspContext>
        <correspAction xml:id="i-CgguMFHy5ECevCTVbmmpSn" type="numbering">
          <date when="2012-10-08"/>
        </correspAction>
        <correspAction xml:id="i-VBajuytm96j7Zq5aCWAB7C" type="submission">
          <date when="2012-10-05"/>
        </correspAction>
        <correspAction xml:id="i-46qYD8yn9Q9PS2QMuPgKh9" type="transfer">
          <date when="2012-10-04"/>
        </correspAction>
        <correspAction xml:id="i-NbApka7xPd7AkvXVQPeuqY" type="assigned"/>
        <correspContext corresp="i-NbApka7xPd7AkvXVQPeuqY">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-RvdrKBQ7YBE9zm52azJaFg">
            Förslag till riksdagsbeslut
          </head>
          <list style="ol">
            <item xml:id="i-Thgn94pYQn56d7696bew5X">
              Riksdagen tillkännager för regeringen som sin mening vad som
              anförs i motionen om att staten och statliga myndigheter vid offentliga
              upphandlingar av tjänster ska kräva att levererande företag vid
              utförande av upphandlat arbete följer grundläggande villkor i
              tillämpligt branschavtal.
            </item>
            <item xml:id="i-RRY61Rm7KZS9WPQx4j8j31">
              Riksdagen tillkännager för regeringen som sin mening vad som
              anförs i motionen om att särskilda upphandlingsvillkor utformas
              som försvårar svart verksamhet.
            </item>
            <item xml:id="i-CHQHAbxNExPZZjryovpQii">
              Riksdagen tillkännager för regeringen som sin mening vad som
              anförs i motionen om att bristande uppfyllelse av avtalsvillkoren
              utgör skadestånds- och hävningsgrund för avtalen.
            </item>
          </list>
        </div>
        <div type="motContent">
          <head xml:id="i-KDqzfPMqwQhFmuhK8WHnbh" type="h1">
            Motivering
          </head>
          <p xml:id="i-BcwFM5G8uW1rAJE2pp1K48">
            Svart arbetskraft omsätter årligen 66 miljarder kronor i Sverige
            enligt Skatteverket. Konsekvenserna är kostsamma, både för samhälle
            och individer: seriösa företag blir utkonkurrerade eller tvingas
            jobba svart, samhället förlorar skatteinkomster, arbetstagarnas
            löner pressas ned och många tvingas bli ekonomiska brottslingar
            genom skattefusk. Dessutom vet vi att tung brottslighet ofta följer
            i svartjobbens kölvatten, vilket skapar rättsosäkerhet för medborgarna.
          </p>
          <p xml:id="i-8bffb381n5Fjjm15mE5d9U">
            Det är tydligt att det finns ett gemensamt intresse för hela
            samhället och staten att ta krafttag mot den organiserade brottsligheten
            och att öka tryggheten och välfärden för medborgarna.
          </p>
          <p xml:id="i-VeuyDAtDg4oZTQ7hNjXwWK">
            I Sverige omfattar offentliga upphandlingar uppskattningsvis
            över 580 miljarder per år. Offentliga upphandlingar är inköp av
            produkter och tjänster som görs av offentlig sektor, det vill
            säga stat, kommun, myndigheter och landsting, men också vissa
            offentligt ägda bolag, stiftelser, föreningar och sammanslutningar
            räknas till offentliga upphandlande enheter.
          </p>
          <p xml:id="i-7Laj52w46YkhcRnazFkgzN">
            Ett relevant exempel på statlig offentlig upphandling av tjänster
            är ett statligt inköp av entreprenadtjänst för att bygga vägar.
          </p>
          <p xml:id="i-yLhwprn9dH2Czzc7nrrYj">
            Offentliga upphandlingar regleras i Sverige av lagen om offentlig
            upphandling (LOU) samt lagen om upphandling inom områdena vatten,
            energi, transporter och posttjänster (LUF). Anledningen till att
            lagarna finns är att alla som deltar i upphandlingarna ska ha
            samma förutsättningar. Numera ser regelverket för offentliga upphandlingar
            också likadant ut inom hela EU, vilket i viss mån begränsar kraven
            som kan ställas vid offentliga upphandlingar.
          </p>
          <p xml:id="i-EApvpA6dyQpJuGkNwT8Rkg">
            Detta exemplifierades till exempel i Vaxholmsmålet från 2004,
            där fackförbundet Byggnads (avdelning 1) yrkade att det lettiska
            byggföretaget L&amp;P (Laval un Partneri) Baltic Bygg AB skulle
            teckna ett svenskt kollektivavtal. Företaget tecknade då ett lettiskt
            kollektivavtal som inte motsvarade det svenska, varpå Byggnads
            satte arbetsplatsen i blockad. Efter stämning dömde EG-domstolen
            i december 2007 till fördel för Laval.
          </p>
          <p xml:id="i-43h3kgoHzkYaEUXJNVZDro">
            I praktiken har detta inneburit att EG-domstolen skärpt reglerna
            för vilka sociala villkor som en offentlig upphandlare får kräva
            vid tillfälligt arbete över EU:s gränser.
          </p>
          <p xml:id="i-WnvdLC3BY7Kfu5JJow6ZDd">
            Vaxholmsmålet och dess rättsliga efterspel understryker att det
            i offentliga upphandlingar enligt EU-rätten inte går att kräva
            kollektivavtal. Däremot finns det fortfarande möjligheter att
            ställa villkor vid offentliga upphandlingar av tjänster som är
            förenliga med EU-rätten, LOU och LUF: Upphandlingslagarna i Sverige
            tillåter nämligen upphandlaren att ställa krav på tillkommande
            kontraktsvillkor som föreskriver social hänsyn. Vita jobb är ett
            exempel på upphandlingsverktyg som tagits fram för att förbättra
            sådan upphandling av tjänster.
          </p>
          <p xml:id="i-QqpLufFs8cE8BCuGn3hjSF">
            Vita jobb är upphandlingsverktyg som utvecklats av fackförbund
            inom de branscher som oftast drabbas av svartarbete. Verktyget
            är anpassat efter EG-rätten och använder upphandlingslagarna LOU
            och LUF i upphandlingsprocessen för att förhindra social dumpning,
            svartarbete och osund konkurrens.
          </p>
          <p xml:id="i-7qDS4rcLaxaY5kJ254j9bi">
            Modellens grundidé är att förena den offentliga upphandlarens
            makt att styra upphandlingen, med fack och arbetsgivarorganisationers
            kunskap och närvaro på arbetsplatsen. Därigenom kan offentlig
            upphandling bli ett redskap för att förhindra social dumpning
            och skapa bättre marknader präglade av sund konkurrens och schysta
            villkor.
          </p>
          <head xml:id="i-3Qx787uiY2cGDjtKZCaHmj" type="h2">
            Upphandlingsprocessen med vita jobb
          </head>
          <p xml:id="i-Jqsu5Aq5Sd2LmAFHyp4rU3">
            Det första steget är att den upphandlande enheten, exempelvis
            staten, efter att ha kommit fram till vilka tjänster som behöver
            köpas, i förfrågningsunderlaget utformar särskilda upphandlingsvillkor.
            I specifikationerna av upphandlingens krav på leverantören, utvärderingsgrunder,
            social hänsyn och miljöhänsyn och så vidare, ställs också krav
            på att det levererande företaget vid utförande av upphandlat arbete
            följer grundläggande villkor i tillämpligt branschavtal. Bland
            de särskilda upphandlingsvillkoren ställs alltså krav på kollektivavtalsenliga
            villkor. (Och alltså inte på kollektivavtal.)
          </p>
          <p xml:id="i-TmwgeeBaYgZgMbMB2bSGnA">
            När upphandlaren sedan prövar olika leverantörers anbud, ska
            upphandlaren antingen anta det anbud som är ekonomiskt mest fördelaktig
            med hänsyn till vad som angetts i annonsen, alternativt anta det
            lägsta anbudspriset. Om upphandlande enhet, i det här fallet staten,
            i annonsen anger särskilda villkor för upphandlingen i enlighet
            med grundläggande villkor i tillämpligt branschavtal, kan denne
            alltså också välja det anbud som efterlever detta, även om det
            inte erbjuder det lägsta anbudspriset.
          </p>
          <p xml:id="i-PqUYUZPpMWDFAVvGUKTRY3">
            Det är alltså i LOU och LUF både tillåtet och rekommenderat att
            föra in grundläggande sociala bestämmelser för avtalet som särskilda
            kontraktsvillkor. För att kunna kräva grundläggande villkor i
            tillämpligt branschavtal måste upphandlingsavtalet konkret också
            hänvisa till utvalda bestämmelser i gällande kollektivavtal. Bestämmelserna
            i kollektivavtal måste därför också kartläggas, förtecknas och
            föras in som bilaga i upphandlingsavtalet. Hemsidan www.avtalsinformation.nu
            är ett av de sätt genom vilka upphandlaren kan få information
            om hur dessa tillkommande kontraktsvillkor kan formuleras.
          </p>
          <p xml:id="i-HcJLAgUpcysaKtiKyV2zKu">
            Men om upphandlaren ställer särskilda kontraktsvillkor, är denna
            också skyldig att kontrollera att de efterföljs. För detta fordras
            expertkunskap om kollektivavtalets bestämmelser, kunskap som fack
            och arbetsgivare besitter. Här kan därför facket, eller arbetsgivarparten
            inom branschområdet, efter överenskommelse med upphandlaren fylla
            funktionen som expertkonsult som bidrar med arbetsplatsbesök och
            kontroll av att föreskrivna avtal följs. Särskilda regler om tystnadsplikt
            gäller då också eftersom uppdraget då är ett offentligt konsultuppdrag
            inom upphandlingslagstiftningens ram.
          </p>
          <p xml:id="i-A1hvXJehqDRjGX49hmGcLe">
            Verktyget för upphandling som kallas vita jobb är en beprövad
            modell som utvecklats tillsammans med jurister i Stockholms stad
            och som redan idag implementeras i till exempel Malmö stad.
          </p>
          <p xml:id="i-7PArTfq1Go2BR4Mp3vSGPX">
            Det är hög tid att staten nyttjar möjligheten att på ett ansvarsfullt
            sätt använda offentliga upphandlingar av tjänster som ett medel
            för att främja sund konkurrens och förhindra social dumpning.
          </p>
        </div>
        <div type="motSignatures">
          <list>
            <item xml:id="i-MnM7rcqRwthdXVs2m6YFcj">
              Jan-Olof Larsson (S)
            </item>
            <item xml:id="i-8hKsgy5TkvwH98C1hyc8mU">
              Catharina Bråkenhielm (S)
            </item>
          </list>
        </div>
      </div>
    </body>
  </text>
</TEI>
