<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-00323">
  <teiHeader>
    <fileDesc>
      <titleStmt>
        <title>Frågorna om M/S Estonias förlisning</title>
        <author corresp="i-DfMBmwjfAwnb2JfXgJ9isk">av Per-Arne Håkansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:323 av Per-Arne Håkansson (S)</title>
          <idno type="rdwebb">H702323</idno>
          <rs type="number">323</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H702323/text</ref>
          <ref type="dokument_url_html">http://data.riksdagen.se/dokument/H702323</ref>
          <ref type="dokumentstatus_url_xml">http://data.riksdagen.se/dokumentstatus/H702323</ref>
          <ref type="docx">http://data.riksdagen.se/fil/0B0F7F7D-C7C1-4B1D-ADD0-10A822E0477A</ref>
          <ref type="pdf">http://data.riksdagen.se/fil/CAB956AC-76E9-4A5D-9B67-975D763D865F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DfMBmwjfAwnb2JfXgJ9isk</idno>
            <name>Per-Arne Håkansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UXnEzaW4z8difEpxUanjDV" type="signed"/>
        <correspContext corresp="i-UXnEzaW4z8difEpxUanjDV">
          <note type="signatory" corresp="i-DfMBmwjfAwnb2JfXgJ9isk"/>
        </correspContext>
        <correspAction xml:id="i-XRxQ6vPbgcmLGi6uDm62iv" type="submitted">
          <date when="2019-09-25"/>
          <time when="14:47:57"/>
        </correspAction>
        <correspAction xml:id="i-36VDEgNZ6XmuUV3vKdD6JC" type="reviewed">
          <date when="2019-09-25"/>
          <time when="15:20:25"/>
        </correspAction>
        <correspAction xml:id="i-VLxHpDK1b59TnDQH29njFm" type="referred">
          <date when="2019-10-11"/>
        </correspAction>
        <correspAction xml:id="i-GJHNkDwR8HN3Kbjv7SEqU9" type="assigned">
          <date when="2020-04-22"/>
          <time when="17:27:38"/>
        </correspAction>
        <correspContext corresp="i-GJHNkDwR8HN3Kbjv7SEqU9">
          <ref type="assignedTo">Trafikutskottet</ref>
        </correspContext>
        <correspAction xml:id="i-AUerQCBEbDeiCARzkNg31t" type="behandlas_i"/>
        <correspContext corresp="i-AUerQCBEbDeiCARzkNg31t">
          <ref type="uppgift">2019/20:TU8</ref>
          <ref type="ref_dok_id">H701TU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU8</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:323 av Per-Arne Håkansson (S) Frågorna
          om M/S Estonias förlisning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HMdrZM9nUoHERAsW6fWtSu">
            Förslag till riksdagsbeslut
          </head>
          <list>
            <item xml:id="i-KvQjcMFmh66B2vrZJWhSp4" sortKey="Yrkande 1">
              Riksdagen ställer sig bakom det som anförs i motionen om att
              överväga fortsatt tänkbara former för informationsutbyte mellan
              berörda länder om Estoniakatastrofen på Östersjön 1994 och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-NiBYgjSGK4uY2AWVpRRQi2" type="h1">
            Motivering
          </head>
          <p xml:id="i-MGfhF7sCsJb7kFaf8LXJdP">
            En rad frågor kring den omfattande Estoniakatastrofen är efter
            25 år fortfarande obesvarade. Människor som blivit drabbade, anhöriga
            och efterlevande, överlevande och många andra, söker efter svar.
          </p>
          <p xml:id="i-LifCjCGQeCmTPTCao9dG3Q">
            Omfattande trauman och katastrofer som drabbar mänskligheten
            lämnar tyvärr alltför ofta obesvarade frågor efter sig under många
            år. Det var den 28 september 1994 som passagerarfärjan M/S Estonia
            förliste på sin färd mellan Tallinn och Stockholm. På denna dag
            2019 hölls en officiell minnesceremoni med statsledningen närvarande
            för att hedra offren och anhöriga. 852 människor miste livet när
            passagerarfärjan M/S Estonia förliste på sin färd mellan Tallinn
            och Stockholm för 25 år sedan, den 28 september 1994. Åtskilliga
            hundra män, kvinnor och barn blev kvar i vraket, som ligger på
            80 meters djup några sjömil från finska Utö. Inga försök har gjorts
            att ta upp kropparna. 137 personer överlevde katastrofen. Flera
            av dessa försökte efteråt bli intervjuade om händelseförloppet
            inför den dåvarande haverikommissionen. De framhåller dock att
            de egentligen aldrig blev involverade i utredningsarbetet eller
            fick följd frågor efter de första poliskontakterna direkt efter
            att katastrofen inträffat.
          </p>
          <p xml:id="i-P885hHdp4se1iDUvKqpLqv">
            Under resan till Stockholm förliser M/S Estonia ca 50 km söder
            om finska Utö. Enligt rapport från finska kustbevakningen försvinner
            fartyget från havets yta klockan 01.48 estnisk tid. Förlisningen
            sker på internationellt vatten, men inom finskt sjörädd­ningsområde
            och ekonomisk zon. Statsminister Carl Bildt informeras om förlisningen
            kring 02.00 svensk tid och clearar för marinens helikoptrar att
            delta i räddningsarbetet. Den siste överlevande lyfts upp ur havet
            av en helikopter vid 9-tiden på morgonen, från 10-tiden övergår
            de till att bärga kroppar.
          </p>
          <p xml:id="i-TXxV92uUeAfmEf1BZFpdZy">
            Istället för att låta ta upp de omkomna arrangerade svenska staten
            ett internationellt avtal om gravfrid för platsen. Avtalet avser
            att förhindra att dykningar eller annan undervattensverksamhet
            utförs på eller runt Estonias vrak.
          </p>
          <p xml:id="i-JWYg3WovYePQPLHWormLKq">
            Detta avtal bör inte kunna förhindra dykningar i officiell regi
            i syfte att klargöra olycksorsaken. Och ett sådant klargörande
            behövs. Det konstaterade den senaste av staten tillsatta vetenskapliga
            utredningen om sjunkförloppet. I sin slutrapport skrev forskarna
            i det så kallade SSPA-konsortiet år 2008 att de starkt rekommenderade
            att det görs dykningar för att noggrant undersöka och dokumentera
            fartygsskrovet – vilket aldrig är gjort. Detta i syfte att kontrollera
            om den officiella haverikommissionen JAIC (Joint Accident Investigation
            Commission) gjort korrekta antaganden när den beskrev hur färjan
            sjönk. Men forskarnas starka rekommendation avvisades av den dåvarande
            svenska regeringen, vilket för oss är obegripligt.
          </p>
          <p xml:id="i-8mU7CVdHeHbPh4HsYwyfj">
            Färjan blev liggande utan att granskas närmare, en unik hantering
            av en olycka av den storleksordningen. Och ännu idag, ett kvarts
            sekel efter olyckan, finns alltså betydande luckor kvar i vår
            förståelse av både olycksorsaken och sjunkförloppet.
          </p>
          <p xml:id="i-2nZWHf7ssW7mwCoiAvMjKz">
            En ny regering tillträdde, under ledning av statsminister Ingvar
            Carlsson, då val ägt rum någon vecka innan haveriet inträffade.
            Ärkebiskop Weman utlyste gravfrid och framhöll att också havet
            är en kyrkogård. En haverikommission tillsattes. Bogvisiret togs
            om hand och förvaras sedan 2002 på Älvsnabben i Stockholms skärgård.
            I utredningsarbetet involveras såväl Sverige, Finland som Estland.
            En ny internationell utredning av olyckan skulle kunna leda till
            att nya fakta kommer fram. En åtgärd som forskare efterlyst, dvs
            en undersökning och dokumentation av vraket genom dykning på plats,
            har framhållits av medlemmar i den grupp som utgörs av riksdagens
            Estonia­grupp, där motionären ingår, och som varit en samlande
            kraft för såväl anhöriga, över­levande som jurister, journalister
            m fl som under en lång rad av år varit engagerade i att försöka
            bringa klarhet i vad som verkligen orsakade katastrofen.
          </p>
          <p xml:id="i-KGpn5sxXYfjbw25y9w7XJq">
            I samband med ett seminarium i riksdagen på årsdagen den 28 september
            2009, 15 år efter katastrofen, gavs skriften ”Estonias fyra gåtor”,
            innehållande en sammanfattning av händelseförlopp, politiska processer
            och vederhäftiga fakta som dittills presenterats, ut.
          </p>
          <p xml:id="i-UpTwrcguLp7JHwCj5MkPKC">
            De gåtor som då lyftes fram var:
          </p>
          <list style="ol">
            <item xml:id="i-Fzb3aXzoD1ViUuufWT11F2">
              När slogs visiret loss?
            </item>
            <item xml:id="i-DG2YajzDPK85eDEkCi3GJt">
              Föregicks slagsidan av rullningar babord-styrbord-babord?
            </item>
            <item xml:id="i-G2oJbukYxgVjPYt9wP89tz">
              Varifrån kom vattnet i korridorerna på däck 1?
            </item>
            <item xml:id="i-5WhMsnYthxyo4UVqNhbrRh">
              Med vad kolliderade visiret?
            </item>
          </list>
          <p xml:id="i-7yFnx5DR3HmdW2MHCjCEv5">
            Frågorna som ställdes då är alltjämt obesvarade. Estoniagruppen
            i Sveriges riksdag samlas vid återkommande tillfällen för att
            delge varandra nya rön och information som kommit fram. I samband
            med förberedelser inför 25-årsminnet 2019 intensifierades gruppens
            arbete. Det framhålls från flera bedömare att det relativt långa
            tidsförlopp som skett sedan haveriet inträffade inte behöver vara
            en nackdel i fråga om att komma fram till nya fakta och sanningar.
            Det kan rent av finnas goda möjligheter att med ett något längre
            tidsperspektiv än vad som var fallet när tidigare utredning genomfördes,
            komma närmare.
          </p>
        </div>
        <div type="motSignatures">
          <list>
            <item xml:id="i-CojKyVnX69HiP2t6DveJZD" who="i-DfMBmwjfAwnb2JfXgJ9isk">
              Per-Arne Håkansson (S)
            </item>
          </list>
        </div>
      </div>
    </body>
  </text>
</TEI>
