<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00471">
  <teiHeader>
    <fileDesc>
      <titleStmt>
        <title>Utgiftsområde 19 Regional tillväxt</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 19 Regional tillväxt</title>
          <idno type="rdwebb">GX02N471</idno>
          <rs type="number">N471</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N471/text</ref>
          <ref type="dokument_url_html">http://data.riksdagen.se/dokument/GX02N471</ref>
          <ref type="dokumentstatus_url_xml">http://data.riksdagen.se/dokumentstatus/GX02N471</ref>
          <ref type="doc">http://data.riksdagen.se/fil/38B2B9AE-C5B2-4799-94C0-7DB24E2D5458</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q2DKuvLSiRkUM8UthXoHjQ" type="signed"/>
        <correspContext corresp="i-Q2DKuvLSiRkUM8UthXoHjQ">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-E28ZdeHyMCyRHgbCkYj7X8" type="numbering">
          <date when="2009-10-08"/>
        </correspAction>
        <correspAction xml:id="i-BYcDfzfDnFUeiTgY7XVjoa" type="submission">
          <date when="2009-10-06"/>
        </correspAction>
        <correspAction xml:id="i-D7m3dcwZK8XYLpEKvLrGee" type="transfer">
          <date when="2009-10-06"/>
        </correspAction>
        <correspAction xml:id="i-BHBGaK3YYhAY8UeQVbufds" type="assigned"/>
        <correspContext corresp="i-BHBGaK3YYhAY8UeQVbufds">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TZercTRvpJEkXwEiypBygh" type="motBody">
        <div xml:id="i-6ngbibyKA3acbj7n24Ndjj" type="motProposal" subtype="förslag">
          <head xml:id="i-HSdjPVN6vyCQXRN9MyqKGS">
            Förslag till riksdagsbeslut
          </head>
          <list xml:id="i-AXAnhUqAx3cdKheKw3iuUf" style="ol">
            <item xml:id="i-EPiHZsMy4Nvp1tvGEN9tCY">
              Riksdagen tillkännager för regeringen som sin mening vad som
              anförs i motionen om att stärka samordningen mellan den kommersiella
              och offentliga servicen samt tillgången på drivmedel.
            </item>
            <item xml:id="i-6thuo9t1iXshh197a4Eud5">
              Riksdagen tillkännager för regeringen som sin mening vad som
              anförs i motionen om att resurserna för regional utveckling som
              finns avsatta inom ramen för EU-programmen måste samordnas, användas
              effektivare och i större utsträckning ha karaktären av investeringar.
            </item>
            <item xml:id="i-5EC5bJeASXyos5J1SgfJ3A">
              Riksdagen anvisar med följande ändringar i förhållande till regeringens
              förslag anslagen under utgiftsområde 19 Regional tillväxt enligt
              uppställning:
            </item>
          </list>
          <table xml:id="i-CKssANJCCiSGX9kKBuKysu">
            <row xml:id="i-Cqo9zfTQzwYKY5zF7RfpiS">
              <cell>
                Tusen kronor
              </cell>
            </row>
            <row xml:id="i-C1ewcAYtG5sk1WDeEjMAiW">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-3pn7CbYKc8QvrAdNw4VWMc">
              <cell>
                1:1 Regionala tillväxtinsatser Fortsatt stöd till kommersiell
                service
              </cell>
              <cell>
                1 495 837
              </cell>
              <cell>
                +50 000
              </cell>
            </row>
            <row xml:id="i-EEaRntQ9ZTJohHNwFzJWSW">
              <cell>
                Summa
              </cell>
              <cell>
                3 419 701
              </cell>
              <cell>
                50 000
              </cell>
            </row>
          </table>
          <p xml:id="i-BaTs4j8TQ2oVwG1bZcxoUc">
            Våren 2009 lade regeringen fram skrivelsen En strategi för att
            stärka utvecklingskraften i Sveriges landsbygder. Detta i allt
            väsentligt intetsägande dokument, präglat av ett extremt snävt
            geografiskt perspektiv, är det enda som regeringen åstadkommit
            på regionalpolitikens område under de tre år man haft makten.
          </p>
          <p xml:id="i-5Ax2FD1MWcPDxkp83oLFh7">
            Vi socialdemokrater vill göra den regionala utvecklingspolitiken
            till en central fråga där konsekvenserna för den regionala utvecklingen
            blir en ständigt närvarande aspekt i utformningen av strategiska
            politiska beslut. Detta förutsätter i sin tur en väl fungerande
            samordning mellan olika politikområden och mellan olika politiska
            nivåer. Den nationella nivån måste aktivt samverka med regioner
            och kommuner för att skapa bästa möjliga utvecklingsmöjligheter.
            Vi socialdemokrater accepterar inte att regionalpolitiken reduceras
            till en lågambitiös politik för gles- och landsbygd. En kraftfull
            regionalpolitik måste anta utmaningen att formulera övergripande
            tillväxt- och utvecklingsstrategier för hela landet. En landsända
            kan inte ses isolerat från en annan. Företag, naturresurser och
            arbetskraft återfinns i alla delar av landet och de är sinsemellan
            sammanlänkade i ett komplext system av produktion och transporter
            som knyter Sverige samman. Vår solidariskt uppbyggda välfärd,
            där det kommunala skatteutjämningssystemet spelar viktig roll,
            bidrar ytterligare till att stärka de ekonomiska banden mellan
            olika delar av landet.
          </p>
          <p xml:id="i-WA8nVgHb5vUpBgAmZZ4dEC">
            Det starka ömsesidiga beroendet mellan Sveriges olika landsändar
            innebär att regionalpolitiken måste söka lösningar på såväl de
            snabbväxande storstädernas problem som de svåra välfärdsutmaningar
            som väntar många småregioner som tampas med kraftigt minskande
            befolkning, hög strukturell arbetslöshet och skev åldersstruktur.
            En annan grundläggande slutsats är att varannan svensk faktiskt
            varken återfinns i storstaden eller i genuin gles- och landsbygd.
            Halva befolkningen lever i det som alltför länge varit regionalpolitikens
            blinda fläck: de medelstora regionerna. Här återfinns sannolikt
            både framtida tillväxtregioner och regioner som, utan en kraftfull
            politik, på sikt kan få problem att hantera ett snabbt tilltagande
            internationellt konkurrenstryck.
          </p>
          <p xml:id="i-7UxZhu5PVA5pWo7P9qWQ68">
            Vår övergripande regionalpolitiska målsättning ligger fast: Vår
            utgångspunkt är alltjämt att den ekonomiska tillväxten är summan
            av tillväxten i landets alla delar och att de statliga insatserna
            måste vara inriktade på att regionerna ska få möjlighet att växa
            och utvecklas efter sina särskilda förutsättningar. Den regionala
            utvecklingspolitiken ska bidra till att skapa en hållbar tillväxt
            i hela landet, med väl fungerande och hållbara lokala arbetsmarknadsregioner
            och en god servicenivå i alla delar av landet.
          </p>
          <p xml:id="i-3hiy2guJUhRVr9cajiSLf4">
            Vi ger i en särskild regionalpolitisk partimotion vår syn på
            regionalpolitikens möjligheter och presenterar även ett brett
            urval av åtgärder. Bland annat vill vi skapa en tydlig nationell
            regionalpolitik, byggd på en vässad samordning mellan politikområdena.
            Vi vill fortsätta bygga ut högskolan och satsa offensivt på forskning
            och utveckling. Vi vill genomföra kraftfulla investeringar i kommunikationsinfrastrukturen
            för att binda ihop landet och skapa större och mer slagkraftiga
            regionala arbetsmarknader. Storstadsregionernas betydelse för
            Sveriges tillväxt och välstånd kommer att bli allt större. Vi
            vill därför utarbeta en särskild strategi för storstädernas utveckling.
          </p>
          <p xml:id="i-FASp8YYDnybFPbZrHBuSTN">
            De pengar för regional utveckling som finns avsatta inom ramen
            för EU-programmen måste användas effektivare. Insatserna måste
            i större utsträckning ha karaktären av investeringar. Tillgängligheten
            till myndighetsutövande statliga funktioner, oavsett var man bor
            i landet, måste värnas. Vi vill behålla den kommunalekonomiska
            utjämningen. Den åldrande befolkningen kräver en fortsatt omfördelning
            av skattekraft mellan landets regioner för att målet om en likvärdig
            välfärdsnivå ska kunna upprätthållas. Bostadsmarknaden har en
            central betydelse för regionernas utveckling. Vi vill införa ett
            investeringsstöd för byggnation av hyresrätter och ta bort skattekilar
            som minskar rörligheten på bostadsmarknaden.
          </p>
        </div>
        <div xml:id="i-8izPxwdRRhsw654ZpSNDJj" type="motContent">
          <head xml:id="i-PjCL3iCsVbtwJHEC2ZfY7m" type="h2">
            Stärk den kommersiella och offentliga servicen
          </head>
          <p xml:id="i-9MSgBui3L9tyXqjJiApDRE">
            Vi vill stärka förutsättningarna för en god offentlig och kommersiell
            service till småföretagare och boende i hela landet. I många delar
            av landet ökar nämligen avstånden till närmaste butik, serviceställe
            eller mack och med dem försvinner också annan service som Apoteks-
            och Systembolagsutlämning. Mellan åren 2002 och 2007 har 474 orter
            förlorat sin sista kvarvarande butik. Samtidigt har service tillkommit
            på 122 orter. År 2007 var antalet orter i landet med endast en
            dagligvarubutik 1 060 stycken och ungefär en tredjedel, 343 butiker,
            var butiker med en kritiskt låg omsättningsnivå och därmed var
            risken för nedläggning överhängande för dessa butiker. 1 Detta
            riskerar att nödvändig serviceinfrastruktur försvinner för många
            företag samtidigt som långa avstånd och problem med att få tag
            på drivmedel försämrar konkurrenskraften och möjligheterna för
            såväl skogsindustrin som besöksnäringen. Samtidigt försvinner
            också möjligheterna att erbjuda offentlig service i anslutning
            till försäljningsställena. Detta hotar näringslivet och försämrar
            människors livskvalitet.
          </p>
          <p xml:id="i-Gh5BJqAB3MBsRkfRBkt47u">
            Statliga Apoteket AB har ansvar för den rikstäckande läkemedelsförsörjningen.
            Den är en av konsumenterna mycket uppskattad och på det hela taget
            väl fungerande verksamhet. Den situationen förändras nu i och
            med att den borgerliga regeringen valt att avreglera och sälja
            ut betydande delar av de statliga apoteken till privata aktörer.
            Regeringens illa hanterade och skyndsamt pådrivna avreglering
            av apoteksmarknaden samt utförsäljningen av en stor del av de
            statliga apoteken riskerar utöver utvecklingen i övrigt att leda
            till en kraftig försämring av tillgänglighet och läkemedelstillgång
            i stora delar av landet. Avregleringen kommer dessutom sannolikt
            på sikt att leda till högre kostnader. Vi socialdemokrater säger
            därför nej till den borgerliga regeringens förslag men ja till
            att fler än apoteken ska kunna sälja enklare, receptfria läkemedel
            också utanför apotekssystemet.
          </p>
          <p xml:id="i-VfhpJXi13dZw82AGhQZN34">
            För att ge förutsättningar för en grundläggande servicenivå med
            såväl drivmedel som mat och offentlig service vill vi se över
            möjligheterna till att stärka och hitta samarbetsformer mellan
            den kommersiella och offentliga servicen som ger en ökad tillgänglighet.
            Vi vill också stärka stödet till kommersiell service genom ett
            kraftigt ökat anslag med 50 miljoner kronor utöver regeringens
            förslag under de kommande tre åren. Anslagsökningen ska säkerställa
            en god tillgång till såväl drivmedel som mat.
          </p>
          <head xml:id="i-Q78tAY2fnUe1ZgSyfaa8Tr" type="h2">
            Effektivare användning av EU-medel
          </head>
          <p xml:id="i-ERJuHWFiSSqQ98rPvuz5Y">
            Den långsiktiga utväxlingen av EU-programmen kopplade till regional
            utveckling måste bli bättre. Det är i längden orimligt att EU-medel
            med samma ändamål fördelas av ett flertal olika kanaler och olika
            kriterier. Vi vill därför se över hur ESF-rådets, TIllväxtverkets
            och Jordbruksverkets arbete med regional konkurrenskraft, entreprenörskap
            och sysselsättning kan effektiviseras. Vägledande för översynen
            ska vara att kraftsamla befintliga medel och minska de administrativa
            kostnaderna.
          </p>
          <p xml:id="i-GgyiznvipikHuUgRVax8e2">
            I Europeiska unionens strukturfondsprogram, Sveriges landsbygdsprogram
            samt i Europeiska socialfonden finns betydande resurser tillgängliga
            för olika insatser med bäring mot regional utveckling och tillväxt.
            Strukturfonderna liksom landsbygdsprogrammet syftar i första till
            att skapa förändringar på företagsnivå och regional nivå, medan
            insatserna inom ramen för socialfonden är inriktade mot att stärka
            individens ställning på arbetsmarknaden.
          </p>
          <p xml:id="i-NTVhrnymPwV6yNinboxQ2Q">
            Det har gjorts ett flertal utvärderingar av de insatser som gjorts
            inom ramen för EU-programmen. Ett gemensamt problem för dessa
            utvärderingar har varit att det är svårt att isolera programmens
            effekter från andra makroekonomiska faktorer som påverkar den
            regionala utvecklingen. Den samlade slutsatsen är ändå att programmen
            i viss mån tycks skapa kortsiktiga positiva sysselsättningseffekter.
            Det finns dock inga belägg för att insatserna skulle påverka den
            långsiktiga tillväxten i regioner och företag, vilket är bekymrande.
          </p>
          <p xml:id="i-68hzoGBqno7ZgAF6b8MWUn">
            Vi menar att Sverige måste få bättre utväxling av de resurser
            som kanaliseras via EU-programmen. Det behövs därför en ökad samordning
            mellan de berörda myndigheterna samt ett tydligare fokus på hållbar
            ekonomisk tillväxt i den meningen att kortsiktiga resultat också
            ska leda till långsiktiga effekter. De projekt som bedrivs inom
            ramen för programmen måste i större utsträckning än idag syfta
            till att varaktigt påverka de grundläggande förutsättningarna
            för tillväxt, det vill säga insatserna bör i större utsträckning
            ha karaktären av investeringar.
          </p>
        </div>
        <div xml:id="i-GZn4RwtCFu2mBZHJRTwkaq" type="signatureBlock">
          <list xml:id="i-UKQyQf4kZq5rPgketZmUJX">
            <item xml:id="i-383DNCbA6StsJtxbYbcdRf" who="i-G8564CqEnhC5PBjZSwUxsE" type="signature">
              Tomas Eneroth (s)
            </item>
            <item xml:id="i-PwKD3JsCiWFUjZgFUVmvgR" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (s)
            </item>
            <item xml:id="i-QYZSR7EGp6DgX864aHoQB1" who="i-HA8qZKZU3je8nF69VtPrqk" type="signature">
              Eva-Lena Jansson (s)
            </item>
            <item xml:id="i-H2R7CkHZbRkUTKNnE35kty" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
            <item xml:id="i-EMiTygBr51Jj1PdyxQ2HfH" who="i-UWLD5TVGMyVqBBWEHyJtqL" type="signature">
              Renée Jeryd (s)
            </item>
            <item xml:id="i-3GqZ1wFhjaoxx2vTjxP8Py" who="i-MVzhVeKwRGmjHjHoSrReg9" type="signature">
              Börje Vestlund (s)
            </item>
            <item xml:id="i-3KYeLag6dftpkMWGcKT12e" who="i-VhAPHtDbXzmUeiVRSdRFGD" type="signature">
              Karin Åström (s)
            </item>
            <item xml:id="i-69h8cojtAJkeR3SgawFH19" who="i-122QwSSpyGJQiTJjmrUJCM" type="signature">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
