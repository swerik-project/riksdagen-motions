<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__260/mot_1927__fk__260-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 260. 15
          </p>
          <p>
            Nr 260.
          </p>
          <p>
            Av herr Schedin m. fl., i anledning av Kungl. Maj:ts proposition
            angående omorganisation av det högre skolväsendet m. m.
          </p>
          <p>
            Ett av de mest framträdande motiven för den skolreform, som i
            Kungl. Maj:ts proposition nr 116 föreslås till genomförande, är
            omsorgen om lands- bygdens och de bredare lagrens barn, vilka
            hittills ställts i efterhand i fråga om möjligheterna till åtnjutande
            av den högre undervisning, som via elemen- tarläroverken står
            att ernå över folkskolestadiet. Den lovvärda avsikten att bereda
            bonde- och arbetarebarnen samma möjligheter i studiehänseende
            som barnen från andra samhällskategorier föreslås komma till utförande
            genom den s. k. enhetsskolan med folkskolan till bottenskola i
            lärosystemet. Utan att i övrigt ingå på lämpligheten av en dylik
            nyordning av undervisningsvä- sendet som helhet betraktad, kan
            man dock icke annat än ifrågasätta om den form, vari detta sker
            — med revisionens ensidiga inriktande enbart på den högre undervisningen
            och totala bortseende från nödvändigheten av grund- skolans inre
            reformering — kan vara den lyckligaste. Efter vår mening lider
            nämligen vår folkskola i närvarande tid av ena- handa svagheter
            beträffande den inre gestaltningen, som i propositionen fram-
            hålles i fråga om de högre läroanstalterna och vilka svagheter
            nu enligt pro- positionen skola avlägsnas. Samma mångkunnighetssysslande
            med därav följande ämnesträngsel, detaljutgrening och splittring
            på en mångfald kun- skapsmoment, som kännetecknar den högre undervisningen
            och vars resultat av bl. a. generaldirektör Bergqvist så träffande
            karakteriserar såsom ska- pande »en bildning, som, intet annat
            blir än ett virrvarr av splittrade kun- skapselement utan personlighetsutvecklande
            värde» — samma fel vidlåder även i hög grad vår nuvarande folkskoleundervisning.
            Det är ett allmänt känt förhållande att — vår i stort sett duktiga
            folkskollärarekår till trots — behållningen av detta kunskapsmeddelande
            även från de s. k. högre läro- formerna, A och B-skolor, blir
            som helhet betraktad tämligen mager, därvid framförallt de stora
            huvudämnena, de för livsutrustningen mest behövliga och betydande,
            exempelvis svenska språket och räkning, bliva i hög grad lidande,
            helt naturligt därför att en hel del annat mindre nödvändigt läro-
          </p>
          <pb facs="riksdagen-motions-pdf/data/1927/mot_1927__fk__260/mot_1927__fk__260-002.pdf"/>
          <p>
            16 Motioner i Första kammaren, Nr 260.
          </p>
          <p>
            stoff får kämpa om herraväldet i ett i fråga om tillgodogörandet
            dock be- gränsat barnaintellekt. Med all respekt för den goda
            vilja, som förestavat 1919 års undervisningsplan, nödgas man av
            erfarenhetens rön konstatera, att resultatet, och detta av helt
            naturliga skäl, på långt när ej motsvarat förväntningarna.
          </p>
          <p>
            Det är en allmänt utbredd uppfattning bland landsbygdens folk,
            att här är ett område, där i allra första hand rättelse bör ske.
            Vår folkskola är dock och måste även för framtiden bli vår främsta
            medborgarskola och med dess obligatoriska karaktär gäller det
            att skapa en undervisningsplan, som med beaktande av barnens genomsnittsförmåga
            att kunna inhämta och tillgodo- göra sig de för livet nödvändigaste
            kunskapsmåtten tar sikte på att av våra barn skapa sedligt starka,
            arbetsvilliga och arbetsdugliga medborgare.
          </p>
          <p>
            Först mot bakgrunden av detta krav är det som man sedan bör bygga
            vidare, om enhetsskoletanken skall förverkligas. En omfattande
            och inte minst dyrbar överbyggnad bör verkställas först när man
            förvissat sig om att själva grunden håller. Men för det stora
            flertalet av de landsbygdens barn, som efter genom- gången folkskolekurs
            äro villiga och skickade att ytterligare förkovra sina kunskaper,
            framstår dock ingalunda vägen till och över de högre läroanstal-
            terna, realskolan, gymnasiet och lyceet, såsom den främst praktiskt
            kloka och eftersträvansvärda. I vår tid med skarpt beskurna möjligheter
            till ut- komst på de lärda banorna kan det starkt ifrågasättas,
            om det ens är lämp- ligt över huvud taget att bredda vägarna till
            »det lärda proletariatets» trista slutmål. Tvärtom borde det mera
            ligga i statsmakternas intresse att — vartill ansatser ju även
            på sista tiden av nödvändighetens hårda tvång måst göras — med
            lämpliga medel förhindra att strömmen ledes från jorden, som ytterst
            dock ger arbete åt arbetslösa och med förståndiga åtgärder från
            sta- tens sida en nödtorftig utkomst för dess brukare. Men en
            av de främsta betingelserna härför är att utbilda och skickliggöra
            den ungdom, som härtill är lämpad, framförallt då jordbrukaresöner
            och -döttrar, för sina kommande uppgifter. Och i detta skickliggörande
            spela våra folkhög- och lantmanna- skolor för landsbygdens ungdom
            en ojämförligt betydelsefullare roll än real- och de övriga högre
            skolorna. Nu är förhållandet det, att dessa våra folkhögskolor
            långt ifrån att vara överbefolkade tvärtom på sina håll kämpa
            med stora svårigheter för att få sitt elevutrymme upptaget. Och
            detta icke på grund av bristande intresse från lantbefolkningens
            sida utan till största delen av ekonomiska orsaker, främst då
            de långa avstånden med därav åsamkade uppehållskostnader å främmande
            ort, som avskräcka eljest villiga och begåvade elever från uppe-
            håll vid dylika läroanstalter. När det i propositionen så varmt
            talas om landsbygdens bästa och landsbygdskulturens tillgodoseende
            framför något annat, borde väl statsmakternas välvilja just på
            detta område mera än hit-
          </p>
          <pb facs="riksdagen-motions-pdf/data/1927/mot_1927__fk__260/mot_1927__fk__260-003.pdf"/>
          <p>
            Motioner i Första kammaren, Nr 260. 17
          </p>
          <p>
            tills inriktas på ett verksamt stöd för dessa långt mera än elementarläro-
            verken för lantbefolkningen lämpade och avpassade utbildningsanstalter.
          </p>
          <p>
            Vid behandlingen av ett stort skolproblem kan denna sida av saken,
            trots det den alls ej beröres i propositionen, ej utan vidare
            undanskjutas. Ett förhållande, som i samband med den kungl. propositionen
            ej kan för- bises, är den bristfälliga statskontrollen över tillkomsten
            av kommunala mel- lanskolor, till vilka staten ju lämnar bidrag
            till avsevärda belopp. Det synes oss för undvikande av planlöshet
            vara rätt och skäligt att fråga om inrättande av sådana skolor
            för framtiden underställes riksdagens beslut. Beträffande den
            i propositionen föreslagna utvidgningen av den högre flickundervisningen
            hålla vi före, att största varsamhet här är av nöden. Den jämnställdhet
            med mannen i samhälleligt avseende, som kvinnan i se- nare år
            ernått, innebär icke att det i samma mån föreligger ett samhälleligt
            behov av vidgad högre utbildning för kvinnorna å livsområden,
            där redan männen inbördes stå i hård konkurrens om platserna.
            Fastmer anse vi, att det under rådande förhållanden vore lyckligare
            om kvinnan, utan beträdande i alltför stor utsträckning av utav
            staten jämnade, för samhället dyrbara vägar, vilka till slutet
            i avsevärd grad skulle bereda henne endast en besvi- kelse, i
            regel ägnade sig åt utbildningen till det livskall, som all historia
            och all erfarenhet utstakat åt henne såsom det för samhället mest
            bärande och naturligaste. De möjligheter till högre kunskapsförvärv,
            som för en del kvin- nor därutöver kunna anses lämpliga eller
            erforderliga, äro redan nu i stor omffattning tillgodosedda och
            åtnjuta statens understöd. Vi vilja särskilt framhålla att den
            synnerliga välvilja, som i förevarande fall genom i propositionen
            föreslagna åtgärder kommer kvinnorna till del, för den stora massan
            av landsbygdens kvinnor komme att bliva av ringa bety- delse,
            då en bondkvinnas värv kräver helt andra kvalifikationer än vad
            de högre skolorna mäkta att ge. Och om dessa kvinnor instinktivt
            och tradi- tionsmässigt i detta stycke följa de ur samhällssynpunkt
            i närvarande stund mest önskvärda, bärkraftiga utvecklingslinjerna,
            skall samhället i de tider av svår påfrestning, vi nu och kanske
            framdeles i än högre grad få uppleva, endast hava gagn och nytta
            därav. Ur alla synpunkter hålla vi således före, att staten i
            denna punkt, som enligt förslaget kräver de ojämförligt största
            kostnaderna, ej engagerar sig i större utsträckning än vad som
            av det trängande behovet är påkallat.
          </p>
          <p>
            På grund av vad vi sålunda anfört hemställa vi, att riksdagen
            måtte besluta,
          </p>
          <p>
            1) att, därest principen om folkskolan som bottenskola av riksdagen
            godkännes, riksdagen samtidigt uttalar sig för att detta bör ske
            med vederbörlig hänsyn till en snar och oeftergivlig revision
            av folkskolans inre gestaltning i huvud- saklig överensstämmelse
            med de riktlinjer, som i propositio-
          </p>
          <p>
            Bihang till riksdagens protokoll 1927. 3 saml. 79 häft. (Nr 258—
            260.) 2
          </p>
          <pb facs="riksdagen-motions-pdf/data/1927/mot_1927__fk__260/mot_1927__fk__260-004.pdf"/>
          <p>
            18
          </p>
          <p>
            Motioner i Första kammaren, Nr 260.
          </p>
          <p>
            nen angivits i fråga om den högre undervisningen och som här
            ovan i motionen närmare berörts. 2) att vid en reform av det högre
            skolväsendet hänsyn även tages till landsbygdens högre skolformer
            och att i detta avseende åtgärder vidtagas i syfte att möjliggöra
            att folkhögskola eller därmed förbunden lantmannaskola erhål-
            ler bättre förutsättningar att fullgöra sina uppgifter inom landsbygdens
            undervisningsväsen och att bland annat vis- telsen för utom skolkommjunen
            boende elever i större ut- sträckning än hittills underlättas
            genom statens understöd, 3) att kommunal mellanskola härefter
            ej må inrättas utan riksdagens samtycke samt, 4) att åtgärder
            för utvidgning av den högre flickunder- visningen böra ske med
            större varsamhet än i propositionen iakttagits och att under inga
            förhållanden nya flickläroverk må tillkomma med mindre trängande
            skäl därtill föreligga.
          </p>
          <p>
            'Stockholm den 18 mars 1927.
          </p>
          <p>
            Carl G. Schedin.
          </p>
          <p>
            Petrus Nilsson. H. Andersson. K. G. Westman.
          </p>
          <p>
            Stockholms Bokindustri Aktiebolags Boktr., Stockholm 1927
          </p>
        </div>
      </div>
    </body>
  </text>
</TEI>
