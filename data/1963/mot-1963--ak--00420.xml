<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__420/mot_1963__ak__420-001.pdf"/>
      <div type="motHeader" xml:id="i-VjNitmCP4xU5Pnd5JCsTit">
        <div type="motTitle" xml:id="i-Y8geDivckA1jajgeSdV94F"/>
        <div type="motSubmissionInfo" xml:id="i-E34eXf5onkjKrGgfU5PHKp"/>
      </div>
      <div type="motBody" xml:id="i-VoczjhwiiFHBtFaHzhyW9n">
        <div xml:id="i-GV7KbYHuvGMY8hhhj7dYJX">
          <p xml:id="i-AgLcSDje8iQxV8kfVFzYHd">
            Motioner i Andra kammaren, nr 420 år 1963
          </p>
          <p xml:id="i-4et2kM2DsQxVGAAeXzQBbe">
            An
          </p>
          <p xml:id="i-TTPmWqoJ4VhmfwzDzBhFAH">
            Nr 420
          </p>
          <p xml:id="i-3ZLLiC8rB8F9CrriUMupo2">
            Av herr Magnusson i Nennesholm m. fl., om underhållsbidrag till
            vissa skogsbilvägar.
          </p>
          <p xml:id="i-BsWYyEPsTv65FJzGMG2nDM">
            (Lika lydande med motion nr 358 i Första kammaren)
          </p>
          <p xml:id="i-5LGqXitr9fQNkit5bYJhQz">
            Anslag till enskild väghållning utgår från såväl sjätte som nionde
            huvud- titeln. Från sjätte huvudtiteln utgår byggnadsbidrag till
            sådan väg som är av väsentlig betydelse som samfärdsled för en
            bygds befolkning (byväg). Underhållsbidrag från denna huvudtitel
            utgår där vägen är av väsentlig betydelse för en stor allmänhet
            eller för trafik av andra väghållare eller där vägen är av väsentlig
            betydelse såsom samfärdsled eller utfart från en bebyggelse och
            vägen är av betydande längd eller vägens nödiga underhåll eller
            vinterväghållning måste anses vara för väghållarna synnerligen
            be- tungande. Dessutom kan bland annat beviljas iståndsättningsbidrag.
            I årets statsverksproposition föreslås att såväl byggnads- som
            underhållsbidrag till sådana vägar som är statsbidragsberättigade
            under sjätte huvudtiteln skall utgå med normalt 70 Z av uppskattade
            kostnaden. Från nionde huvudtiteln utgår bl. a. statsbidrag för
            byggande av skogs- bilvägar. Bidraget utgår till byggande av s.
            k. stamväg med högst femtio procent av den av skogsvårdsstyrelsen
            godkända kostnaden. Till byggande av annan skogsväg utgår bidraget
            med högst fyrtio procent. Då synnerliga skäl föreligger kan högre
            bidrag utgå. Underhållsbidrag utgår däremot aldrig från nionde
            huvudtiteln till skogsbilvägar. I motiven för den nu föreslagna
            höjningen av procentsatserna för under- hållsbidrag till de enskilda
            vägar som erhåller bidrag från sjätte huvud- titeln framhåller
            1960 års vägsakkunniga med all rätt bl. a. att den ökade fritidstrafiken
            tillväxer kraftigt. Denna fritidstrafik innebär i många fall stora
            påfrestningar på de enskilda väghållarnas underhållskostnader.
            Detta gäller dock inte endast vägar som erhåller bidrag från sjätte
            huvudtiteln utan ofta även egentliga skogsbilvägar. Gränsdragningen
            mellan de vägar som erhåller underhållsbidrag från sjätte huvudtiteln
            och de skogsbil- vägar som endast kan erhålla byggnadsbidrag från
            nionde huvudtiteln är ofta i många fall en rent konstlad gränsdragning,
            och skillnaden dem emellan motiverar på intet sätt den mycket
            stora skillnaden i bidragsmöj- ligheter. Då de enskilda skogsägarna
            inte kan erhålla bidrag till underhålls- kostnaderna tvingas de
            ibland att stänga av sina vägar för utomstående trafik. Det är
            i och för sig mindre lyckligt att allmänheten inte fritt kan ut-
            nyttja de vägar som finns. Å andra sidan kan, som bl. a. framhålles
            i tredje
          </p>
          <pb facs="riksdagen-motions-pdf/data/1963/mot_1963__ak__420/mot_1963__ak__420-002.pdf"/>
          <p xml:id="i-KXYND9zHNMejQJBA9GH7Gn">
            6 Motioner i Andra kammaren, nr 420 år 1963
          </p>
          <p xml:id="i-EKsSE9pq5vPbieLucF2dZu">
            lagutskottets utlåtande nr 3 år 1962, ej gärna göras någon inskränkning
            i väghållarnas rätt att förbjuda trafik av utomstående på skogsbilväg
            med mindre medel för vägkostnaderna i ökad utsträckning ställs
            till förfogande från det allmännas sida. Skogsägarna ser i regel
            med glädje att en ansvarsmedveten allmänhet får ett ökat intresse
            för natur- och friluftsliv. Det får dock icke vara så att allmänhetens
            ökade friluftsintresse utgör en belastning för skogsägarnas näringsutövande.
            Ur såväl den turistande allmänhetens som ur skogsägar- nas synpunkt
            är därför den bästa lösningen, att staten i ökad utsträckning
            bidrager till finansieringen av underhållet av skogsbilvägarna.
            Blir detta icke fallet, måste man räkna med att allteftersom fritidstrafiken
            ökar i omfattning, blir denna fritidstrafik en svår belastning
            på alltfler skogsbil- vägar, och skogsägarna tvingas i ökad utsträckning
            att stänga av dessa vägar för utomstående trafik. Vad som behövs
            i fråga om åtgärder från statens sida är framför allt att gränsdragningen
            mellan de vägar som kan erhålla bidrag från sjätte huvudtiteln
            och de vägar som kan erhålla endast byggnadsbidrag från nion-
            de huvudtiteln görs mindre skarp. De med utomstående trafik mest
            trafi- kerade egentliga skogsbilvägarna bör följaktligen kunna
            erhålla statligt bidrag till underhållskostnaden, varemot markägaren
            i gengäld förbinder sig att ej avstänga vägen utan länsstyrelsens
            medgivande. Med stöd av vad ovan anförts hemställer vi därför,
            att riksdagen måtte hos Kungl. Maj:t anhålla om skynd- sam översyn
            av bestämmelserna för statsbidragstilldelningen till enskilda
            skogsbilvägar och om förslag till riksdagen an- gående sådan ändring
            i bidragsbestämmelserna, att under- hållsbidrag kan utgå för skogsbilvägar
            med ett för väghållaren betungande inslag av fritidstrafik i enlighet
            med vad som an- förts i motionen.
          </p>
          <p xml:id="i-7DSdV6C4EsXQvdTZzm5Wxo">
            Stockholm den 25 januari 1963 Arne Magnusson
          </p>
          <p xml:id="i-3Zy5XW1r9DNDFKNgFG7zkh">
            i Nennesholm
          </p>
          <p xml:id="i-LWhtjphjrLDmFghHQc47Ro">
            Rune Gustavsson Harry Wahrendorff Bengt Börjesson i Alvesta i
            Falköping
          </p>
        </div>
      </div>
    </body>
  </text>
</TEI>
