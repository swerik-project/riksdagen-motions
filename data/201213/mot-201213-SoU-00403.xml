<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00403">
  <teiHeader>
    <fileDesc>
      <titleStmt>
        <title>Äldres rätt till vård och omsorg på nationella minoritetsspråk</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldres rätt till vård och omsorg på nationella minoritetsspråk</title>
          <idno type="rdwebb">H002So403</idno>
          <rs type="number">So403</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So403/text</ref>
          <ref type="dokument_url_html">http://data.riksdagen.se/dokument/H002So403</ref>
          <ref type="dokumentstatus_url_xml">http://data.riksdagen.se/dokumentstatus/H002So403</ref>
          <ref type="doc">http://data.riksdagen.se/fil/20A5EFC4-1C70-4860-90A8-32A230C49228</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5fn8mWnu7bGVQo9fPpCXYd" type="signed"/>
        <correspContext corresp="i-5fn8mWnu7bGVQo9fPpCXYd">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-XFXkXQTQKHtZUedGbX1Kmv" type="numbering">
          <date when="2012-10-05"/>
        </correspAction>
        <correspAction xml:id="i-L7o8HLK8KSkbhUrgYq18Cm" type="submission">
          <date when="2012-10-04"/>
        </correspAction>
        <correspAction xml:id="i-BNdZjRpCxAzHawfg9SL4JB" type="transfer">
          <date when="2012-10-04"/>
        </correspAction>
        <correspAction xml:id="i-TFHFJQAvSMbgJgEkYhar1H" type="assigned"/>
        <correspContext corresp="i-TFHFJQAvSMbgJgEkYhar1H">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5QS9PCRV2GbzB55T5GTEVW" type="motHeader"/>
      <div xml:id="i-QU4DJRZZ922vid6Xro88cU" type="motBody">
        <div xml:id="i-HGpt7jcio9RmBri2qmbS5D" type="motProposal" subtype="förslag">
          <head xml:id="i-JpysBgF8uyT7VvBPrLj8ND">
            Förslag till riksdagsbeslut
          </head>
          <p xml:id="i-LjMCJxbZYWK569Usx6KK1L">
            Riksdagen tillkännager för regeringen som sin mening vad som
            anförs i motionen om äldres rätt till vård och omsorg på de fem
            nationella minoritetsspråken.
          </p>
        </div>
        <div xml:id="i-2HMQ7BeRw2bbZEPf6PJ7S6" type="motContent">
          <head xml:id="i-JmfCVXM81x8RxSnZxBsig9" type="h1">
            Motivering
          </head>
          <p xml:id="i-3MBiqS29Xc96ZRXYctPnVz">
            År 2000 ratificerade Sverige de två centrala folkrättsliga dokumenten
            om minoritetspolitik: Europarådets ramkonvention om skydd för
            nationella minoriteter och den europeiska stadgan om landsdels-
            eller minoritetsspråk. Det innebar att Sverige slutligen erkände
            sina nationella minoriteter och deras språk, men det betydde också
            ett åtagande att värna om minoriteternas och minoritetsspråkens
            fortlevnad. Av de fem nationella minoritetsspråk som Sverige erkänner
            är finska det största. En rad viktiga reformer har därefter genomförts
            för att stärka de nationella minoriteternas möjligheter. Inrättandet
            av förvaltningsområden är en del, liksom förstärkta budgetinsatser.
            Trots detta finns nya utmaningar och en sådan utmaning som minoriteter
            framhåller är de insatser som samhället tillhandahåller för den
            som är i behov av vård och omsorg. Det finns idag begränsade kunskaper
            om omfattning av behov men ansvarig myndighet, Socialstyrelsen,
            har genomfört en begränsad uppföljning.
          </p>
          <p xml:id="i-8gYLEE1Wa5RjFVGz8GKaVQ">
            Socialstyrelsen redovisar i rapporten Nationella minoriteter
            och äldreomsorgen hur äldre från de nationella minoriteterna uppfattar
            kvaliteten på äldreomsorgen. Rapporten är en begränsad uppföljning
            men där redovisas några perspektiv på omsorgsfrågorna. Socialstyrelsen
            menar att det är viktigt att kommunerna uppfyller minoritetspolitikens
            krav att erbjuda äldreomsorg på minoritetsspråken. Äldreomsorgen
            bör ses i en minoritetskontext med de rättigheter det innebär
            att tillhöra en nationell minoritet i Sverige. Resultaten tyder
            på att kommunerna kan göra mer för att uppfylla minoritetspolitikens
            krav. De intervjuade anger att alla inte erbjudits möjlighet att
            få äldreomsorg på sitt minoritetsspråk. Vidare anger de att de
            är mest missnöjda med den sociala samvaron och maten. Äldreomsorg
            på minoritetsspråken är en rättighet inom förvaltningsområdena
            vad gäller finska, meänkieli eller samiska. Kommunerna ska verka
            för att det finns tillgång till personal med kunskaper i finska,
            meänkieli eller samiska där detta behövs i omvårdnaden om äldre
            människor. Denna rättighet gäller även i en kommun som inte ingår
            i förvaltningsområdena om kommunen har tillgång till personal
            som behärskar språket.
          </p>
          <p xml:id="i-Fy71GR9ZcVXPNqL4uLpAum">
            Den största nationella minoritetsgruppen är sverigefinnar. Mellan
            två och tre procent av landets äldre befolkning har finska som
            förstaspråk, och framöver kommer antalet äldre finskspråkiga att
            öka kraftigt genom den sverigefinska befolkningens demografiska
            struktur.
          </p>
          <p xml:id="i-CYw6r6d2snW8FDHppZQaKP">
            När personer blir äldre och minnet börjar svikta tappar många
            de språk som inte är modersmålet. Den som har glömt svenskan och
            hamnar på ett äldreboende där det inte finns andra finsktalande
            bland personalen eller övriga boende försätts i ett tillstånd
            av total språklig isolering med stort mänskligt lidande som följd.
            Efterfrågan på äldreomsorg med finskspråkig profil ökar därför
            snabbt. Redan i juni 2001 redovisade Socialstyrelsen i ett uppdrag
            att det inte behöver medföra större kostnader att erbjuda en anpassad
            äldreomsorg.
          </p>
          <p xml:id="i-QdGSyQNCw6mKFMpYyWDNpv">
            Ett sätt att tillgängliggöra informationen är att inrätta kommunala
            äldreombud som kan hjälpa äldre personer och deras anhöriga med
            frågor som rör vård och omsorg. Dessa bör besitta minoritetskompetens
            så att de kan bistå äldre personer och deras anhöriga även i frågor
            som rör vård och omsorg på finska språket.
          </p>
          <p xml:id="i-AkXHS37CfYtiqLzua5tZoZ">
            Inom vården och omsorgen ställs den enskilda människan inför
            situationer där han eller hon ska sätta ord på sina djupt personliga
            förhållanden. Individen ska tala om sina problem eller berätta
            om kroppsliga eller psykiska symptom. I dessa sammanhang är det
            särskilt viktigt att kunna använda sitt modersmål om man så önskar.
          </p>
          <p xml:id="i-9YmWVe33qzH4DD3QcbXXLo">
            Genom att utveckla vård och omsorg innehållsmässigt i kombination
            med språkkompetens hos personalen ges de äldre som är i behov
            av vård och omsorg en valmöjlighet som sannolikt även påverkar
            upplevd vårdkvalitet. En annan viktig aspekt är behovet av informationsinsatser
            där den enskildes rättigheter blir tydliga för alla berörda, både
            för att vård- och omsorgsbehövande ska kunna begära insatser på
            sitt modersmål och för att tydliggöra kommunernas ansvar. För
            hur ska man kunna tillmötesgå den äldres behov och önskemål om
            man inte kan kommunicera och förstå varandra?
          </p>
          <p xml:id="i-JSuediT3uo6fcX68naLMbq">
            Formell utbildning inom vård och omsorg behöver därmed kompletteras
            med adekvata språkkunskaper. Tvåspråkig vårdpersonal är en brist
            och här behövs en strategi för att möta framtidens ökande behov
            vad gäller både möjligheten att anordna utbildning med språkprofil
            och metodik för att ta tillvara den personal som redan har språkkompetens.
            Ett samarbete med andra länder såsom Finland kring språk och vård
            vore av stort värde. I Finland finns en svensktalande minoritet.
            Detta bör ges regeringen tillkänna.
          </p>
        </div>
        <div xml:id="i-Re14naAfHgMkMaku8iq24x" type="motSignatures">
          <list xml:id="i-UVxbGaeYZiezx82a8cCLAe">
            <item xml:id="i-X3tfm5ckHSGLeTukTw8EUv">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
