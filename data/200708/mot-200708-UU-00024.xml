<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00024">
  <teiHeader>
    <fileDesc>
      <titleStmt>
        <title>med anledning av skr. 2007/08:114 Strategisk exportkontroll 2007 – krigsmateriel och produkter med dubbla användningsområden </title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:114 Strategisk exportkontroll 2007 – krigsmateriel och produkter med dubbla användningsområden </title>
          <idno type="rdwebb">GV02U24</idno>
          <rs type="number">U24</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U24/text</ref>
          <ref type="dokument_url_html">http://data.riksdagen.se/dokument/GV02U24</ref>
          <ref type="dokumentstatus_url_xml">http://data.riksdagen.se/dokumentstatus/GV02U24</ref>
          <ref type="doc">http://data.riksdagen.se/fil/A5BE061D-045A-4B64-BD34-4B472A32A7D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-QnUjtB6P51SyxWYuH6c2aV"/>
        <correspContext corresp="i-QnUjtB6P51SyxWYuH6c2aV">
          <ref>Regeringsskrivelse 2007/08:114</ref>
        </correspContext>
        <correspAction xml:id="i-EZhQcKFNask1tE1EYJy9gs" type="signed"/>
        <correspContext corresp="i-EZhQcKFNask1tE1EYJy9gs">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction type="referral" xml:id="i-AEeEVozqJ7q7VbuUrt5C8L">
          <date when="2008-04-04"/>
        </correspAction>
        <correspAction type="dismissal" xml:id="i-64kAT9aViaLXZvbBCsufqV">
          <date when="2008-04-03"/>
        </correspAction>
        <correspAction type="dismissal" xml:id="i-URBVNsLtYKQck9g3YC5gJR">
          <date when="2008-04-03"/>
        </correspAction>
        <correspAction type="transfer" xml:id="i-XoH6UzCAb4sRiWiNffHmBN">
          <date when="2008-04-02"/>
        </correspAction>
        <correspAction type="submission" xml:id="i-BWLppEmLW6QBR4yWGqXMr7">
          <date when="2008-04-02"/>
        </correspAction>
        <correspAction type="assigned" xml:id="i-CoAY7bbdqEPM11oGA16PVE"/>
        <correspContext corresp="i-CoAY7bbdqEPM11oGA16PVE">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MgwD57t2UxJw4ZZyfTL8Qb">
            Förslag till riksdagsbeslut
          </head>
          <list style="ol">
            <item xml:id="i-D6piEs2Mv3VzBoCXnjZjDi">
              Riksdagen tillkännager för regeringen som sin mening vad som
              anförs i motionen om den fortsatt höga vapenexporten.
            </item>
            <item xml:id="i-UkYZrNqioTiAdTwa5DqXjz">
              Riksdagen tillkännager för regeringen som sin mening vad som
              anförs i motionen om att stoppa exporten av krigsmateriel till
              diktaturer.
            </item>
            <item xml:id="i-GpAHFBGAKUfeFpwWyiCyS2">
              Riksdagen tillkännager för regeringen som sin mening vad som
              anförs i motionen om införande av demokratikriterium för vapenexporten.
            </item>
            <item xml:id="i-E793vNYdUeB24DRKTcZeHS">
              Riksdagen tillkännager för regeringen som sin mening vad som
              anförs i motionen om att inte sälja vapen till krigförande länder.
            </item>
            <item xml:id="i-WczXmjNguAK9U8cts6KE4B">
              Riksdagen tillkännager för regeringen som sin mening vad som
              anförs i motionen om att även inkomsterna för leasing av krigsmateriel
              bör tas upp i den totala siffran för vapenexporten.
            </item>
            <item xml:id="i-5JY6BDvN5EYvJzzwXuK5qp">
              Riksdagen tillkännager för regeringen som sin mening vad som
              anförs i motionen om att Sverige bidrar till fattigdom och underutveckling.
            </item>
            <item xml:id="i-Lf2oTSzdDsdPKtph3oeWDs">
              Riksdagen tillkännager för regeringen som sin mening vad som
              anförs i motionen om den europeiska försvarsbyrån.
            </item>
          </list>
        </div>
        <div type="motContent">
          <head type="h1" xml:id="i-VoDVXcwDhYMQ3t5EjLbFRj">
            Fortsatt mycket hög vapenexport
          </head>
          <p xml:id="i-McSPK62oxgt9jEW3SUmwiz">
            Sveriges vapenexport fortsätter att ligga på en mycket hög nivå.
            Trots att den totala exporten minskade med 8 % så ökade exporten
            av krigsmateriel för strid med 10 %. Totalt sett hamnade 2007
            års export på 9,6 miljarder kronor vilket är en mycket hög export.
            Trots en i teorin restriktiv vapenexportpolitik ökade den jämfört
            med år 2001 med mer än 200 %. Antalet länder som Sverige exporterade
            krigsmateriel till uppgår till 57, vilket var lika många som under
            2006.
          </p>
          <p xml:id="i-7XM78ASU74NwKiKqLPk28R">
            Problemet med den svenska vapenexporten är inte bara att den
            är omfattande, utan också att vi också säljer vapen till förtryckarstater
            och militärdiktaturer. Detta trots att den borgerliga regeringen
            säger sig sätta demokrati och mänskliga rättigheter högt på den
            utrikespolitiska agendan. I den borgerliga regeringens propositioner
            och skrivelser är det många fagra tal om mänskliga rättigheter
            och demokrati, men någon ändrad attityd från regeringen när det
            gäller vapenexporten går inte att skönja.
          </p>
          <p xml:id="i-LnNAxFdzkt9sJmYxow9ZsX">
            Sverige sålde under 2007 krigsmateriel till flera länder som
            av flera demokratiinstitut klassas som ickedemokratier, däribland
            Pakistan, Saudiarabien, Förenade Arabemiraten, Egypten och Oman.
          </p>
          <p xml:id="i-NncM3sVQgmGodMJrLrwnJB">
            Vi i Miljöpartiet står fast vid vårt krav att ett demokratikriterium
            borde införas för att få köpa svenska vapen.
          </p>
          <head type="h1" xml:id="i-TBQmnupJb87WRUd5ZxZNoN">
            Svenska vapen till krigförande länder
          </head>
          <p xml:id="i-UiyrbtGMohB9kZJskMsTZ9">
            I strid med gällande riktlinjer fortsätter Inspektionen för strategiska
            produkter (ISP) att tillåta krigsmaterielexport till krigförande
            länder. Dessutom exporterar Sverige krigsmateriel till länder
            där det förekommer grova kränkningar av de mänskliga rättigheterna.
          </p>
          <p xml:id="i-DibQ5WU5WiJuy5JgFUnsBR">
            Bland mottagarländerna för svensk krigsmateriel återfinns flera
            länder som är inblandade i väpnad konflikt. Dit hör Indien, Thailand
            och USA. Dessutom gav ISP grönt ljus till export av krigsmateriel
            för strid till Turkiet i november 2007, efter att det turkiska
            parlamentet godkände arméns plan att gå in militärt i norra Irak.
            Det är inte acceptabelt. Det krävs en skärpning av riksdagens
            riktlinjer så att den stora vapen­exporten av svensk krigsmateriel
            till krigförande länder, grova människorättskränkare och länder
            med stora fattigdomsproblem stoppas. Svenska politiker ska inte
            få fortsätta att systematiskt åsidosätta reglerna för vapenexport.
          </p>
          <p xml:id="i-8uTt4VGWQZ1ShXrXLnQNt1">
            Regeringen har på ett genomgående sätt lyft fram de mänskliga
            rättigheterna och demokrati när det gäller det svenska biståndet
            och i utrikespolitiken. Frågan vi ställer oss är varför det är
            så svårt att efterleva denna ambition även inom vapenexporten?
            Miljöpartiet menar samtidigt att gällande lagstiftning måste efterlevas
            vilket innebär att man inte ska sälja krigsmateriel till krigförande
            länder.
          </p>
          <head type="h1" xml:id="i-BAswMbXdoq9R9mKZz8RXVh">
            Försvarsmaterielexporten 2007
          </head>
          <p xml:id="i-6gtbVi4wCgvbKyyDiLA5WJ">
            Den största mottagaren av svensk försvarsmateriel 2007 var Sydafrika
            (1,3 miljarder kronor) som består av leverans av Jas 39 Gripenplan.
            Den näst största var Nederländerna (1,1 miljarder kronor), följt
            av USA (843 miljoner kronor) och Danmark (743 miljoner kronor).
            Regeringen skriver i sin skrivelse att 97 % av KS-klassade produkter
            (krigsmateriel för strid) gick till etablerade mottagarländer
            inom EU samt till USA och Australien.
          </p>
          <p xml:id="i-MY3e9Zkyx4DZEm3hP6QcRK">
            Enligt en annan myndighet, Migrationsverket, pågår det inte en
            väpnad konflikt i Irak och Afghanistan, vilket gör det möjligt
            att sända tillbaka asylsökande. Samma slutsats verkar även ISP
            dra när man godkänner export av krigsmateriel för strid för nästan
            en miljard kronor till USA. Men frågar man FN så är svaret ett
            annat. Det pågår krig i båda dessa länder och USA är den huvudsaklige
            krigförande parten.
          </p>
          <head type="h1" xml:id="i-5deG31tQ34N9HFb9syfybd">
            Leasing
          </head>
          <p xml:id="i-AVjAjuvTSeaMMoKKgAzeWS">
            Från industrihåll brukar man höra att Jas 39 Gripen är så populärt
            och efterfrågat att nästan alla vill ha det och det finns väldigt
            optimistiska försäljningsprognoser för framtiden. En förklaring
            till den senaste tidens framgångar kan vara att Saab, till skillnad
            från konkurrenterna, har varit väldigt kreativanär det gäller
            att hitta på alternativ till en ren försäljning. Man har de senaste
            åren leasat flygplan till bl.a. Tjeckien och Ungern. En leasing
            som inte ingår i den totala exportstatistiken. Bara till Tjeckien
            uppgår inkomsterna till Saab till ca 5,7 miljarder kronor under
            leasingperioden 20052015.
          </p>
          <p xml:id="i-51xzAfpNraKJVas1ppEyFN">
            Vidare har Saab Microwave System leasat ut två Radar AMB Giraffe
            till Storbritannien.
          </p>
          <p xml:id="i-WTH5S1Qxbnsa8mZu5yzRVX">
            Det är bra att information om denna leasing tas med i den årliga
            skrivelsen för exportkontroll, men det vore naturligtvis önskvärt
            att även denna inte obetydliga summa tas med i statistiken, eftersom
            avtalen innebär en betydande intäkt för försvars­industrin och
            staten.
          </p>
          <head type="h1" xml:id="i-LaTmU5VVacNKiP7C3UyDJ2">
            Spridning av små och lätta vapen
          </head>
          <p xml:id="i-N8NED41uHh9Uk1fGjuNN3b">
            Som Svenska freds- och skiljedomsföreningen har konstaterat har
            Sverige under 2007 exporterat bärbara, s.k. lätta vapen, för drygt
            1,2 miljarder kronor. Varje år dödas uppemot 300 000 människor
            av s.k. lätta vapen, enligt FN. USA använder t.ex. Saabs pansarskott
            AT 4 i sin krigföring i Irak. Sverige som historiskt sett håller
            en relativt hög profil för att kontrollera lätta vapen har samtidigt
            en stor export av dessa vapen. Det inger inte förtroende. Utöver
            pansarskott till USA har Sverige även sålt granatgevär till Indien
            och delar till bärbara luftvärnssystem till Indonesien och Pakistan.
          </p>
          <p xml:id="i-HMreZhcsHAgSGnC57xaqWQ">
            Regeringen skriver i en annan skrivelse, Nationell strategi för
            svenskt deltagande i internationell freds- och säkerhetsfrämjande
            verksamhet (2007/08:51) att förekomsten av massförstörelsevapen
            och den stora spridningen av små och lätta vapen hotar internationell
            säkerhet, och därmed också vår .
          </p>
          <p xml:id="i-PD9KF9kCKWVGeH8Q2r22W4">
            Sverige spelar här ett dubbelspel. Man agerar internationellt
            för en hård kontroll men är samtidigt världsledande inom området
            bärbara pansarvärnsvapen. Det svenska företaget Saab Bofors Dynamics
            har sålt över en miljon vapensystem till mer än 50 länder i världen.
            Det mest spridda vapnet är granatgeväret Carl Gustaf som använts
            i en mängd krig, exempelvis i Burma, Sri Lanka, Vietnam och Kashmir.
          </p>
          <p xml:id="i-8ot6Uqz3B5NWHoQeFKN5Zv">
            En stor köpare av Carl Gustaf är USA och vapnet har använts i
            både Irak och Afghanistan. Till granatgeväret finns den s.k. flechetteammunitionen,
            ADM 401, som är utvecklad för specifika amerikanska ändamål och
            särskilt anpassad för krigföring i stadsmiljö. Vid explosionen
            sprids över 1 000 flechetter , små sylvassa pilar, över ett 100
            meter stort område, och risken att oskyldiga civila skadas är
            stor.
          </p>
          <head type="h1" xml:id="i-2ZF8au6Sw1nm4iz36LKfKZ">
            Sverige bidrar till en upprustningsspiral i en av världens mest
            explosiva regioner
          </head>
          <p xml:id="i-BuBXUsQRujxgkKHa6dq1QY">
            Problematiskt också för svensk utrikespolitik och exportkontroll
            är exporten av radarsystemet Erieye till Pakistan. Pakistan borde
            redan från början vara diskvalificerat som mottagare av svenska
            vapen på grund av dess bristande demokrati. Pakistan är ett mycket
            instabilt land som dessutom riskerar att implodera av inre motsättningar
            men främst från hotet från radikala fundamentalister. Dessutom
            befinner sig Pakistan i en långvarig konflikt med Indien om gränsområdet
            Kashmir. Båda länderna är dessutom kärnvapenstater. Förutom att
            Sverige beväpnar Pakistan säljer vi även vapen till Indien. Sverige
            bidrar således aktivt till en upprustningsspiral i en av världens
            mest explosiva regioner.
          </p>
          <p xml:id="i-WNkL2CArUpbGeUpGvqRQo1">
            Regeringen borde ge tydliga signaler till Saab, som försöker
            vinna det stora kontraktet att få leverera 126 Jas 39 Gripenplan
            till det indiska flygvapnet. Det jaktplan som Indien köper måste
            kunna bära landets kärnvapen. Men att göra Jas 39 Gripen till
            kärnvapenbärare borde i rimlighetens namn omöjliggöra en affär
            med tanke på den lagstiftning som finns kring vapenexporten. Det
            kan inte heller vara ett svenskt utrikespolitiskt mål att göda
            en potentiell kärnvapenkonflikt. Regeringen borde därför ge tydliga
            signaler till Saab att det är en omöjlig affär som Sverige omöjligen
            kan stå bakom.
          </p>
          <p xml:id="i-7e1g9h1UTURqfhes1FzNnc">
            Eftersom det är den svenska staten som står bakom varje vapenaffär
            och som står som ekonomisk garant för affärerna så kan svensk
            export av krigsmateriel till tvivelaktiga länder som Pakistan
            knappast vara i svenska folkets intresse. Tidningen Dagen skrev
            den 22 februari att svenska skattebetalare riskerar att behöva
            stå för kostnaderna för radar­systemet Erieye, om den nya demokratiska
            regeringen i Pakistan i stället skulle välja att ställa in betalningarna
            till Sverige för att satsa pengarna t.ex. på inhemsk fattigdoms­bekämpning.
            Skulle utbetalningarna till Sverige utebli kan pengarna komma
            att dras från den svenska biståndsbudgeten.
          </p>
          <head type="h1" xml:id="i-2m7PSf1BQ1a8iNfK19JgP1">
            Svensk vapenexport bidrar till fattigdom och underutveckling
          </head>
          <p xml:id="i-DuvjEw49L3LgZmETc7FvdQ">
            FN:s utvecklingsorgan UNDP lyfter i sin rapport för 2006 fram
            problemet att militära investeringar av fattiga länder hämmar
            livsviktiga satsningar på rent vatten och sanitet. Pakistan omnämns
            särskilt då landet lägger 47 gånger mer på militären än på vatten
            och sanitet, samtidigt som 118 000 människor årligen dör av diarré
            i landet.
          </p>
          <p xml:id="i-5WH7cpZ8YLrn8B5K7WeVfn">
            Svenska vapen säljs till länder med stor fattigdom där vapenköpen
            kan direkt motverka arbetet mot fattigdom. Det är ett grundläggande
            problem att världen väljer att prioritera militära satsningar
            i stället för att lösa problemen med fattigdom. För varje krona
            som läggs på bistånd i världen läggs ytterligare 15 kronor på
            militära utgifter.
          </p>
          <p xml:id="i-C6LNVu1cGvFkKef92aRDk2">
            När riksdagen beslutade om politiken för global utveckling i
            december 2003 var huvudpunkten att Sveriges politik måste vara
            samstämmig: Det Sverige säger och gör i ett sammanhang måste stämma
            med svenskt agerande i ett annat. Alla politikområden ska sträva
            mot samma mål. Målet är att bidra till en rättvis och hållbar
            global utveckling. Politiken ska präglas av ett rättighetsperspektiv
            och kännetecknas av de fattigas perspektiv på utveckling. Det
            innebär att de fattiga människornas behov, intressen och förutsättningar
            ska vara utgångspunkt i strävandena mot en rättvis och hållbar
            utveckling.
          </p>
          <p xml:id="i-NwrD9ZSfRtkoTNgj1aawm1">
            Om Sverige ska leva upp till detta bör vapenexporten i varje
            enskilt fall föregås av en problematiserande granskning av om
            vapenexporten riskerar att motverka hållbar utveckling. En försiktighetsprincip
            bör anges i samband med vapenexport som innebär att om det finns
            risk för en målkonflikt bör fattigdomsbekämpningen få företräde.
          </p>
          <head type="h1" xml:id="i-ToJdRobVZeS8bbPt8P3Dd8">
            Svensk vapenexport bidrar till att göda krig och konflikter
          </head>
          <p xml:id="i-CZmEShbWTK2M2mF7rBoNCf">
            Vi ska göra vårt yttersta för att befria våra folk från krigets
            gissel som i konflikter inom och mellan länder har krävt mer än
            fem miljoner liv under det senaste årtiondet.
          </p>
          <p xml:id="i-A1YJEKCxkSDFWLFBZYomUf">
            Denna deklaration antogs i september år 2000 av Millennietoppmötet
            arrangerat av FN. Om Sverige och världens länder menar vad de
            säger måste det naturligtvis få konsekvenser. Delar av världen
            präglas av djupgående och komplicerade konflikter, som ofta leder
            till krig och grova kränkningar av mänskliga rättigheter.
          </p>
          <p xml:id="i-82khvRa7FisWbBBPfsoLEJ">
            Den internationella vapenhandeln är en viktig drivkraft bakom
            militära rustningar och bidrar därmed till krig och väpnade konflikter.
            Därför bör Sverige verka för en radikal svensk och global nedrustning,
            och för att resurser som idag förslösas på militär rustning omfördelas
            till insatser som kan förebygga krig och konflikter.
          </p>
          <p xml:id="i-W157WCZPigrsG8G2YnZEUu">
            Dessvärre finns nu i stället förslag i Sverige som går i motsatt
            riktning och som ytterligare öppnar för att sälja vapen till krigförande
            länder. Det är förslag som syftar till att göra det enklare att
            exportera till ett antal strategiskt viktiga länder som Sverige
            har ett omfattande krigsmaterielsamarbete med.
          </p>
          <p xml:id="i-GmHM3h5wckYMSY5ep5bCiS">
            En konsekvens av detta är att Sverige lättare kan exportera krigsmateriel
            till krig­förande länder, t.ex. USA och Storbritannien. Ett annat
            exempel är att Sverige, trots långvarigt krig mellan Indien och
            Pakistan, fortsätter att leverera krigsmateriel till båda parter
            för att inte undergräva nuvarande och framtida affärskontakter.
          </p>
          <head type="h1" xml:id="i-8acT3LogpsKPhPuePWajFd">
            Svensk vapenexport bidrar till brott mot mänskliga rättigheter
          </head>
          <p xml:id="i-9UByr9DnoWZ8HjSxSF7jdF">
            En av de grundläggande förutsättningarna för vapenexport i Sverige
            är sedan 1971 års riksdagsbeslut att mottagarländerna ska respektera
            de mänskliga rättigheterna. Trots det tillåts export till en rad
            länder som bryter mot de mänskliga rättigheterna (se nedan).
          </p>
          <p xml:id="i-TQSwxLaQRs8wRXyq8YbiM4">
            Förbudet mot export till länder som bryter mot de mänskliga rättigheterna
            är emellertid inte endast humanitärt motiverat. Att inte sälja
            vapen till dessa länder är också en säkerhetspolitiskt grundad
            hållning. Sambandet mellan respekt för de mänskliga rättigheterna
            och en fredlig utveckling är ett sedan länge erkänt faktum. Omfattande
            och grova kränkningar av mänskliga rättigheter kan utgöra ett
            hot mot stabiliteten såväl inom ett land som i dess omgivning.
          </p>
          <p xml:id="i-CpLfPXB4zED1m4B9m9PNe8">
            I riktlinjerna för vapenexport anges att respekt för mänskliga
            rättigheter är ett centralt villkor för att vapenexport ska beviljas.
            Det spelar ingen roll om vapen i sig kan komma att användas för
            att kränka mänskliga rättigheter eller inte, det räcker att kränkningarna
            förekommer i landet för att vapenexporten ska stoppas.
          </p>
          <p xml:id="i-M9y9q4QaU7GWD4rV9WEuoJ">
            Att svensk utrikespolitik ska främja respekten för de mänskliga
            rättigheterna har av riksdag och regering betonats allt mer under
            senare år. Omsorgen om och försvaret av de mänskliga rättigheterna
            är en integrerad och central del av den svenska utrikespolitiken.
          </p>
          <p xml:id="i-AXPtRLFE7GbxWpM5eoJMRF">
            Trots de hårda skrivningarna ser verkligheten helt annorlunda
            ut än dess restriktiva intentioner. Riksdagens riktlinjer för
            vapenexport åsidosätts systematiskt. Sverige exporterar stora
            mängder krigsmateriel till flera länder där svåra brott mot mänskliga
            rättigheter begås, vilket legitimerar regeringarna politiskt såväl
            som stärker deras vapenmakt rent konkret.
          </p>
          <head type="h1" xml:id="i-5NKX7Fcfd3bk97XJXbeCDL">
            Svensk vapenexport stärker diktaturer
          </head>
          <p xml:id="i-69xJmC6UEruPgRXDfRX3ta">
            Trots att demokrati är ett utmärkande drag i svensk utrikespolitik
            säljer Sverige vapen till en rad diktaturer. Genom bland annat
            bistånd och politiska insatser har Sverige på olika sätt sökt
            understödja demokratiska krafter och en demokratisk utveckling
            i olika delar av världen. Demokrati är en hörnsten i Sveriges
            politik för global utveckling. Politiken ska präglas av ett rättighetsperspektiv.
            I rättighetsperspektivet ingår demokrati och mänskliga rättigheter.
          </p>
          <p xml:id="i-TXceAu4Ws8xam94U2dofCN">
            Trots denna skrivning har svensk praxis möjliggjort att vapenexport
            tillåtits till flera icke-demokratiska länder. Sverige skickar
            och har skickat vapen till en rad länder som inte är demokratiska.
          </p>
          <head type="h1" xml:id="i-DByfXd3i6yjDLYqeHKRUfy">
            Europeiska försvarsbyrån (EDA)
          </head>
          <p xml:id="i-97gRmtimxCY98pdyVy4V7S">
            De svenska vapenexportreglerna borde få en restriktivare tolkning.
            Någon annan gångbar väg finns inte, menar vi. Speciellt inte om
            regeringen har demokrati, mänskliga rättigheter och hållbar utveckling
            som ledstjärnor för den svenska utrikespolitiken. Denna restriktivitet
            borde naturligtvis även prägla det fortsatta arbetet med revideringen
            av EU:s s.k. uppförandekod.
          </p>
          <p xml:id="i-ULKXs5K62yVQWFvKEKCaMK">
            Miljöpartiet finner det märkligt att EU å ena sidan säger sig
            vilja verka för nedrustning och exportkontroll, å andra sidan
            lägger alltmer resurser på eget krigs­materiel och på att ta fram
            nya vapensystem i den gemensamma försvarsbyrån. I årets rapport
            om strategisk exportkontroll under det kapitel som ISP skrivit
            uppmärksammar myndigheten att det förenklade och avbyråkratiserade
            internationella samarbetet mellan de europeiska länderna inte
            får resultera i en nedrustning av den jämförelsevis strikta svenska
            exportkontrollen. Miljöpartiet delar dessa farhågor och anser
            att Sverige därför borde begära utträde ur EDA.
          </p>
          <p xml:id="i-BUeaBpMMMQpGJQ5CQHgjFB">
            Det krävs mer än fagra ord för att svenska folket ska återfå
            förtroendet för hanteringen kring svensk vapenexport.
          </p>
        </div>
        <div type="motSignatures">
          <list>
            <item xml:id="i-YMYrvEd3h12vBwE74ZGbEX" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-AiXgot9WMkyoZzEfMWksTi" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-Lo4emiGAtvqkgGrbMrZ5px" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-TRGq2pGiU8dBN5yBsMsCor" who="i-9x2nw6aosA3pyEJfJTc1eD">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
