<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0828/mot_200001_MJ_0828-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ828 pnr: s8060
          </p>
          <p>
            Motion till riksdagen 2000/01:MJ828
          </p>
          <p>
            av Morgan Johansson (s)
          </p>
          <p>
            Sjö- och åslandskapet vid Romeleåsen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av förstärkt skydd för sjö- och åslandskapet
            vid Romeleåsen.
          </p>
          <p>
            Motivering
          </p>
          <p>
            Det s.k. sjö- och åslandskapet vid Romeleåsen i Skåne är ett
            unikt landskap. Det finns ingen motsvarighet någon annanstans
            i vårt land. Det är oerhört varierande mellan öppna jordbruksmarker
            och till stor del lövskogsbevuxna områden. Landskapet är till
            stor del småkuperat och har formats när inlandsisen drog sig tillbaka.
            Det finns också flera sjöar inom området. Det är det enda naturområde
            i vårt land som naturgeografiskt hör till Mellaneuropa. Motsvarande
            områden på kontinenten utarmades dessutom under de båda världskrigen,
            vilket innebär att området även ur ett europeiskt perspektiv är
            unikt. I samband med den fysiska riksplaneringen som inleddes
            på 1970-talet utpekades området som ett s.k. primärt rekreationsområde.
            I miljöbalkens 4 kap. utpekas området i sin helhet av riksintresse,
            med hänsyn till natur- och kulturvärdena. Vidare anges att turismens
            och friluftslivets, främst det rörliga friluftslivets, intressen
            särskilt skall beaktas vid bedömningen av tillåtligheten av exploateringsföretag
            eller andra ingrepp i miljön. Romeleåsen och backlandskapet med
            sina skogar och sjöar i södra Skåne har mycket stora värden ur
            naturvårds- och kulturmiljösynpunkt. Omväxlingen i landskapet
            innebär också att det är oerhört viltrikt med bl a kronvilt —
            det skånska landskapsdjuret — och speciellt dovvilt som förekommer
            i stora stammar samt rådjur. När det gäller fågellivet så finns
            de flesta svenska arter här antingen som häckande, rastande eller
            övervintrande. Området är också landets mest utpräglade slottslandskap
            med ett 15-tal slott
          </p>
          <p>
            13
          </p>
          <pb facs="riksdagen-motions-pdf/data/200001/mot_200001_MJ_0828/mot_200001_MJ_0828-0002.pdf"/>
          <p>
            2000/01:MJ828
          </p>
          <p>
            14
          </p>
          <p>
            från Torup i väster till Snogeholm i öster, vilket naturligtvis
            satt sin prägel på landskapet. Romeleåsen med omgivningar är det
            mest närbelägna området för befolkningen i Malmö-Lundregionen.
            Mer än halva Skånes befolkning kan nå området inom en halvtimme
            med bil. Öresundsbron innebär också att de lesta invånare i Köpenhamn
            kan nå området inom en timme med bil. Det innebär naturligtvis
            att områdets betydelse för rekreation och friluftsliv är oerhört
            stort och det kommer självklart att öka i framtiden. Berörda kommuner,
            Region Skåne och länsstyrelsen samverkar i en ommitté, Romeleås-
            och sjölandskapskommittén, RÅSK, när det gäller planeringen för
            friluftsliv inom området. Kommittén har dock inte hittills haft
            något reell möjlighet att påverka de förändringar av t ex natur-
            och ulturmiljön som pågår. Själva grunden för värdena i området
            är omväxlingen mellan öppen jordbruksmark — åker, betesmark —
            och de lövskogsbevuxna områdena. Lövskogsbrynen, som ofta består
            av gamla träd, är oerhört värdefulla för landskapsbilden och för
            den biologiska mångfalden. Gamla vidkroniga träd som vuxit upp
            i betesmarker utgör värdefulla och nödvändiga biotoper — livsmiljöer
            — för många hotade arter. Men eftersom många betesmarker har skogsplanterats
            eller växer igen så försvinner dessa gamla träd. Omvandlingen
            inom skogs- och jordbruk har inneburit stora landskapsförändringar.
            Mycket granskog planterades framförallt under 1950-, 1960- och
            = 1970-talen inom detta område. Det innebar = att levnadsbetingelserna
            för växt- och djurlivet starkt försämrades och landskapsbilden
            förändrades i negativ riktning. En successiv återplantering av
            de för området naturliga trädslagen bör vara inriktningen för
            framtiden. För att detta skall vara möjligt bör regeringen utfärda
            de anvisningar som är nödvändiga till berörda statliga myndigheter.
            Beslut när det gäller jord- och skogsbruk fattas på nationell
            nivå, numera också på EU-nivå. Till exempel kan stöd av olika
            slag betalas ut till markägare för olika åtgärder. Genom stöden
            utförs ibland åtgärder som hotar de naturvärden som vi vill bevara.
            Det klaraste exemplet på detta är den s.k. omställning 90. Det
            stödet innebar att markägare kunde söka medel för plantering av
            åkermark hos Jordbruksverket. De markägare som kom först i ön
            fick bidrag, men bidragen betalades ut till markägarna utan hänsyn
            till ommunala eller regionala planer. Kommunerna tillfrågades
            över huvud taget inte. Det resulterade i ytterligare skogsplanteringar
            inom områden där det redan anns relativt mycket skog, t.ex. på
            och kring Romeleåsen. Ur miljösynpunkt hade det varit mycket bättre
            att det i första hand satsats på skogsplanteringar i de rena slättbygderna,
            t.ex. längs åarna för att bidra till minskat kväveläckage. är
            nu skogsplanteringarna i huvudsak skedde i anslutning till områden
            som redan till stor del var skogbevuxna utarmades landskapet.
            Landskapsbilden örändras i negativ riktning, de gamla skogsbrynen
            kom att beskuggas och livsmiljöerna försämrades för bl.a. många
            insektsarter. En samordnad politik, där man tar hänsyn till natur-
            och kulturvärden, allmänhetens behov av = friluftsliv m.m. är
            naturligtvis också
          </p>
          <pb facs="riksdagen-motions-pdf/data/200001/mot_200001_MJ_0828/mot_200001_MJ_0828-0003.pdf"/>
          <p>
            samhällsekonomiskt lönsam. Samråd med kommunala och regionala
            myndigheter när det gäller hur skogs- och jordbrukspolitiken skall
            tillämpas, är nödvändig om viktiga natur- och kulturvärden skall
            kunna bevaras. Det är nödvändigt med regional anpassning om man
            ska kunna värna värdena i de områden som är utpekade i miljöbalken.
            Inriktning av jord- och skogsbruk måste anpassas till miljöbalkens
            bestämmelser för området. Så har inte varit fallet hittills. Regionala
            statliga myndigheter bör få i uppdrag att föra en dialog och samråda
            med berörda kommuner och Region Skåne i frågor som kan påverka
            natur- och kulturvärdena i området. Regeringen bör också överväga
            ett starkare generellt skydd för området med hänvisning till de
            värden som finns för naturvård, kulturmiljö samt områdets ökande
            betydelse för friluftsliv och rekreation.
          </p>
          <p>
            Stockholm den 4 oktober 2000
          </p>
          <p>
            Morgan Johansson (s)
          </p>
          <p>
            2000/01:MJ828
          </p>
          <p>
            15
          </p>
        </div>
      </div>
    </body>
  </text>
</TEI>
