<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00194">
  <teiHeader>
    <fileDesc>
      <titleStmt>
        <title>Åtgärder för nedrustning</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för nedrustning</title>
          <idno type="rdwebb">G602194</idno>
          <rs type="number">194</rs>
          <ref type="dokument_url_text">http://data.riksdagen.se/dokument/G602194/text</ref>
          <ref type="dokument_url_html">http://data.riksdagen.se/dokument/G602194</ref>
          <ref type="dokumentstatus_url_xml">http://data.riksdagen.se/dokumentstatus/G602194</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-xUuoa86T48z4niV6N9Uct" type="signed"/>
        <correspContext corresp="i-xUuoa86T48z4niV6N9Uct">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__194/mot_198283__194-001.pdf"/>
      <fw xml:id="i-Uvz56K58aGbdpYhpbJ4wBJ">
        Mot. 1982/83:194 8
      </fw>
      <div xml:id="i-V5fdrNNQaDxT66z8TVibqb" type="motHeader">
        <div xml:id="i-KY11pfy5t3MSXmD1dLiQeH" type="motTitle"/>
        <div xml:id="i-7Mt49Hw3VbDDEDB1jkGLBe" type="motSubmissionInfo"/>
      </div>
      <div xml:id="i-8tCiPe91qKri6FtGSZkJz9" type="motBody">
        <div xml:id="i-Y4Ns4PaFDDEgBihKHYbSHL">
          <p xml:id="i-3atN76EpknPKnWNHtH5SHs">
            Motion
          </p>
          <p xml:id="i-WEuTaxjwfY5epdW1kDdyyv">
            1982/83:194
          </p>
          <p xml:id="i-FZT13pMSLc894zqRr6P5Eo">
            Lars Werner m. fl. Åtgärder för nedrustning
          </p>
          <p xml:id="i-GeBFbfLWB1Wnz8oFmvZPJg">
            Kongressuttalande från vpk
          </p>
          <p xml:id="i-MmX5djczeiP83e2U33uGAm">
            Vid sin kongress i november 1981 antog vänsterpartiet kommunisterna
            ett uttalande om nedrustning m. m., som det nu, ett drygt år senare,
            finns all anledning att hänvisa till. Där sägs bl. a:
          </p>
          <p xml:id="i-1LR3PJ87KgoqkxxsBh666">
            Den allmänna upprustningen fortsätter och kärnvapenrustningen
            har sedan lång tid nått den nivå då mänsklighetens förintelse
            är sannolikt resultat av ett storkrig. Det avgörande hotet mot
            världsfreden utgörs av imperialis- mens strävan till ekonomisk
            och politisk världsdominans. Imperialismen har redan kastat ut
            världens folk i två världskrig och stora risker finns att detta
            skall hända igen. I det nuvarande spända världsläget är det imperialismen
            och i synnerhet USA som driver på rustningarna. USA spekulerar
            i att kunna starta och vinna ett kärnvapenkrig. Led i denna vansinniga
            strategi är utvecklandet av kryssningsraketer, neutronbomber,
            underjordiska kärnvapensystem i USA, avancerad bevakning av världen
            från rymden och i världshaven. I denna USA:s aggressiva kärnvapenstrategi
            har Europa och Norden alltmer dragits in. Med kommande utplacering
            av neutronbomber, kryssningsraketer och andra medeldistansraketer
            i Västeuropa, förbereder USA ett förödelsens krig i Europa. Sovjetunionen
            har många gånger ställt förslag om nedrustnings- och avspänningsåtgärder.
            Det sovjetiska stödet till kravet på en kärnvapenfri zon i Norden
            är ett exempel på detta. Trots sådana positiva åtgärder har dock
            Sovjetunionen ett medansvar till att rustningsspiralen ständigt
            går uppåt. Kärnvapenarsenalen i världen är sedan lång tid tillräcklig
            för fullständig förstörelse av världen. Trots detta fortsätter
            Sovjetunionen att utveckla nya kärnvapen. Utplaceringen av SS
            20-raketer, vilka hotar folken i Västeuropa, är en del av detta.
            I Västeuropa och Norden har det börjat växa fram en massrörelse
            mot kärnrustningarna och för nedrustning, avspänning och fred.
            I de nordiska länderna är kravet på en kärnvapenfri zon i Norden
            denna rörelses viktigaste uppgift.
          </p>
          <p xml:id="i-Br2VN6yxe3XcVsrDsu3U2c">
            Den ökande spänningen mellan USA och Sovjet utgör en stor fara
            för världsfreden och är en direkt orsak till de kraftigt ökande
            rustningarna. Den medverkar också till att kraven från USA:s och
            Sovjets sida, mot de mindre och medelstora stater som ingår i
            resp. allians, alltmera skärps. Det gäller på de ekonomiska, politiska
            och militära områdena, dvs. nationernas hela struktur. Lokala
            konflikter och motsättningar utanför blocken, inom eller mellan
            alliansfria stater, tenderar också att snabbt infiltreras av stormakternas
            motsättningar och dras in i deras konflikt. Det för med sig ökade
            leveranser
          </p>
          <pb facs="riksdagen-motions-pdf/data/198283/mot_198283__194/mot_198283__194-002.pdf"/>
          <p xml:id="i-Qi5Xt2ivVU1UGHTNF93J15">
            av vapen till båda sidor i den lokala konflikten, hjälp av militära
            ”rådgivare” och hela förband eller direkt, militär intervention.
            Allt detta hotar den nationella självständigheten för mindre och
            medel- stora stater och försvårar arbetet för fred och nedrustning.
            Den hårda låsningen i två block och stormakternas dominans inom
            dem måste lösas upp. De senaste decenniernas erfarenheter visar
            att svagare nationer både inom och utanför blocken fått allt svårare
            att hävda sig.
          </p>
          <p xml:id="i-RzPcSRJWUCeeySzWNCkpxe">
            Rustningarnas omfattning och orsaker
          </p>
          <p xml:id="i-My3GcCiuE6UNXrXb8x6eK9">
            Den ökande takten av militär upprustning, som kunnat iakttas
            under de senaste åren, fortsätter således. SIPRI beräknade redan
            vid årsskiftet 1981-1982 att världens samlade militära utgifter
            låg mellan 600 och 650 miljarder dollar/år. De bör således nu
            närma sig 700 miljarder dollar/år. Beräkningar av detta slag är
            i och för sig meningslösa. Rustningskostnaderna har för länge
            sedan passerat den nivå där det är möjligt att göra några rättvisa
            jämförelser med andra områden. Alla stater, även de fattigaste,
            dras med i rustningsvågen, men det är självklart stormakterna
            Sovjet och USA som rustar mest. Det finns emellertid både kvalitativa
            och kvantitativa skillnader dem emellan och mellan de båda block,
            Warszawapakten och NATO, som de byggt upp omkring sig. SIPRI har
            i sin senast utgivna årsbok, 1982, som vanligt försökt beräkna
            de båda alliansernas militära utgifter och vapenproduktion. SIPRI
            konstaterar att den huvudsakliga förändringen sker i USA, där
            de ökande rustningarna tagit sådana proportioner att det är fråga
            om USA skall gå i land med dem ekonomiskt. USA är således fortfarande
            den ledande och mest aggressiva makten på rustningsområdet. SIPRI
            konstaterar också att Sovjet, liksom tidigare, inte redovisar
            tillräckligt med uppgifter om sina rustningar, vilket omöjliggör
            seriösa bedömningar. SIPRI säger att om Sovjet vill ha mer rättvisande
            bedömning- ar måste de släppa till mera information. De siffror
            som redovisas bygger således huvudsakligen på uppgifter från Väst.
            Trots detta står det fullt klart att USA är överlägset Sovjet
            på de flesta områden, inkl. den marina upprustningen, som på senare
            år alltmera uppmärksammats. Sovjet och dess allierade producerar
            mera av konventionella vapen än USA och NATO, men det finns inga
            tecken på en kraftig ökning av rustningsintensiteten, på det sätt
            som skett i USA. När det gäller teknik, framför allt inom data-
            och elektronikområdet, uppger USA:s försvarsdepartement sitt försprång
            vara tre fyra år, i vissa fall ända upp till sju år. När det gäller
            blocken i övrigt överstiger de europeiska NATO-ländernas rustningar
            klart Warszawapaktens länder utanför Sovjet. Om Spanien vinner
            inträde i NATO kommer denna överlägsenhet att ytterligare ökas.
            Vpk har i de senaste två årens nedrustningsmotioner 1980/81:1209
            och 1981/82:726 pekat på kampen om råvarorna och marknaderna samt
          </p>
          <pb facs="riksdagen-motions-pdf/data/198283/mot_198283__194/mot_198283__194-003.pdf"/>
          <p xml:id="i-Fsho1aRohkpBaAF8bAPmcB">
            Mot: 1982/83:194 9
          </p>
          <p xml:id="i-NfG1xm9uGuwPjrV1Vqg8ZH">
            vinstintressena i marknadsekonomiernas krigsmaterielindustri,
            som avgö- rande faktorer bakom rustningarna. Dessa bedömningar
            är fortfarande högaktuella och oemotsagda. Under 1982 har Sovjets
            oberoende på olje- och naturgasproduktionens område ytterligare
            bevisats. Kontrakten med Väst- europa om naturgasleveranser och
            USA:s misslyckade försök att hindra projektet genom leveransvägran
            av viktiga komponenter talar sitt tydliga språk. USA har å sin
            sida visat sitt beroende inom samma område genom nya, stora satsningar
            på ”brandkårsstyrkan” RDF — Rapid Deployment Force. Den är framför
            allt och direkt avsedd att säkra USA:s kontroll över oljefälten
            i Västasien och transportvägarna därifrån. Uppbyggnaden av nya
            bassystem i Oman och Somalia, som ersättning för dem som förlorats
            i Iran och Etiopien, samt de stora vapenleveranserna till Pakistan
            och Turkiet, är delar av samma mönster. Upprustningen på de konventionella
            vapnens område har således inte minskat med den ökande kärnvapenupprustningen.
            Tvärtom har det också här skett en kraftig upprustning. Krigsmaterielindustrins
            ökade produktivi- tet driver upp handeln med vapen och vapenexporten
            över hela världen. Större vinster än någonsin tas ut i denna produktion.
            Den stjäl samtidigt resurser från alla andra samhällssektorer.
            Det är en myt att militär produktion befrämjar civila framsteg
            inom teknik och ekonomi. Varje satsning på direkt, civil produktion
            ger bättre avkastning och utbyte på alla plan. Tyvärr har Sverige
            på ett ohållbart sätt dragits in i samarbete med USA och NATO
            på det militärindustriella området. Det har skett genom det gemensamma
            arbetet inom JAS-projektet och genom den svenska industrins export
            av vapen och teknologi till USA:s nya luftförsvarssystem DIVAD
            — Divisional Air Defense. Till detta system har såväl Bofors som
            andra svenska företag fått order. DIVAD ingår som en viktig del
            i det ovan nämnda RDF och Sverige deltar på det sättet direkt
            i det ena stormaktsblockets upprustning. Vpk tar i särskilda motioner
            upp den svenska vapenexporten och JAS-projektet. Men det är nu
            nödvändigt att i den allmänna nedrust- ningsdebatten också peka
            på vilken dubbelroll Sverige spelar. Ett utförligare resonemang
            om de ekonomiska faktorernas roll i rustnings- sammanhang, som
            ligger till grund för krav också i denna motion, lämnas i de nämnda,
            tidigare vpk-motionerna.
          </p>
          <p xml:id="i-XHvUS8XGCq5kb7xRnRLCy5">
            Kärnvapnen i Europa
          </p>
          <p xml:id="i-E6Y547jbKUGd1LtHDGbCVX">
            1983 kommer att bli ett avgörande år när det gäller kampen mot
            kärnvapenupprustning i Europa. NATO-beslutet från 1979 om utplacering
            av Pershing II- och kryssningsmissiler i Europa står inför sitt
            praktiska förverkligande. Den växande fredsrörelsens motstånd
            mot dessa vapen kommer att anta allt aktivare och bredare former
            i Europas länder under 1983. I USA växer också motståndet mot
            Reagan-administrationens
          </p>
          <pb facs="riksdagen-motions-pdf/data/198283/mot_198283__194/mot_198283__194-004.pdf"/>
          <fw xml:id="i-YEnEjW3HQsQnR7KbgQEYEp">
            Mot. 1982/83:194 10
          </fw>
          <p xml:id="i-AkWgY99t5MkvNoCPs14aB4">
            rustningspolitik, inte minst av ekonomiska skäl. Men även frånsett
            de ekonomiska faktorerna har fredsopinionen i USA blivit aktivare
            än någon gång tidigare sedan Vietnamkrigets slut. Den s.k. frysrörelsen
            mot kärnvapen har haft stora framgångar, och dess krav sammanfaller
            med den europeiska fredsrörelsens. För Europas del gäller det
            dock framför allt att stoppa och småningom minska utplaceringen
            av kärnvapen avsedda direkt för det europeiska området. De vapen
            som är högaktuella är fortfarande de ovannämnda NATO-missilerna
            och de sovjetiska SS 20 samt motsvarande installationer. De utgöt
            ett hot mot hela Europas befolkning oavsett om den är bosatt i
            alliansfria/neutrala stater eller i länder som är medlemmar av
            endera stormaktsalliansen. Men även de direkta slagfältsvapnen,
            s.k. taktiska kärnvapen, som finns i stort antal på båda sidor
            måste ägnas stor uppmärksamhet. USA:s neutronbomb hör till denna
            typ av vapen. Sovjets förslag nyligen om en nedmontering av ett
            stort antal SS 20 mot att NATO avstår från utplacering av sina
            nya missiler har bemötts kallsinnigt i USA, men med visst intresse
            av andra NATO-medlemmar. Oviljan från USA:s sida att gå in i reella
            förhandlingar visar sig i att de nekar att räkna in kärnvapen
            av detta slag, som innehas av England och Frankrike samt egna
            baserade på t. ex. ubåtar utanför Europas kuster. Därav kravet
            från USA om att alla SS 20 måste avlägsnas för att de skall avstå
            från utplacering av Pershing II- och kryssningsmissiler. Det är
            ett direkt, nationellt, svenskt intresse att utplacering av dessa
            vapen stoppas. Kryssningsmissilernas tänkta banor utgör ett hot
            mot Sverige, som ännu ingen kunnat förklara hur vårt land skall
            kunna möta. Regeringen måste sätta in all möjlig kraft för att
            försöka åstadkomma en lösning av detta och andra problem rörande
            kärnvapen i Europa under 1983. Förslaget under hösten 1982 om
            en kärnvapenfri korridor genom Europa var ett bra initiativ som
            förtjänar allt stöd. Det berör ju också de ovannämnda slagfältsvapnen
            som inte får glömmas bort i sammanhanget. Även frågan om Norden
            som en kärnvapenfri zon måste drivas vidare med all kraft. Vpk
            tar upp den till behandling i en särskild motion.
          </p>
          <p xml:id="i-Y4G3xCV9BxHe13QvnqSJz">
            Kärnvapen — kärnkraft
          </p>
          <p xml:id="i-KRFUm5GsWHT68ixHPjGfX8">
            Utöver den ökande utvecklingen och produktionen av medeldistans-
            och slagfältsvapen av skilda slag, som utplaceras inte bara i
            Europa utan över hela världen, växer också lagren och installationerna
            av strategiska kärnvapen. Den tekniska utvecklingen på området,
            som lett till allt större effektivitet hos vapenbärarna/missilerna,
            det ökande antalet stridsspetsar som kan medföras av varje sådan
            missil och den fantastiskt förbättrade precisionen och träffsäkerheten
            hos varje enskild stridsspets/laddning, har medfört att nya strategier
            utarbetats på kärnvapenområdet. Terrorbalansen, i den mån den
            har funnits, håller på att upplösas. De nya vapnen, som möjliggör
            direkt förstörelse av landbaserade missiler och ökar sårbarheten
            för marinbaserade
          </p>
          <pb facs="riksdagen-motions-pdf/data/198283/mot_198283__194/mot_198283__194-005.pdf"/>
          <fw xml:id="i-VWn2BrVGhqqANRx3jurh4L">
            Mot. 1982/83:194 i
          </fw>
          <p xml:id="i-Vbpr5xx4vCKJpE3YGRJdCK">
            och luftburna, har på nytt väckt liv i tankarna om förstaslagsförmåga.
            Detta i sin tur har medfört teorier om automatisk avfyring av
            egna missiler. Detta skall ske genom datastyrning, när tillräckligt
            många uppgifter om motstån- darsidans åtgärder matats in och utan
            klartecken vare sig från statschefer eller andra ansvariga. Försvarsåtgärder,
            som vidtas för de egna missilerna, kan också starta en ny rustningsvåg
            på anti-robotområdet, vilket riskerar att riva upp de avtal som
            finns där. Vapenutvecklingen på kärnvapenområdet har således medfört
            ökad osäkerhet och instabilitet. Tröskeln för kärnvapenkrig har
            sänkts. Ändå säger sig både USA och Sovjet vara tvingade att skaffa
            sig allt flera och modernare kärnvapen för att öka sin säkerhet.
            Reagan-administrationen i USA är fast besluten att genomdriva
            det nya systemet för landbaserade missiler, MX, trots hårt motstånd
            från allmänheten och i kongressen. Sovjet beräknas ha genomfört
            en modernisering av sina strategiska kärnvapen i mitten av 1980-talet.
            Båda parter satsar stort på u-båtsbaserade kärnvapen, med såväl
            nya fartyg som vapenbärare. USA bygger ut och moderniserar sitt
            bombflyg medan Sovjet på detta område i stället satsar på ett
            högeffektivt luftförsvarssystem. SIPRI beräknar att USA och Sovjet
            tillsammans förfogar över en kärnvapenkapacitet som motsvarar
            en halv miljon Hiroshimabom- ber. Utöver dessa och andra kärnvapenmakters
            arsenaler ökar nu också mycket snabbt riskerna för en spridning
            av kärnvapen till en rad andra länder. De som oftast brukar nämnas
            i sammanhanget är Pakistan, Irak, Argentina, Sydkorea och Brasilien.
            Det betraktas mer eller mindre som ett faktum att Israel och Sydafrika
            redan har kärnvapen, även om det naturligtvis inte erkänns. Ökningen
            av kärnvapenladdningar hos redan etablerade kärnvapenstater och
            den förestående uppladdningen hos de ovannämnda nya gör att efterfrågan
            på plutonium för vapenbruk också ökar drastiskt. I de nya typer
            av kärnladdningar, t. ex. neutronbomber, som nu utvecklas är det
            nödvändigt att ersätta uran med plutonium för att nå tillräcklig
            effektivitet. Detta har medfört att plutonium producerat i vanliga
            kärnkraftsreaktorer blivit en viktig resurs för kärnladdningar.
            Nya metoder för att utvinna plutonium har utvecklats, alltmer
            försvinner från olika länders kärnkraftsanläggningar och det internationella
            atomener- giorganet, IAEA, har förlorat kontrollen över världens
            plutoniumtillgångar. Nyligen utfärdade IAEA en skarp varning till
            Pakistan för att landet smugglat undan plutonium från sina kärnkraftsanläggningar.
            Den viktiga frågan i sammanhanget är om använt bränsle från kärnkraftsreaktorerna
            går till upparbetning eller ej. Den har behandlats av den s.k.
            INFCE- konferensen (International Nuclear Fuel Cycle Evaluation),
            som ägde rum åren 1977-1980 med deltagande av ett 50-tal stater,
            däribland Sverige. Det vid upparbetningen erhållna plutoniumet
            kan återanvändas i bridereaktorer eller i vanliga lättvattenreaktorer,
            då inblandat med uran till s. k. MOX- bränsle (Mixed Oxide Fuel).
            Plutoniumet kan också lagras eller förr eller
          </p>
          <pb facs="riksdagen-motions-pdf/data/198283/mot_198283__194/mot_198283__194-006.pdf"/>
          <fw xml:id="i-GNVipKDWtT95pLUYR2WKkE">
            Mot. 1982/83:194 12
          </fw>
          <p xml:id="i-YFjTJuLYf3vTpUCR7fdAKK">
            senare vidarebehandlas för vapentillverkning. INFCE-rapporten
            fastslår att upparbetningsplutonium kan komma till användning
            för vapenframställning och att detta inte motsagts av någon kärnvapenstat.
            Rapporten säger också att upparbetning medför ökade risker för
            spridning av plutonium genom stöld eller åsidosättande av de internationella
            bestämmelserna. Höga krav på kontroll måste ställas, men frågan
            om spridning är enligt INFCE i huvudsak politisk. Sambandet kärnkraft-kärnvapen
            blir således alltmera uppenbart. Det finns inga fredliga atomer.
            All spridning av teknologi och kunnande inom kärnkraftsområdet
            bidrar också till spridning av kärnvapen. Icke- spridningsavtalet
            har alltid varit ett bräckligt instrument och det förlorar alltmer
            i betydelse. Ett skrämmande delproblem i denna fråga är den ökande
            användningen av kärnkraft i rymden. Att Sovjet använt små reaktorer
            som energikälla i sina satelliter har varit känt sedan 1978. Användningen
            har förmodligen inte minskat sedan dess. Nu planerar USA att utrusta
            sina satelliter med reaktorer på upp till 100 MW. De energislukande
            installationerna klarar inte längre sitt energibehov med solceller.
            Sverige måste här ta initiativ till förhandlingar siktande till
            förbud mot användning av kärnkraft i rymden. När det gäller spridningen
            av kärnkraft och därmed kärnvapen, spelar Sverige precis som inom
            vapenexportens område en ful dubbelroll. Å ena sidan anklagar
            Sverige och dess regeringar kärnvapenländerna för deras rustningar
            och talar mycket om faran för spridning av kärnvapen. Å andra
            sidan arbetar vårt land frenetiskt för att sprida sitt kunnande
            och sina produkter inom kärnkraftsområdet på världens alla exportmarknader.
            Dessutom har de borgerliga regeringarna beslutat om upparbetning
            av svenskt reaktoravfall och tecknat kontrakt om detta med Frankrike,
            ett land som inte visat någon större återhållsamhet när det gäller
            kärnvapen. Den socialdemokratiska regeringen vidhåller att kontraktet
            om upparbetning skall fullföljas, trots att man i opposition riktat
            skarp kritik mot detta och uttalat sig mot upparbetning av svenskt
            reaktoravfall. Dessa dubbla ställningstaganden är ohållbara. Sverige
            måste aktivt arbeta för att hindra spridningen av kärnkraftsteknologi
            och omedelbart avbryta all upparbetning av sitt kärnkraftsavfall.
          </p>
          <p xml:id="i-8wCwaEWuKmFZvGJCY6cc4W">
            Militariseringen av rymden
          </p>
          <p xml:id="i-9D5nNW25tncpkMzDX7jBcu">
            Tre fjärdedelar av alla satelliter som sänds upp i omloppsbanor
            omkring jorden är avsedda för militära ändamål. Styrsystemen för
            de nya kärnvapen- missilerna fordrar satellitövervakning. Spanings-
            och övervakningssatelliter används för att kontrollera motståndarsidans
            åtgärder. När det gäller väder- och kommunikationssatelliter är
            de användbara för både civila och militära ändamål. USA:s framgångar
            med rymdfärjan/skytteln Colombia är också ett steg mot rymdens
            militarisering. Långt utvecklade system av anti-satelliter, avsedda
            för bekämpning av motståndarsidans satelliter, innehas av både
          </p>
          <pb facs="riksdagen-motions-pdf/data/198283/mot_198283__194/mot_198283__194-007.pdf"/>
          <fw xml:id="i-XKHJGwuTj6UH2VCvGRBYc6">
            Mot. 1982/83:194 13
          </fw>
          <p xml:id="i-8QPQTsVggpCJAJVAQU189H">
            USA och Sovjet. Dessa system kommer förmodligen snart att utrustas
            med högenergivapen, laser av olika slag, om så inte redan har
            skett. Det är en av anledningarna till den planerade ökningen
            av kärnkraftsreaktorer i satelliter för att klara det större energibehovet.
            Denna utveckling är oroande. FN:s rymdfördrag från 1967 innehåller
            endast förbud mot placering av kärnvapen och andra massförstörelsevapen
            i rymden. Det är inte längre tillräckligt. Sverige bör arbeta
            för en utvidgning av förbudet till att omfatta också andra vapentyper
            och för förbättrade internationella kontrollmöjligheter. Det under
            FN:s första nedrustningssession väckta förslaget om en internationell
            övervakningssatellit vore kanske en framkomlig väg. Kostnaden
            för en sådan är endast en bråkdel av vad som läggs ut på övriga
            satellitsystem.
          </p>
          <p xml:id="i-KwUtenvEir1rtwrWWoCQZW">
            Biologiska och kemiska vapen (BC-stridsmedel)
          </p>
          <p xml:id="i-MYSFtEXFABeMLbUAWHnEyY">
            I februari 1982 förklarade president Reagan att produktionen
            av kemiska stridsmedel, bl. a. nervgas, skulle återupptas efter
            13 års uppehåll. Motivet var som vanligt att USA kommit i underläge
            gentemot Sovjet, när det gäller sådana vapen. Till skillnad från
            andra vapenområden där påståendena om sådana ”gap” använts av
            USA för att rättfärdiga egen upprustning, är de flesta bedömare
            överens om att Sovjet här verkligen har ett övertag. Precis som
            på kärnvapenområdet är det dock ganska ointressant vem som besitter
            den största kapaciteten. BC-vapnen är i större grad än kärnvapen
            att betrakta som massförstörelsevapen, de är oerhört billiga i
            jämförelse med dem och kan spridas på alla upptänkliga sätt. Förmågan
            till ”överdödande” är således väl täckt och ytterligare produktion
            minskar stabilitet och säkerhet i stället för att öka dem. President
            Reagans beslut öppnar därför dörrarna till ett nytt område av
            kapprustning. Det är ett ödesdigert beslut, eftersom det hittills
            rått en viss återhållsamhet och funnits internationella överenskommelser
            om förbud på BC-området. Konventionen från 1972 om dessa vapen
            förbjuder utveckling, framställning och lagring av sådana vapen.
            Genom konventionen upprepas förpliktelserna i protokollet rörande
            förbud mot användandet av gaser i krig, undertecknat i Genéve
            1925. Konventionen från 1972 är undertecknad av både USA och Sovjet.
            Det finns inga effektiva skydd mot BC-stridsmedel. De hör till
            de mest effektiva och ohyggliga vapen som finns. Verkan av t.
            ex. nervgas är välkänd sedan 1940-talet. En droppe på oskyddad
            hud leder till döden inom ett par minuter, snabbare vid inandning.
            Vetenskapens och teknikens framsteg har på detta område, mer än
            på något annat, öppnat möjligheter till ny framställning och användning.
            Detta har uppmärksam- mats av militärer och tillverkare. Det finns
            således nu starka och effektiva påtryckningsgrupper för att öka
            produktionen av dessa förintelsevapen. Det är av största vikt
            för alla slags nedrustningssträvanden, att den förnyade vågen
            av upprustning inom BC-området stoppas. Sverige måste i FN kräva
            att konventionen från 1972 efterföljs. Inom landet måste resurser
          </p>
          <pb facs="riksdagen-motions-pdf/data/198283/mot_198283__194/mot_198283__194-008.pdf"/>
          <fw xml:id="i-FcPrTaV9JLNA5GUjBwJ17U">
            Mot. 1982/83:194 14
          </fw>
          <p xml:id="i-3GjJPUxe3QrgAiYJMeWRRx">
            satsas på information och upplysning om BC-stridsmedlens karaktär
            och verkningar. Till skillnad från kärnvapnen är alltför litet
            känt om dessa vapen bland den svenska allmänheten.
          </p>
          <p xml:id="i-RnvRK6U5gVmd1HRJtfDsWt">
            Anslag till fredsforskning och fredsarbete
          </p>
          <p xml:id="i-7WDsAaXGZBg7vy63jDioQw">
            I Sverige växer i dag en bred opinion mot alla slags rustningar.
            Denna opinion har starka rötter inom arbetarrörelsen och kvinnorörelsen.
            Freds- forskningen möter ökat intresse, och det material som tas
            fram vid universitetens avdelningar för fredsforskning och av
            SIPRI uppmärksammas såväl inom som utom landet. Fredsrörelsen
            är i bästa mening en folkrörel- se. Men samhällets stöd, både
            moraliskt och ekonomiskt, till fredsrörelser och fredsforskning,
            motsvarar inte detta breda intresse. SIPRI har utsatts för förtalskampanjer
            och nära nog förföljelse från reaktionära och militära kretsar
            i Sverige. Åtalet för spioneri mot fredsforskaren Owen Wilkes
            och påståendena att SIPRI är partiskt till förmån för Sovjet hör
            till bilden. Under de borgerliga regeringarna har SIPRI:s ställning
            försvagats genom mindre anslag och dess resurser minskat också
            på andra sätt. Socialdemokraterna föreslog i oppositionsställning
            ett anslag till SIPRI på 13 203 000 kr. för budgetåret 1981/82.
            I förhållande till detta förslag uppgår årets anslagsökning endast
            till blygsamma 177 000 kr. SIPRI:s egna äskande ligger på 13 858
            000 kr. Med tanke på de neddragningar som SIPRI under de två första
            åren av 1980-talet utsattes för och som socialdemokraterna påpekade
            i fjolårets motion kan det inte anses vara för mycket. SIRPI bör
            således få det anslag som begärts. Fredsforskningen vid universiteten
            startades från början genom personliga insatser från några unga,
            intresserade forskare. Det tog lång tid innan de nådde erkännande
            för sitt arbete och fick någotsånär rimligt stöd. Många studerande
            har under tiden läst in större eller mindre delar av de kurser
            som fredsforskningsavdelningarna trots detta ändå kunnat erbjuda.
            Därigenom har intresset för freds- och konfliktforskning ökat
            och kunskaperna breddats. Inrättandet av en professur i ämnet
            är ett senkommet erkännande av det arbete som nedlagts. Det är
            beklagligt att bedömningen av sökande till denna tjänst inte utförts
            med utgångspunkt från de speciella krav som måste ställas inom
            modern fredsforskning. Stödet till universitetens fredsforskning
            måste ökas, både ekonomiskt och med hänsynstagande till att de
            mest kvalificerade forskarna knyts till verksamheten. De svenska
            fredsrörelserna som verkar för att sprida opinion om nedrustning
            och fredsarbete hålls på sparlåga. Inflytandet från moderata samlingspartiet
            i de skiftande borgerliga regeringarna har utgjort en kraftigt
            tillbakahållande faktor. Moderaterna och andra reaktionära krafter
            har utnyttjat varje tillfälle att angripa fredsrörelsen och i
            stället propagerat för fortsatt upprustning både i Sverige och
            utomlands. Det borde nu finnas
          </p>
          <pb facs="riksdagen-motions-pdf/data/198283/mot_198283__194/mot_198283__194-009.pdf"/>
          <fw xml:id="i-XTjnuba3MnddMitCwBGBwY">
            Mot. 1982/83:194 15
          </fw>
          <p xml:id="i-H1Y6jGRh14yEZNgRYRrpS8">
            förutsättningar för en annan politik. Socialdemokraterna har
            i opposition föreslagit att stödet till fredsorganisationerna
            stegvis bör byggas ut till 1 promille av militärutgifterna. I
            dagsläget betyder det att ca 20 milj. kr. bör anslås till detta
            ändamål. Ett rimligt krav bör vara att detta genomförs under en
            femårsperiod, vilket innebär att 4 milj. kr. bör anslås för budgetåret
            1983/84. I årets budgetproposition säger sig regeringen ha tagit
            särskild hänsyn till fredsrörelsernas krav. De senaste årens engagemang
            i fredsfrågan och det aktiva, folkliga intresset för nedrustningssträvandena
            motiverar ökade anslag enligt propositionen. Men summan som anslås
            till direkt freds- och nedrustningsarbete, inkl. det nya anslaget,
            Information om freds- och nedrustningssträvande, på 1 000 000
            kr., uppgår endast till 1 418 000 kr. Det nya informationsanslaget,
            som alltså skall innebära det första steget mot ett anslag av
            1 promille av militärutgif- terna, är bara hälften så stort som
            i fjolårets socialdemokratiska motion, då det krävdes 2 000 000
            kr. till samma ändamål. Med den takten kommer det att ta 20 år
            innan enpromille-målet uppnås, under förutsättning att militärutgifterna
            hålls oförändrade! Och det är det väl ingen som räknar med! Under
            försvarsdepartementets anslag beviljar samtidigt regeringen 64
            300 000 kr. till Frivilliga försvarsorganisationer m. m. för deras
            arbete. Proportionerna säger mycket om vilken vikt regeringen
            i verkligheten lägger vid fredsrörelsernas verksamhet. Om det
            ligger allvar bakom talet om fredsrörelserna och förslaget om
            1 promille av militärutgifterna, som ett rimligt mål för stödet
            till dem, måste anslaget höjas med 3 000 000 kr. Stödet skall
            kunna utgå till alla organisationer som har information om nedrustning
            på sitt program. De redan etablerade fredsorganisationerna måste
            få bättra på sina dåliga direkta anslag med bidrag från det nya
            informationsanslaget. Det kan gälla när man ordnar studier, seminarier
            och kurser inom området eller på annat sätt bidrar till att sprida
            kunskap om rustningen i världen och hur den skall bekämpas. Med
            stödet måste också kunna utgå till de nya grupper som nu alltmera
            aktivt arbetar med freds- och nedrustningsfrågor, t. ex. olika
            yrkesgrupper för fred, kristna grupper i eller utanför Kristna
            fredsrörelsen och andra.
          </p>
          <p xml:id="i-XQA9pAnmJPWkPrbTkXpB7f">
            Hemställan
          </p>
          <p xml:id="i-LPohFHxZdoKRhMZiwoMZC9">
            Med hänvisning till det anförda föreslås 1. att riksdagen uttalar
            att Sverige i det fortsatta nedrustningsar- betet på ett tydligare
            sätt bör framhålla ekonomiska och marknadsmässiga faktorer, t.
            ex. kampen om råvarorna, som ligger bakom rustningarna, 2. att
            riksdagen hos regeringen hemställer om åtgärder som förhindrar
            att svensk industri deltar i USA:s och NATO:s upprustning genom
            leveranser till DIVAD-projektet,
          </p>
          <pb facs="riksdagen-motions-pdf/data/198283/mot_198283__194/mot_198283__194-010.pdf"/>
          <fw xml:id="i-XZyUnY7xwdKTL4eA4yjpkN">
            Mot. 1982/83:194 16
          </fw>
          <p xml:id="i-Wuu3hxiAPBLUXdTSUz42wX">
            3. attriksdagen som sin mening ger regeringen till känna vad
            som i motionen anförts om behovet av aktiva, svenska åtgärder
            mot kärnvapenupprustningen i Europa, med speciell inriktning på
            de kryssningsrobotar som kan tänkas kränka svenskt territori-
            um, 4. att riksdagen hos regeringen hemställer att den tar initiativ
            för att begränsa spridningen av kärnkraftsteknologi, särskilt
            för användning i rymden, 5. att riksdagen hos regeringen hemställer
            om beslut om förbud mot utförsel av alla radioaktiva ämnen som
            kan användas för tillverkning av kärnvapen, 6. attriksdagen hos
            regeringen hemställer att den tar initiativ för att begränsa militariseringen
            av rymden och till en utvidgning av de internationella kontrollåtgärderna
            på området, 7. attriksdagen hos regeringen hemställer att den
            i FN kräver att konventionen från 1972 om förbud mot biologiska
            och giftiga vapen efterföljs, 8. att riksdagen hos regeringen
            begär omedelbara åtgärder för information och upplysning om BC-stridsmedlen
            bland den svenska allmänheten, 9. att riksdagen till Bidrag till
            Stockholms internationella freds- forskningsinstitut (F 4. Utrikesdepartementet)
            för budgetåret 1983/84 anvisar ett i förhållande till regeringens
            förslag med 478 000 kr. förhöjt reservationsanslag till 13 858
            000 kr., 10. att riksdagen hos regeringen hemställer om åtgärder
            för att stärka fredsforskningens ställning vid de svenska universiteten
            enligt motionens förslag, 11. att riksdagen till Information om
            freds- och nedrustningssträ- vanden (F 3. Utrikesdepartementet)
            för budgetåret 1983/84 anvisar ett i förhållande till regeringens
            förslag med 3 000 000 kr. förhöjt reservationsanslag till 4 000
            000 kr.
          </p>
          <p xml:id="i-K9WWaMS2tBS1MGSVqYV48N" type="date">
            Stockholm den 12 januari 1983
          </p>
          <div xml:id="i-TG5dtvycXW5ESsfgP9CYp4" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-UqzvPHFEErHnSFsyUmhr5K" type="signature">
              KARIN NORDLANDER (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p who="i-RbKNMUyo9hNCG3nSXBGQAq" type="signature">
              OSWALD SÖDERQVIST (vpk)
            </p>
          </div>
          <p xml:id="i-Jj4foUE9r7zn8mZiWr24WE">
            minab/gotab Stockholm 1983 73333
          </p>
        </div>
      </div>
    </body>
  </text>
</TEI>
