<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968-höst-ak--01258">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_ak__1258/mot_1968_höst_ak__1258-001.pdf"/>
      <fw xml:id="i-3Sxb2CfbVU2xSyT5sv2YaZ">
        4 Motion i Andra kammaren, nr 1258 år 1968
      </fw>
      <div xml:id="i-T2jGWNeJUkiF76fZUViwnV" type="motHeader">
        <div xml:id="i-GGd27PbmVELT9HFCxdHv9S" type="motTitle"/>
        <div xml:id="i-8U4PaTCPtioTnbHvUdM1zz" type="motSubmissionInfo"/>
      </div>
      <div xml:id="i-HkGrymCdohTqmEGaszvR1W" type="motBody">
        <div xml:id="i-Pwr1vYMBStQvHFjfBo9m8B">
          <p xml:id="i-HwpGnF5kZ66Th84xKBVRPk">
            Nr 1258
          </p>
          <p xml:id="i-DQaCLn2ngHmmy47hLGKtmk">
            Av herrar Elmstedt och Sundkvist, i anledning av Kungl. Maj:ts
            proposition nr 129, angående revidering av läroplan för grundskolan.
          </p>
          <p xml:id="i-T8QbggovPcBdsPpBWrocuE">
            (Lika lydande med motion nr 994 i Första kammaren)
          </p>
          <p xml:id="i-7QaXZjVygDBigkCJ6gLiPo">
            I Kungl. Maj:ts proposition nr 129 med förslag till revidering
            av läro- plan för grundskolan föreslås att 88 veckotimmar på grundskolans
            hög- stadium användes till obligatoriska ämnen, 11 till tillvalsämnen
            och 6 till fritt valt arbete. Beträffande tillvalsämnena föreslås
            fem alternativ: två s. k. B-språk, teknik, ekonomi och konst.
            Det kan ifrågasättas huruvida de tillvalsmöjligheter som sålunda
            ges i rimlig utsträckning tillgodoser de intresseinriktningar
            som kan föreligga. Skäl kan anföras för skapandet av ett tillvalsalternativ
            som svarar mot elevernas intresse för ungdomsledarskap, där också
            idrott och friluftsliv kom in som en väsentlig del. Ungdomsverksamheten
            har på senare år till- mätts allt större betydelse. Enligt vår
            mening bör särskild uppmärksam- het riktas på den fostrande verksamhet
            som ungdomsorganisationerna ägnar sig åt. Det bör bl. a. ske genom
            ökat stöd från samhällets sida för utbildning av ungdomsledare.
            Ett tillvalsalternativ av här åsyftat slag skulle ge inblickar
            i ämnen som psykologi, pedagogik, debatt- och föreningsteknik
            och dessutom vara in- riktat på idrott och friluftsliv. Det är
            angeläget, att skolan tillgodoser olika typer av intresseriktningar.
            Även de elever som är särskilt intresserade av här berörda frågor
            bör så- lunda få möjligheter att utveckla sina anlag. En vidgad
            förståelse för den fysiska träningens betydelse måste dessutom
            i sig betraktas som en sam- hällsangelägenhet. Det allmänna hälsotillståndet
            kan förbättras genom att den fysiska träningen intensifieras.
            Genom att låta idrott och friluftsliv in- gå i ett tillvalsalternativ
            på grundskolans högstadium kan man samla och aktivera den ungdom
            som har intresse för att verka som ledare och instruk- törer inom
            såväl idrotten som annan ungdomsverksamhet. Vidare kan en del
            elever antas föredra här ifrågavarande tillvalsalternativ med
            tanke på framtida yrkesval. Ett förverkligande av den här framförda
            tanken på ett tilläggsalternativ med inriktning på ungdomsledarskap
            bör kunna vara ett led i samhällets strävan att stimulera rekryteringen
            av ungdomsledare. I första hand måste
          </p>
          <pb facs="riksdagen-motions-pdf/data/1968/mot_1968_höst_ak__1258/mot_1968_höst_ak__1258-002.pdf"/>
          <fw xml:id="i-Kv7gUfvADGy9tWSrgt7ZrV">
            Motion i Andra kammaren, nr 1258 år 1968 5
          </fw>
          <p xml:id="i-WJMqJNJZuf1Sq8TJDEpbYp">
            naturligtvis syftet dock vara att skapa ett tillvalsalternativ
            som ett inte oväsentligt antal elever skulle finna ligga i linje
            med deras intresse. Enligt vår mening bör därför försök göras
            med ett sådant tillvalsalternativ och erfarenheterna av dessa
            försök bör sedan läggas till grund för en mera permanent ordning.
            Med stöd av vad som ovan anförts hemställes, att riksdagen vid
            sin behandling av Kungl. Maj:ts propo- sition nr 129 måtte i skrivelse
            till Kungl. Maj:t uttala, att försök må göras med tillvalsalternativ
            inriktat på ungdoms- ledarskap enligt i motionen anförda riktlinjer
            och att på grundval härav vunna erfarenheter må ligga till grund
            för utformningen av ett permanent tilläggsalternativ av detta
            slag.
          </p>
          <p xml:id="i-H9XtkK5d5jm3JfD9DDVpsQ" type="date">
            Stockholm den 30 oktober 1968
          </p>
          <div xml:id="i-H1ZjtYoQQswNKMXhnjeYY5" type="signatureBlock">
            <p xml:id="i-EnoSCoPMLe3W8ZMU6FddmN" who="i-P4Whrc3PQ9jPwPpdLqCHem" type="signature">
              Claes Elmstedt (cp)
            </p>
            <p xml:id="i-88JZ22n8gh9rsz16yRCKEU" who="i-N3aYKF4kBnV2748MhAsbdj" type="signature">
              Tage Sundkvist (cp)
            </p>
          </div>
        </div>
      </div>
    </body>
  </text>
</TEI>
