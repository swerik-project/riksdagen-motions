<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00419">
  <teiHeader>
    <fileDesc>
      <titleStmt>
        <title>Växtgenetiska resurser</title>
        <author corresp="i-UFTZBKNRWWLXUXAtcCcVfH">av Tina Ehn (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Växtgenetiska resurser</title>
          <idno type="rdwebb">GY02MJ419</idno>
          <rs type="number">MJ419</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ419/text</ref>
          <ref type="dokument_url_html">http://data.riksdagen.se/dokument/GY02MJ419</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ419</ref>
          <ref type="doc">http://data.riksdagen.se/fil/3E172BD0-1B29-47D8-B63A-2EFB79D68DC4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SSNBYxEzm5LjYMk4strCTN" type="signed"/>
        <correspContext corresp="i-SSNBYxEzm5LjYMk4strCTN">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="numbering" xml:id="i-T5RFNhxf9YWfRn6QywNPq4">
          <date when="2010-10-29"/>
        </correspAction>
        <correspAction type="submission" xml:id="i-VuDhKip5Fcvj7soBNWkW1y">
          <date when="2010-10-27"/>
        </correspAction>
        <correspAction type="transfer" xml:id="i-N1hXmQfoV8MAS2632xBqeT">
          <date when="2010-10-27"/>
        </correspAction>
        <correspAction type="assigned" xml:id="i-XGskRobraAwwGHCxcgnQiW"/>
        <correspContext corresp="i-XGskRobraAwwGHCxcgnQiW">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-H3H41fv2QYqgxyEaAHFm1v">
            Förslag till riksdagsbeslut
          </head>
          <p xml:id="i-6TWk3thE4Xj4VUrVk8KUx1">
            Riksdagen tillkännager för regeringen som sin mening vad som
            anförs i motionen om att snabbutreda vilka ytterligare åtgärder
            som behövs för att syftet med Nordgens nya säkerhetslager för
            att bevara nordiska fröer ska kunna uppfyllas.
          </p>
        </div>
        <div type="motContent">
          <head type="h1" xml:id="i-8qLsmksZU8pzTbxJndMzCC">
            Motivering
          </head>
          <p xml:id="i-PqapsE5PFYQzqr5mMVpmXi">
            För tre år sedan slogs de olika nordiska genbankerna samman till
            Nordgen. Under det gångna året har det nya säkerhetslagret för
            fröer på Svalbard börjat fyllas och fått stor uppmärksamhet. Det
            skedde lägligt därför att insamlingar av värdefullt genetiskt
            material pågår i enlighet med FAO:s internationella fördrag om
            växtgenetiska resurser för livsmedel och jordbruk. Samtidigt avvecklas
            av ekonomiska skäl olika befintliga växtgenetiska samlingar inom
            företag och institutioner. Till synes kan dessa värdefulla samlingar
            i stället överföras till säkerhetslagret och därmed bevaras för
            all framtid.
          </p>
          <p xml:id="i-FNRb6oBWUJgCZCxy6pqPCf">
            Ett sådant långsiktigt bevarande kräver dock förberedelser av
            olika slag, dels genetisk katalogisering före bevarandet av varje
            fröprov, så att framtida beställningar kan göras från säkerhetsarkivet,
            dels att huvuddelen av materialet förodlas en gång innan det bevaras
            eftersom de gamla samlingarna som regel inte håller den biologiska
            kvalitet som krävs för långtidslagring. De närmaste åren krävs
            det således en extra­ordinär arbetsinsats för att rädda olika
            genetiska samlingar av i första hand lantbruks­växter och för
            att det nya säkerhetslagret ska kunna användas på det sätt som
            har avsetts.
          </p>
          <p xml:id="i-CH5pvKtftwCcH9m316yQAf">
            Samtidigt har emellertid anslagen från Nordiska ministerrådet
            till Nordgen skurits ned, kanske därför att man har bedömt att
            bevarandefrågan är löst i och med tillkomsten av säkerhetslagret.
            Detta är mycket olyckligt. Om säkerhetslagret inte kan användas
            som planerat riskerar det att framstå som en felinvestering.
          </p>
          <p xml:id="i-XMFNnZwpcfy1a1Aj4a96hW">
            Det finns samtidigt risk för att värdefullt genetiskt material
            för framtida växtförädling säljs och då inte blir möjligt att
            utnyttja för växtförädling med exempelvis inriktning på nordiska
            förhållanden.
          </p>
          <p xml:id="i-KrB1zZG23UWMc3YK1XBLw2">
            Den akuta situation som nu har uppstått till råga på allt under
            FN:s internationella år för biologisk mångfald kan få allvarliga
            konsekvenser för framtida möjligheter att säkerställa livsmedelsförsörjningen,
            särskilt om nya växtsjukdomar och växtskadegörare uppträder i
            samband med att klimatförhållandena fortsätter att förändras.
            Dessutom hotas både svenskt och nordiskt fullgörande av FAO:s
            internationella fördrag om växtgenetiska resurser för livsmedel
            och jordbruk, liksom även Riokonferensens beslut om CBD (Convention
            on Biological Diversity). Dessa negativa konsekvenser måste undvikas!
            Regeringen bör därför snabbutreda vilka ytterligare åtgärder som
            behövs för att syftet med det nya säkerhetslagret ska kunna uppfyllas.
          </p>
        </div>
        <div type="motSignatures">
          <list>
            <item xml:id="i-BRXvyKBcgqa5WJo5Wn4BEq" who="i-UFTZBKNRWWLXUXAtcCcVfH">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
