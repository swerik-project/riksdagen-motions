<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-KU-00413">
  <teiHeader>
    <fileDesc>
      <titleStmt>
        <title>Ändring i sekretesslagen</title>
        <author corresp="i-UFZGewHDwtGkFra772Gsp6">Rosa Östh (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i sekretesslagen</title>
          <idno type="rdwebb">G902K413</idno>
          <rs type="number">K413</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/G902K413/text</ref>
          <ref type="dokument_url_html">http://data.riksdagen.se/dokument/G902K413</ref>
          <ref type="dokumentstatus_url_xml">http://data.riksdagen.se/dokumentstatus/G902K413</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFZGewHDwtGkFra772Gsp6</idno>
            <name>Rosa Östh</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UCxxXjZCV1YJJP5ar6VL85" type="signed"/>
        <correspContext corresp="i-UCxxXjZCV1YJJP5ar6VL85">
          <note type="signatory" corresp="i-UFZGewHDwtGkFra772Gsp6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_k_413/mot_198586_k_413-001.pdf"/>
      <div xml:id="i-2qYMdRbnQiRSdjSKSjKuUp" type="motHeader">
        <div xml:id="i-Wus38syoybihGwjCuRd7eB" type="motTitle"/>
        <div xml:id="i-QELeRxy9wNJcUfLUKkZkDp" type="motSubmissionInfo"/>
      </div>
      <div xml:id="i-TqiR4mvUT9XtoFyaneHgJA" type="motBody">
        <div xml:id="i-5ot7g7xaMFGPsMxDviqmqf">
          <p xml:id="i-PdzgxRBdb6tVZWdAwLqiqp">
            Motion till riksdagen 1985/86:K413
          </p>
          <p xml:id="i-EMdYLbgvoy5YFsGXiyqZpq">
            Rosa Östh (c)
          </p>
          <p xml:id="i-GxLFasAmUceixvWwdTuRRw">
            Ändring i sekretesslagen
          </p>
          <p xml:id="i-TBBaoXHiBweVuBMNjmmKgd">
            Enligt 7 kap. 3 $ sekretesslagen kan sekretessen inom hälso-
            och sjukvården i vissa fall mot huvudregeln i 14 kap. 4 $ sekretesslagen
            gälla även gentemot den som erhåller vård eller behandling. Detsamma
            gäller numera efter en lagändring 1982 även när sådana uppgifter
            förekommer inom t. ex. försäk- ringskassa (7 kap. 7 $ sekretesslagen).
            Ytterligare en inskränkning i rätten för den vård- eller behandlingssökande
            att få del av uppgifter i sitt eget ärende föreligger enligt 7
            kap. 6 $. Detta stadgande, som tar sikte på utsagor av enskild
            om någons hälsotillstånd eller andra personliga förhållanden,
            avser uppgifter såväl inom hälso- och sjukvården som inom socialtjänsten.
            Även denna regel gäller numera på försäkringsområdet. Nu angivna
            regler har tillkommit dels för att skona den enskilde själv, dels
            för att förhindra att tredje man utsätts för repressalier. Uppgifterna
            åtnjuter emellertid inte samma sekretesskydd var de än förekommer.
            En allvarlig brist i regelsystemet är, enligt min mening, att
            skyddet inte lagligen torde kunna upprätthållas hos besvärsnämnden
            för rättshjälpen och hos domstolsverket i samband med besvär över
            beslut i ärenden om rättshjälp av psykiatriska nämnden, utskrivningsnämnderna
            och beslutsnämnderna för psykiskt utvecklingsstörda. Det har visat
            sig att det i rättshjälpsärenden ofta krävs tillgång till patien-
            ters journal. Detta leder till att patienten därvid kan få del
            av uppgifter som läkare ansett det angeläget att undanhålla honom
            av behandlingsskäl. Han kan vidare få uppgifter om vad närstående
            eller andra berättat för t. ex. en läkare. Detta kan, när det
            gäller farliga patienter, innebära allvarliga risker för repressalier
            mot uppgiftslämnarna. Jag har tidigare tagit upp denna fråga i
            motion 1982/83:854 och motion 1984/85:477. Konstitutionsutskottet
            anför i betänkande KU 1983/84:29: ”Enligt ut- skottets mening
            bör utvidgningar av sekretessen inte företas i annat fall än när
            det finns starka skäl härför. Såvitt utskottet erfarit har den
            nu gällande ordningen inte medfört några olägenheter för de myndigheter
            som berörs.” Denna uppfattning vidhålls av utskottet i betänkande
            1985/86:13. Dess- utom tilläggs: ”Det kan enligt utskottets mening
            förutsättas att sådana käns- liga uppgifter som avses i motionen
            oftast inte behöver vara tillgängliga.” KU:s motiv för att avstyrka
            motionerna kan inte anses acceptabla. Ett system där besvärsnämnden
            och domstolsverket underlåter att infordra underlaget för det
            beslut som skall prövas är minst sagt diskutabelt. Det betyder
            att man där avgör målet på annat, mindre omfattande material än
            vad som förelegat hos den beslutande myndigheten. När det gäller
            princip-
          </p>
          <pb facs="riksdagen-motions-pdf/data/198586/mot_198586_k_413/mot_198586_k_413-002.pdf"/>
          <p xml:id="i-4XFugtqKuvXT2j7jF7Y3sx">
            frågor om rättshjälp och ersättning till det offentliga biträdet
            när denne ägnat sig åt kurativa insatser ter det sig egenartat
            att godta att journalmateri- al inte införskaffas. Det finns ytterligare
            en viktig aspekt. Patienterna frågar ofta om sekretess- skyddet
            för sina journaluppgifter. De är angelägna att uppgifterna inte
            sprids i onödan. Den skälighetsavvägning vid utlämnande till annan
            myn- dighet som anges i 14 kap. 3 $ första stycket sekretesslagen
            får inte ske när journalhandlingar finns hos socialtjänsten eller
            hälso- och sjukvården men däremot när samma handlingar finns hos
            besvärsnämnden och domstols- verket. Det skulle vara beklagligt
            om en patient avstod från att besvära sig i ett rättshjälpsärende
            av denna anledning. Vidare förekommer det inte säl- lan besvär
            i rättshjälpsärenden från patienter i vars journaler finns uppgif-
            ter som de inte får se enligt 7 kap. 3 och 6 $$ sekretesslagen.
            Det kan inte uteslutas att en patient får reda på detta förhållande
            och vänder sig till besvärsnämnden enbart för att på så sätt ”bakvägen”
            få ut sin journal. Finns handlingen där och är patienten part
            är besvärsnämnden skyldig att kom- municera handlingen med patienten
            enligt förvaltningslagens bestämmel- ser. Ytterligare en aspekt
            kan beröras, som gäller skyddet för uppgiftslämna- re. Innan någon
            lämnar en känslig uppgift om någon och där uppgiftsläm- naren
            riskerar allvarliga obehag om detta kommer fram till den berörda
            personen, frågar ofta uppgiftslämnaren om sekretesskyddet. Därvid
            läm- nas ofta den felaktiga uppgiften att detta skydd är fullständigt.
            Så är inte fallet i de sammanhang som i motionen anförts. Det
            kan med fog befaras att allmänhetens vilja att lämna känsliga
            uppgifter minskas avsevärt om påta- lade brister blir kända. Det
            bör påpekas att såväl socialstyrelsen som psykiatriska nämnden
            i sina yttranden över betänkandet Rättshjälp, Offentliga biträden,
            organisa- tionsfrågor m. m. (SOU 1985:4) framhållit bristerna
            i nuvarande lagstift- ning. Psykiatriska nämnden har även tidigare
            tagit upp frågorna om sekre- tessproblematiken i yttrande till
            justitiedepartementet och i en skrivelse till konstitutionsutskottet.
            Ifrågavarande sekretesskydd bör ges en sådan omfattning att det
            kan anses motsvara de krav som motsvarar desamma, nämligen att
            skydda den enskilde själv och att förhindra att tredje man utsätts
            för repressalier. Med anledning av det ovan anförda anser jag
            att en lagändring är påkal- lad. I första hand synes det lämpligt
            att ändra 9 kap. 10 $ sekretesslagen så att samma skydd som enligt
            7 kap. 3 $ m. fl. kommer att gälla. Vederböran- de utskott bör
            ges i uppgift att utarbeta lagtext.
          </p>
          <p xml:id="i-Ahh9aZELTJjVp3Fh3ftegx">
            Hemställan
          </p>
          <p xml:id="i-6DPHdhrhnUkNiZiDft6Pip">
            Med hänvisning till vad som i motionen anförts hemställs att
            riksdagen hos regeringen begär en sådan ändring i sekretessla-
            gen att sekretesskyddet enligt 9 kap. 10 $ sekretesslagen kommer
            att omfatta också de fall som anges i 7 kap. 3 och 6 $$ i sekretesslagen.
          </p>
          <p xml:id="i-KrRueoV8hgXFai8S2oCSCh" type="date">
            Stockholm den 27 januari 1986
          </p>
          <p xml:id="i-Nd2dca8gUczwYNRSf8JUBV">
            Rosa Östh (c)
          </p>
          <p xml:id="i-89E1AYsoFWXhmVz4CTKbPu">
            Mot. 1985/86 K413
          </p>
        </div>
      </div>
    </body>
  </text>
</TEI>
