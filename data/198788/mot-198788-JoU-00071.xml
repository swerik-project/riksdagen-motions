<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-JoU-00071">
  <teiHeader>
    <fileDesc>
      <titleStmt>
        <title>med anledning av prop. 1987/88:150 med förslag till  slutlig reglering av statsbudgeten för budgetåret  1988/89, m. m. (kompletteringsproposition)</title>
        <author corresp="r-0 i-GTDxf4NudVQ4es4EhotQR1 i-GTDxf4NudVQ4es4EhotQR1 i-GTDxf4NudVQ4es4EhotQR1">av Sten Svensson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1987/88:150 med förslag till  slutlig reglering av statsbudgeten för budgetåret  1988/89, m. m. (kompletteringsproposition)</title>
          <idno type="rdwebb">GB02Jo71</idno>
          <rs type="number">Jo71</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GB02Jo71/text</ref>
          <ref type="dokument_url_html">http://data.riksdagen.se/dokument/GB02Jo71</ref>
          <ref type="dokumentstatus_url_xml">http://data.riksdagen.se/dokumentstatus/GB02Jo71</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xh8bTHWcvfhsVWsCdp86W1" type="basedOn"/>
        <correspContext corresp="i-Xh8bTHWcvfhsVWsCdp86W1">
          <ref>Proposition 1987/88:150</ref>
        </correspContext>
        <correspAction xml:id="i-6fWFNYJPsxKm2VXxvwEjnh" type="signed"/>
        <correspContext corresp="i-6fWFNYJPsxKm2VXxvwEjnh">
          <note type="signatory" corresp="r-0"/>
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-GTDxf4NudVQ4es4EhotQR1"/>
        </correspContext>
        <correspAction xml:id="i-8xTHc1em4iXxuwJuLyjjSw" type="submission">
          <date when="1988-05-11"/>
        </correspAction>
        <correspAction xml:id="i-Ju2NonyTVGBqwWcGWwnJwv" type="dismissal">
          <date when="1988-05-16"/>
        </correspAction>
        <correspAction xml:id="i-WEUQsCzYHnKcND4mrmuhBT" type="referral">
          <date when="1988-05-17"/>
        </correspAction>
        <correspAction xml:id="i-VTwbwpnjEUDV8jGwE2GZu4" type="assigned">
          <date when="2014-11-22"/>
          <time when="10:13:41"/>
        </correspAction>
        <correspContext corresp="i-VTwbwpnjEUDV8jGwE2GZu4">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_jo_71/mot_198788_jo_71-001.pdf"/>
      <div xml:id="i-KDhjRTjrbUcALfxz6eKhYo" type="motHeader">
        <div xml:id="i-PdU8T8XLmBVHvbAhCdgDxm" type="motTitle"/>
        <div xml:id="i-GZ68t5XjKuhPLsCdnhumuN" type="motSubmissionInfo"/>
      </div>
      <div xml:id="i-4nkR1tCXRCBP9RHTQLzB2h" type="motBody">
        <div xml:id="i-SBk82w4AJPSvgxfthZcA8L">
          <p xml:id="i-HKmVHWTJ8S48mKsXhuNYxY">
            Motion till riksdagen 1987/88:J071
          </p>
          <p xml:id="i-FttFMcAAA5469T78AqBiws">
            av Sten Svensson (m)
          </p>
          <p xml:id="i-EaozSMi4VHZisQSVS4ozK9">
            med anledning av prop. 1987/88:150 med förslag till slutlig reglering
            av statsbudgeten för budgetåret 1988/89, m. m. (kompletteringsproposition)
          </p>
          <p xml:id="i-CGHs8SCVtR8Cfyo1vLN99m">
            Enligt ett enhälligt riksdagsbeslut år 1977 uttalade sig riksdagen
            för en fullständig restaurering av Hornborgasjön i Skaraborgs
            län, en sjö som enligt det av Sverige underskrivna fördraget om
            speciellt skyddsvärda våtmarker (Convention on Wetlands) är en
            omistlig och viktig naturresurs. Efter åratal av utredande för
            mångmiljonbelopp står vi i dag, 11 år efter riksdagsbeslutet,
            nästan där vi började, med en sjö som inte är restaurerad och
            där ingen i dag kan säga när den egentliga restaureringen skall
            påbörjas och vara slutförd. Sveriges anseende ute i världen som
            värnare av omistliga naturvärden kan få sig en allvarlig knäck,
            eftersom vi ännu inte ens påbörjat den restaurering vi förbundit
            oss att genomföra. Regeringen har i propositionen berett riksdagen
            tillfälle att ta del av vad det föredragande statsrådet har anfört
            om restaureringen av Hornborgasjön. Bakgrunden är att naturvårdsverket
            hos regeringen har hemställt att få återkalla en till Vänersborgs
            tingsrätt, vattendomstolen, ingiven ansökan om restaurering. Samtidigt
            har naturvårdsverket upprättat ett alternativt förslag till ny
            ansökan hos vattendomstolen. Avsikten synes vara att få en formell
            bekräftelse på att intentionerna i 1977 års riksdagsbeslut inte
            längre skall följas. Lojaliteten mot det gällande riksdagsbeslutet
            uttrycks i propositionen (prop. 1987/88:150, bil. 7, sid. 7) på
            följande sätt: ”Det gamla företaget med sitt tillåtlighetsbeslut
            torde i dag i praktiken ha huvudsakligen historiskt intresse.”
            Det enhälliga riksdagsbeslutet från 1977 där det, bl. a. genom
            en vatten- ståndshöjning på 1,4 m., skulle åstadkommas en bestående
            värdefull våtmark och fågelsjö — till glädje och nytta för djurlivet
            och människorna — har sålunda inte resulterat i det riksdagen
            syftat till. Trots riksdagens uttryckliga uttalande, har regeringen
            givit naturvårdsver- ket i uppdrag att utreda ett helt annat restaureringsförslag.
            Det är anmärk- ningsvärt! Trots att många miljonbelopp nedlagts
            på förberedelser och valhänta restaureringsförsök — 40 milj. kr.
            hittills, för att citera miljöministern — och att det varje år
            i budgetpropositionen anslås miljonbelopp till det fortsatta restaureringsarbetet
            i sjön, har riksdagen icke fått en möjlighet att konstate- ra
            i vilken mån pengarna kommit sjön till nytta. I praktiken har
            riksdagen nu bara att godkänna eller förkasta äskandet om anslag.
            Mer än 20 års utredande inom statens naturvårdsverk har visat
            på den
          </p>
          <pb facs="riksdagen-motions-pdf/data/198788/mot_198788_jo_71/mot_198788_jo_71-002.pdf"/>
          <p xml:id="i-7LgvEnY8Q3PC3nfc8LnXo6">
            orimliga uppgiften att inom verket förena dess kompetens som
            vårdare av viktiga naturvärden med uppdraget att som byggherre
            i praktiken genomföra restaureringen av Hornborgasjön. Prestige,
            i förening med beslutsvånda liksom oförmåga att rätt samarbeta
            med markägarna/ortsbefolkningen med flera berörda sakägare i restaure-
            ringsfrågan har lett till att verket inte heller kunnat föra restaureringen
            till ett genomförande. Naturvårdsverket bedriver entreprenadverksamheten
            till stor del i egen regi. Man har bl.a. inom verket utvecklat
            maskinell utrustning, vilket sannolikt har påverkat kostnadsbilden
            i starkt negativ riktning. Det kan ifrågasättas om verket har
            tillräcklig kompetens för att svara för denna typ av entreprenadverksamhet.
            Verket borde ha tagit initiativ till en upphandling från kompetenta
            företag enligt sedvanligt anbudsförfarande. Naturvårdsverket har
            hamnat i en besvärlig dubbelposition. Dels skall verket vara övervakande
            myndighet, med uppgift att tillse att statsmakternas intentioner,
            uttryckta i riksdagsbeslutet 1977, blir genomförda. Dels har verket
            låtit utföra en verksamhet som man själv skall kontrollera. Det
            betydelsefulla projektet Hornborgasjön, internationellt uppmärk-
            sammat och prisbelönt för sin framsynthet, har genom den handläggning
            det fått inte kunnat följas av riksdagen! Detta utgör den viktigaste
            orsaken till att de mångmiljonbelopp som lagts ned på projektet
            inte lett till några redovisade resultat. Allt detta bekräftar
            vådan av att frångå gällande riksdagsbeslut utan att öppet klarlägga
            de motiv som till äventyrs måste ha förelegat. Även vad gäller
            kostnadsberäkningen (tabell, s. 7) bekräftas konsekven- serna
            av de avvikelser som gjorts från 1977 års beslut. ”Kostnaderna
            för restaureringen beräknas till ca 65 milj. kr. i prisnivån januari
            1980”, sägs om gällande riksdagsbeslut. Samtidigt anges (s. 7,
            tabellen) att det krävs ytterligare 101 milj. kr. för det ”gamla
            företaget”, utöver de drygt 40 milj. kr. som redan förbrukats.
            I sammanhanget bör noteras att riksdagens revisorer beslutat att
            ärendet om Hornborgasjöns restaurering skall föras upp på granskningsplanen
            (Protokoll 1987/88:15, $ 15.7.). Regeringen hävdar nu att ”ca
            70 milj. kr.” kan sparas genom det ”nya företaget”. Det saknas
            underlag i propositionen för en bedömning om ett sådant påstående
            är korrekt. Regeringen har inte visat på vilket sätt riksdagens
            utfästelser till markägare och andra intressenter kommer att utfalla.
            Det kan snarare bli så att avvikelsen från de fastlagda principerna,
            som innefattas i 1977 års beslut, kan utlösa en serie av rättsliga
            processer som kan vålla staten betydligt större kostnader än vad
            regeringen gör gällande i propositionen. 1977 års beslut visar
            att det var möjligt att uppnå enighet mellan olika intressenter
            med helt eller delvis motsatta intressen av saken. Fullföljandet
            av det ”nya företaget” bryter mot denna princip. Regeringen vill
            nu i direkt strid med markägarintressena genomdriva naturvårdsverkets
            nya förslag. Markägarna har hittills rättat sig efter 1977 års
            beslut och planerat framtiden för sina företag därefter. Nu förändras
            förutsättningarna i ett sådant slag att de kan sägas vara ett
            brott mot landets rättstraditioner. Regeringen anger i propositionen
            att naturvårdsverkets framställning har remissbehandlats och
          </p>
          <p xml:id="i-3BU2ipC4spTjVJ8EWhYcan">
            Mot. 1987/88 Jo71
          </p>
          <pb facs="riksdagen-motions-pdf/data/198788/mot_198788_jo_71/mot_198788_jo_71-003.pdf"/>
          <p xml:id="i-EJNqHYrHoRVfEqqQfB73EP">
            vilka remissinstanser som avgett yttrande. Däremot anger man
            inte vad remissinstanserna har anfört, vilket är mycket uppseendeväckande.
            Länsstyrelsen i Skaraborgs län anförde bl. a. följande:
          </p>
          <p xml:id="i-NnpuYBTBcPDkxj72opHdQm">
            Enligt länsstyrelsens uppfattning strider naturvårdsverkets nya
            förslag mot det av en enhällig riksdag år 1977 fattade principbeslutet
            om Hornborgasjöns restaurering. I det nu föreliggande förslaget
            saknas åtgärder som syftar till att undvika skador på utvecklingsbara
            jordbruk kring Hornborgasjön. Det är högst otillfredsställande
            att detta förslag inte bättre belyser ett möjligt hänsynstagande
            till ekonomiska och sociala konsekvenser för jordbrukets del.
            Lantbruksstyrelsen framhåller i sitt yttrande: Väger man samman
            olägen- heterna står det klart att restaureringen medför så betydande
            skador för jordbruket att det inte borde tillåtas enligt vattenlagen.
            Länsstyrelsen anser —i likhet med vad som anförts av berörda markägarint-
            ressen och LRF -— att regeringen måtte avvisa naturvårdsverkets
            senaste framställning och att i stället ålägga naturvårdsverket
            att skyndsamt fullfölja en etappvis restaurering av Hornborgasjön
            enligt det reviderade förslaget, dvs. att en första etapp utgörs
            av en lägre dämning enligt 1981 års ansökan men med bibehållande
            av de skadeförebyggande åtgärderna. Starka miljövårdsskäl talar
            för att det utvecklingsbara jordbruket skall skyddas genom invallning.
            Invallningen möjliggör en andra sjöhöjnings- etapp, vilken är
            nödvändig för fullgod sjörestaurering samt skapande och underhåll
            av sådana våtmarker som svarar mot det långsiktiga naturvårdsint-
            resset. Därmed tillgodoses de krav som uppställts i det av riksdagen
            år 1977 fattade principbeslutet. Länsstyrelsen vill avslutningsvis
            instämma i de synpunkter som berörda kommuner har anfört i sina
            yttranden, nämligen att skall norra Europas största naturvårdsprojekt
            bli framgångsrikt, så bör de som bor i området känna att de kan
            sluta upp bakom det på ett positivt sätt. Viktiga förutsättningar
            för detta är hänsynstagande till markägarnas önskemål och att
            staten står fast vid de utfästelser som innefattas i det nyssnämnda
            riksdagsbeslutet. Vattenlagens villkor om skadeförebyggande åtgärder
            och ekonomisk gottgörelse måste uppfyllas. Det är ett oeftergivligt
            villkor för ett restaure- ringsföretag av detta slag att konsekvenserna
            för de enskilda jordbruksföre- tagen i området liksom tekniska
            möjligheter till vattenreglering och dräne- ring av jordbruksmark
            beaktas och noggrant utreds. Med hänvisning till vad som ovan
            anförts, avstyrker länsstyrelsen förslaget att naturvårdsverket
            skall få regeringens medgivande att söka tillstånd för ett slutgiltigt
            restaureringsalternativ i enlighet med skrivelsen av den 20 december
            1985.
          </p>
          <p xml:id="i-BNwqCVwdq1gUi8gUQXaYqJ">
            Enligt naturvårdsverkets ursprungliga huvudförslag i ärendet,
            som bildade grundval för 1977 års riksdagsbeslut, skall ”en höjning
            av vattenståndet med upp till 2 m. garantera sjöns fortbestånd
            som fungerande sjösystem och fågelsjö för lång tid”. I enlighet
            med det ”nya företaget” skall medelvatten- ståndet i sjön ”höjas
            till + 119,8 m., dvs. ca 0,5 m. lägre än det tidigare restaureringsförslaget”.
            Detta strider mot lämnade limnologiska anvisning- ar. Det finns
            intet vetenskapligt dokumenterat material som stöder ett sådant
            ändrat ställningstagande. Regeringen nöjer sig med att konstatera
            att ”naturvårdsverket har ändrat uppfattning” och tillägger att
            ”naturvårdsver- ket gjort den bedömningen att vegetationen i sjön
            får en för fågellivet gynnsam utveckling med den reducerade vattenståndshöjningen”.
          </p>
          <p xml:id="i-82JXgNCMh1UJRxGPvAFjvw">
            Mot. 1987/88 Jo71
          </p>
          <pb facs="riksdagen-motions-pdf/data/198788/mot_198788_jo_71/mot_198788_jo_71-004.pdf"/>
          <p xml:id="i-ACbLV2FoNUyvzjNrYeVCM6">
            Faktum är att sjöbäckenet i Hornborgasjön fyllts med sediment
            medan de dränerade omgivningarnas nivå sjunkit. Denna process
            kommer efter en 80-centimetershöjning att fortsätta, och då det
            gäller uppgrundningen av sjön att accelerera. Produktionen av
            sedimentbildande material inom sjöområdet kommer nämligen att
            bli mycket hög (osedimentation, övergång från bladvass till säv);
            åldrandet kommer därmed att bli hastigt, och dränerande omgivande
            gyttje- och torvjordar kommer att sjunka. Utvecklingsförloppet
            kommer att resultera i tilltagande översvämningar. Således blir
            det en upprepning av händelseförloppet under första hälften av
            1900-talet, dvs. ett förlopp, för vilket förståelse efter hand
            erhölls i alla läger. Denna förståelse för sjöområdets utveckling
            krävdes för att den samför- ståndslösning som 1977 års riksdagsbeslut
            utgör skulle komma till stånd. Helhetsbilden har med naturvårdsverkets
            agerande gått förlorad! Osäkerhet hos verket när det gäller att
            i egen regi genomföra förberedande entreprenadarbeten/byggnadsarbeten
            i sjön liksom när det gäller att utveckla en lämplig maskinpark
            för ändamålet har inneburit stora kostnader för staten — kostnader
            som inte motsvaras av åstadkommen nytta. Eftersom verket — specialiserat
            på kunnande när det gäller naturvård — i stort saknar den kompetens
            som stora byggnadsföretag har vad gäller byggnadsverksamhet har
            kostnadsutvecklingen under de drygt 20 gångna årens utredande
            etc. varit svår att styra och överblicka. För att bryta denna
            olyckliga kostnadskrävande verksamhet som lett till så ringa resultat,
            krävs en ny organisation av restaureringsuppdraget, nämligen följande:
            En speciell kommitté/projektgrupp med enda uppdrag att genomföra
            restaureringen av Hornborgasjön (enligt riksdagens och regeringens
            upp- drag) bildas: Kommittén (projektgruppen) knyter för genomförandet
            till sig nödvändiga experter och sakkunniga, lägger ut själva
            byggnadsarbetet i sjön på entreprenad och väljer lämplig entreprenör
            för genomförandet. Naturvårdsverkets roll blir central i sammanhanget;
            verket har att med all sin viktiga kompetens utforma restaureringsuppdraget
            (utifrån riksdagsupp- draget), formulera hur en väl fungerande
            och bestående våtmark, Hornbor- gasjön, skall se ut när restaureringen
            är genomförd. En självklar konsekvens av att Hornborgasjön restaueras,
            med vatten- ståndshöjning som en beståndsdel, är att det sedan
            85 år bestående Hornborgasjöns sänkningsföretag avvecklas. En
            avveckling framstår som självklar med tanke på att detta företag
            har som uppgift att med olika åtgärder vidmakthålla resultaten
            av gångna tiders sjösänkningar i Hornbor- gasjön. Denna företagets
            enda uppgift är självklart oförenlig med uppgiften att på något
            som helst sätt medverka i en höjning av sjöns vattennivå. Med
            ovan nämnda tillvägagångssätt uppnås flera goda ting: Entreprenö-
            ren blir ansvarig för att uppdraget utförs på det sätt som kontraktet
            föreskriver, till den kostnad som stipulerats. Kostnaden är med
            andra ord för första gången fastslagen — inga obehagliga fördyringar
            drabbar projektet! Tidpunkt när restaureringen av sjön skall vara
            genomförd är också bestämd! Bygdens folk, de boende runt Hornborgasjön
            — inte minst lantbrukarna som är beroende av kunskaper om hur
            sjörestaureringen ekonomiskt påverkar deras näring — får klarhet
            i hur framtiden kommer att gestalta sig.
          </p>
          <p xml:id="i-PgAjvNu4q3edBWWc1sZBUK">
            Mot. 1987/88 Jo71
          </p>
          <pb facs="riksdagen-motions-pdf/data/198788/mot_198788_jo_71/mot_198788_jo_71-005.pdf"/>
          <p xml:id="i-X2w5XT7tyee2BdYqWEcwbg">
            Sist men inte minst, Sveriges anseende; förpliktelserna att enligt
            det undertecknade fördraget om speciellt skyddsvärda våtmarker
            återställa Hornborgasjön, fullföljs också. Den samförståndslösning
            som kännetecknade 1977 års beslut spolieras genom det ”nya företaget”.
            Regeringen begär i praktiken att riksdagen skall godkänna ett
            förfarande som innebär att naturvårdsverket får fullfölja ett
            projekt som står i direkt strid med berörda intressenters klart
            uttalade önskemål, vilket på vitala punkter sålunda är i strid
            med gällande riksdags- beslut. I motsats till det ”nya företaget”
            tar riksdagsbeslutet från 1977 sikte på att återställa produktionsförhållandena
            i sjön till en nivå, som i kvalitativt (växtslag) och kvantitativt
            (biomassa) hänseende ger till resultat en långlivad sjö. Det gällande
            riksdagsbeslutet har dessutom tillkommit av hänsyn till att den
            värdefulla jordbruksmarken runt sjön skall bevaras med avsikt
            att säkerställa kulturlandskapet runt sjön och för att skapa förutsättningar
            för bygdens befolkning att för framtiden vårda stränderna. Allt
            detta måste tillgodoses om man vill hävda att statens åtgärder
            skall vara i nivå med Sveriges åtaganden enligt den internationella
            våtmarkskon- ventionen, vilket var ett av syftena med gällande
            riksdagsbeslut. Propositionens innehåll är således av den beskaffenheten
            att det icke kan bilda underlag för en ändring av gällande riksdagsbeslut.
            Propositionen bör därför avvisas av riksdagen. Riksdagen har med
            hänsyn till rättssäkerheten ett ansvar för de utfästelser som
            staten gjort i enlighet med 1977 års beslut. Ett eventuellt ändrat
            riksdagsbeslut måste även nu bygga på ett samförstånd mellan de
            berörda parterna i samma mån som kännetecknade 1977 års beslut.
            Så länge dylika förutsättningar icke har uppnåtts, måste intentionerna
            i 1977 års beslut alltjämt gälla. Riksdagen bör med anledning
            av föreliggande proposition göra ett uttalande med denna innebörd.
          </p>
          <p xml:id="i-PpemdJUaAjorfHZRdVdbQD">
            Hemställan
          </p>
          <p xml:id="i-4Y6dD2xNZuygmb3jGVtDZV">
            Med åberopande av vad som ovan anförts hemställs
          </p>
          <p xml:id="i-DeKfse1GFzfnZfvzZKnXgq">
            att riksdagen med avslag på propositionen i motsvarande del som
            sin mening ger regeringen till känna vad som i motionen har anförts
            om principerna för det fortsatta arbetet med restaureringen av
            Hornbor- gasjön.
          </p>
          <p xml:id="i-VHfV33Wgp7xVgNZL69dqTd" type="date">
            Stockholm den 11 maj 1988
          </p>
          <p xml:id="i-XNRSusysR3m32n2LvnAEfg">
            Sten Svensson (m)
          </p>
          <p xml:id="i-QTeLpk86a3LuGmXUAKkUL6">
            Mot. 1987/88 Jo71
          </p>
        </div>
      </div>
    </body>
  </text>
</TEI>
