<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00822">
  <teiHeader>
    <fileDesc>
      <titleStmt>
        <title>Stå upp för Västsahara</title>
        <author corresp="i-3L2NmwsjEcuGo8fdwvHsQi i-EgqHRHVoW5y9USDYuNoYuA">av Magnus Manhammar och Hillevi Larsson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:822 av Magnus Manhammar och Hillevi Larsson (båda S)</title>
          <idno type="rdwebb">H802822</idno>
          <rs type="number">822</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802822/text</ref>
          <ref type="dokument_url_html">http://data.riksdagen.se/dokument/H802822</ref>
          <ref type="dokumentstatus_url_xml">http://data.riksdagen.se/dokumentstatus/H802822</ref>
          <ref type="docx">http://data.riksdagen.se/fil/A2CF5FD5-D54B-404B-B8AB-2FB2B5059C44</ref>
          <ref type="pdf">http://data.riksdagen.se/fil/571301DC-232C-4653-9EA4-1E4DD2DF7C00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LCUs1TB7py3yQokBmZmdLH" type="signed"/>
        <correspContext corresp="i-LCUs1TB7py3yQokBmZmdLH">
          <note type="signatory" corresp="i-3L2NmwsjEcuGo8fdwvHsQi"/>
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-HJbP3Ca2mSUpmzqQeT9gUW" type="submitted">
          <date when="2020-10-01"/>
          <time when="11:07:28"/>
        </correspAction>
        <correspAction xml:id="i-AbLCioMEtiEan5nMWD6S78" type="reviewed">
          <date when="2020-10-01"/>
          <time when="14:07:32"/>
        </correspAction>
        <correspAction xml:id="i-63GfHFr85rtg8sBTHs2EDm" type="referred">
          <date when="2020-10-14"/>
        </correspAction>
        <correspAction xml:id="i-7gRK4YqTrpbdpfR85zWbkM" type="assigned">
          <date when="2021-05-05"/>
          <time when="17:11:58"/>
        </correspAction>
        <correspContext corresp="i-7gRK4YqTrpbdpfR85zWbkM">
          <ref type="assignedTo">Utrikesutskottet</ref>
        </correspContext>
        <correspAction xml:id="i-N3UbVf4qnCrrW3exhQyrgk" type="behandlas_i"/>
        <correspContext corresp="i-N3UbVf4qnCrrW3exhQyrgk">
          <ref type="uppgift">2020/21:UU16</ref>
          <ref type="ref_dok_id">H801UU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU16</ref>
          <ref type="ref_dok_titel">Afrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:822 av Magnus Manhammar och Hillevi
          Larsson (båda S) Stå upp för Västsahara
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CVAdVBGVgnhPSRWDqcPW6Q">
            Förslag till riksdagsbeslut
          </head>
          <list>
            <item xml:id="i-5xPtDxbTVryQKWXtwBi5z8" sortKey="Yrkande 1">
              Riksdagen ställer sig bakom det som anförs i motionen om att
              se över möjligheten att stärka Sveriges roll för att fortsatt
              stå upp för Västsahara och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Va2Ah95jJpntpnmph5pVdf" type="h1">
            Motivering
          </head>
          <p xml:id="i-EsYvzLW8yxgXbZbrf3dAPU">
            Västsahara är Afrikas sista koloni. Efter att tidigare ha lytt
            under spansk överhöghet blev Västsahara äntligen fritt 1975. Friheten
            varade dock bara några dagar innan grann­landet Marocko ryckte
            in med sina tungt beväpnade trupper och ockuperade landet. Huvuddelen
            av befolkningen drevs på flykt och bor alltsedan dess i flyktingläger
            i öknen i Algeriet. Förhållandena i lägren är svåra och det råder
            brist på vatten, mat och mediciner. De västsahariska flyktingarna
            är totalt beroende av internationell hjälp för sin överlevnad.
          </p>
          <p xml:id="i-StGehoav9wFeBqFBeW3WsD">
            Inledningsvis försvarade sig västsaharierna mot sina ockupanter.
            Kampen leddes av Västsaharas befrielserörelse, Polisario Front.
            År 1991 övergick Polisario till fredlig kamp. Orsaken var att
            FN då gav västsaharierna nytt hopp genom att anta en positiv resolution
            om Västsahara. Innehållet gick ut på att en folkomröstning skulle
            hållas redan 1992 då västsaharierna själva skulle få avgöra sin
            framtid.
          </p>
          <p xml:id="i-PhPXmaMaL6yyp9poeDqBXm">
            Sedan dess har Marocko, med stor framgång och stöd från bl.a.
            Frankrike, lyckats sabotera genomförandet av den utlovade folkomröstningen.
          </p>
          <p xml:id="i-RhgyNGgdXJ2objgV7pkTpS">
            Den humanitära situationen i Algeriets flyktingläger har successivt
            försämrats. Det ekonomiska stödet från Europa har minskat, med
            påtagliga negativa effekter i form av mat- och medicinbrist i
            lägren. Detsamma gäller FN:s stöd.
          </p>
          <p xml:id="i-SztkknmhRsZgMi2vv4WBHV">
            Situationen för civilbefolkningen i det ockuperade Västsahara
            har också förvärrats under senare år. Otaliga västsaharier har
            drabbats av misshandel, trakasserier, tortyr och fängslande. Många
            har dömts i rättsvidriga processer, berövats sitt jobb och sin
            lön, relegerats från skolor, förflyttats med tvång eller fått
            se sina hem skövlade.
          </p>
          <p xml:id="i-WVQoKUQLMzPYkFmAYiYNVF">
            FN-delegationer som besökt de ockuperade områdena har vittnat
            om våld och kränk­ningar av västsahariernas mänskliga rättigheter.
            De bekräftar därmed de rapporter som både Amnesty och Human Rights
            Watch tidigare kommit med.
          </p>
          <p xml:id="i-QVc5v4QPGY5meAv5Dwvpm6">
            Marocko har hittills inte gett västsaharierna något inflytande
            över vare sig sin fram­tid eller sitt land eller dess naturtillgångar.
            Det tydligaste exemplet på detta är Marockos fiskeavtal med EU,
            som innefattar västsahariska vatten. Avtalet gjordes upp över
            huvu­det på Västsaharas folk och intäkterna från det lukrativa
            avtalet har Marocko lagt beslag på. Avtalet dömdes ut som folkrättsvidrigt
            och underkändes av Europaparlamentet. Nu har ett nytt fiskeavtal
            upprättats, men även detta innefattar västsahariska vatten!
          </p>
          <p xml:id="i-D3kioF9GhHGmJnJNW4m1cW">
            Samtidigt som förföljelsen mot västsaharierna blir allt värre
            förespråkar Marocko endast en enda lösning av konflikten, nämligen
            begränsad autonomi, vilket i praktiken innebär fortsatt marockansk
            överhöghet och ockupation.
          </p>
          <p xml:id="i-THFo8LsBeyPjmTniSP1n4N">
            Istället för att vika sig för Marockos orimliga krav på att få
            fortsätta att förtrycka folk­et och kontrollera Västsahara bör
            världen stå fast vid FN:s tidigare antagna resolutioner och kräva
            frihet för Västsaharas folk.
          </p>
          <p xml:id="i-X2BKoxv1oa21ya8BMWBKNw">
            Sverige bör nu ansluta sig till det åttiotal länder som erkänt
            Västsahara som ett land. Afrikanska unionen (där alla afrikanska
            länder utom Marocko ingår) står bakom ett erkännande. Riksdagen
            har redan gjort ett tillkännagivande till regeringen om detta
            och det är hög tid att regeringen verkställer beslutet!
          </p>
          <p xml:id="i-62aHXFG9TVPeptSNwreE9Q">
            Sverige skulle därmed som första land i Europa ge ett erkännande
            åt västsahariernas fredliga kamp för att återfå det land som stals
            från dem av Marocko för över 30 år sedan. Genom att inte erkänna
            Västsahara legitimerar man Marockos orättmätiga krav på att räkna
            Västsahara som en del av Marocko. Förhoppningsvis följer fler
            länder efter och erkänner Västsahara, vilket skulle ge ett erkännande
            till västsahariernas fredliga kamp och öka trycket på Marocko
            att verka i enlighet med FN:s konventioner.
          </p>
          <p xml:id="i-W448t5kqjt1yEHHDVMLNy7">
            I anslutning till att Sverige erkänner Västsahara och dess exilregering
            bör Västsahara ges rätt till en västsaharisk representation i
            Sverige. Trots att Marocko är en diktatur och ockupationsmakt
            har de inte bara en representation i Sverige utan till och med
            en ambassad. Givetvis bör landet de ockuperar, Västsahara, ges
            minst samma rätt.
          </p>
        </div>
        <div type="motSignatures">
          <list>
            <item xml:id="i-Tr4ViYZLLJ42t84ZYFpGi6">
              Magnus Manhammar (S)
            </item>
            <item xml:id="i-BvDYSUjwLpze2gBcdiuxVd">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
