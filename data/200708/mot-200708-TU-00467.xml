<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00467">
  <teiHeader>
    <fileDesc>
      <titleStmt>
        <title>Förbifart Stockholm</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbifart Stockholm</title>
          <idno type="rdwebb">GV02T467</idno>
          <rs type="number">T467</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T467/text</ref>
          <ref type="dokument_url_html">http://data.riksdagen.se/dokument/GV02T467</ref>
          <ref type="dokumentstatus_url_xml">http://data.riksdagen.se/dokumentstatus/GV02T467</ref>
          <ref type="doc">http://data.riksdagen.se/fil/43F008A4-4BC3-4FB8-9736-52733C5EE3C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-AYmS6K7Srh7q1Zzbf1nZwW</idno>
            <name>Christopher Ödmann</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NqpU2DDXD7E6VayD3rh9RK" type="signed"/>
        <correspContext corresp="i-NqpU2DDXD7E6VayD3rh9RK">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-AYmS6K7Srh7q1Zzbf1nZwW"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="referral" xml:id="i-XdXX9LG13fRdwzVgET2az7">
          <date when="2007-10-16"/>
        </correspAction>
        <correspAction type="dismissal" xml:id="i-9wcFXG3ES2B95j7JVMbX7s">
          <date when="2007-10-16"/>
        </correspAction>
        <correspAction type="numbering" xml:id="i-4Yb7NHQ3F1B2kGccPBoWS2">
          <date when="2007-10-08"/>
        </correspAction>
        <correspAction type="submission" xml:id="i-QUEsDCQgLQTaZLoe1Cz5js">
          <date when="2007-10-04"/>
        </correspAction>
        <correspAction type="transfer" xml:id="i-CZSRFuEGswizpjK7qkKKVE">
          <date when="2007-10-03"/>
        </correspAction>
        <correspAction type="assigned" xml:id="i-5bZk5g9795AkMwSAwYsdwH"/>
        <correspContext corresp="i-5bZk5g9795AkMwSAwYsdwH">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-5Xa3SNRF1KDq7HnHKTZVzQ">
            Förslag till riksdagsbeslut
          </head>
          <p xml:id="i-C2uAmKXSczSesbk8r51t5h">
            Riksdagen tillkännager för regeringen som sin mening vad som
            anförs i motionen om Förbifart Stockholm.
          </p>
        </div>
        <div type="motContent">
          <head type="h1" xml:id="i-THxK2uRE54DoAMyCj9kpgk">
            Motivering
          </head>
          <p xml:id="i-MwhctKNp7HLX6wJ3eTZGEq">
            Vägverket har föreslagit att det ska byggas en så kallad nordsydlig
            vägförbindelse väster om Stockholm. Vägbygget går under namnet
            Förbifart Stockholm, och Vägverket kommer under hösten att lämna
            in en ansökan om tillåtlighet till regeringen. Vägen beräknas
            i dagsläget kosta cirka 25 miljarder kronor.
          </p>
          <p xml:id="i-6rkNtm2KqbHuStqnsJBWeP">
            Planerna har kritiserats från många håll, både lokalt och nationellt,
            inte minst från myndigheter såsom Naturvårdsverket och Statens
            institut för kommunikationsanalys (Sika). Kritiken påtalar problem
            av olika slag, men den kanske allvarligaste synpunkten är att
            den föreslagna leden skulle innebära en utglesning av staden och
            etablering av nya bostadsområden som är svåra att försörja med
            kollektivtrafik. Detta skulle inte bara leda till en förändrad
            samhällsstruktur utan även till ökad klimat­påverkan.
          </p>
          <p xml:id="i-TNJsNR69MuWZdCfmSckXVJ">
            Regeringen har nyligen lovat att under mandatperioden investera
            340 miljoner kronor i ett program för hållbara städer. Inriktningen
            på detta stöd skall bland annat vara att öka kollektivtrafiken
            och minska trafikens klimatpåverkan. Investeringen är välkommen
            och behövs, men det belopp som utlovats bör ställas mot de 25
            miljarder som Vägverket vill satsa på en ny motorled som verkar
            i motsatt riktning.
          </p>
          <p xml:id="i-4Wf4NN4qBZNJxqSbJYpdLX">
            Beslutsunderlaget från Vägverket har stora brister vad gäller
            information i grund­läggande frågor, vilket också påpekats av
            Sika. Mest anmärkningsvärt är att det är svårt att urskilja vad
            syftet är: Vilket eller vilka motiv ligger bakom Vägverkets vilja
            att bygga en ny motorled för 25 miljarder? Sika konstaterar lakoniskt
            att utgångspunkten helt enkelt verkar ha varit att bygga en motorled.
            Detta har varit målet för hela planeringsprocessen.
          </p>
          <p xml:id="i-6ZSZm1hoaiNKXwoiq42Amt">
            I Vägverkets vägutredning är osäkerheten också stor beträffande
            motorledens eventuella nytta. Vem är det som skulle använda denna
            väg? Ofta har förespråkare hävdat att den behövs för att leda
            trafik runt Stockholm, men faktum är att den skulle ligga så långt
            från Stockholm att mycket få skulle ta den omväg leden skulle
            innebära. Å andra sidan finns det heller inget behov av en kringfartsled
            för tung trafik som inte har Stockholm som start- eller målpunkt.
          </p>
          <p xml:id="i-7SncHZ1yayCC72d9uCKxrL">
            Trafikprognosen för den nationella genomfartstrafiken som år
            2020 passerar Stockholms län och korsar SaltsjöMälar-snittet åt
            ena eller andra hållet innan första anhalt visar att antalet fordon
            per årsmedeldygn är 163 personbilar, 6 personbilar i yrkestrafik,
            22 lätta lastbilar och 20 tunga lastbilar totalt 211 fordon. Även
            om förbifarten skulle attrahera 1020 gånger fler genomfartsfordon,
            motsvarar detta likväl en obetydlig andel av trafikarbetet över
            SaltsjöMälar-snittet, i storleksordningen 400 000 fordonspassager
            per vardagsmedeldygn.
          </p>
          <p xml:id="i-MK1ubfEV15oK2uS7xaYUJC">
            För att tillförsäkra att infrastruktur för transporter endast
            byggs då det är samhälls­ekonomiskt motiverat, på det sätt som
            är samhällsekonomiskt mest lönsamt och som leder mot de transportpolitiska
            målen har regeringen i planeringsdirektiv till trafikverken utarbetat
            den så kallade fyrstegsprincipen. Den är ett förhållningssätt
            till planering och innebär att ställningstagandet till olika infrastrukturåtgärder
            ska föregås av en stegvis analys.
          </p>
          <p xml:id="i-FmXZeCcuDx8zqE7MS7QY1U">
            I fyrstegsprincipens första steg prövas åtgärder som kan påverka
            transportbehovet och valet av transportsätt. Exempel kan vara
            planering, styrning, reglering, prissättning och information med
            bäring på såväl transportsystemet som samhället i övrigt. I ett
            andra steg studeras åtgärder som ger effektivare utnyttjande av
            befintliga trafikanläggningar och fordon. Det kan gälla insatser
            inom styrning, reglering, prissättning och information riktade
            till transportsystemets olika delar för att det befintliga trafiknätet
            ska kunna användas effektivare. I steg 3 undersöks möjligheterna
            att genomföra begränsade ombyggnader medan behovet av nyinvesteringar
            och större ombyggnadsåtgärder övervägs i steg 4. I dessa steg
            innefattas förbättringsåtgärder och ombyggnader i befintligt sträckning
            till exempel säkerhetsåtgärder eller bärighetsåtgärder respektive
            mera omfattande om- och nybyggnadsåtgärder i t.ex. ny sträckning.
          </p>
          <p xml:id="i-FLY6LCVLm2zt6HPUwfCX2z">
            Vi anser att denna princip är ett rimligt förhållningssätt till
            planeringsprocesser och att den bör följas, i synnerhet när det
            handlar om så stora ekonomiska och miljömässiga konsekvenser.
          </p>
          <p xml:id="i-F4m99Wg3jEYzHwJeyCbX8B">
            I vägutredningen för Förbifart Stockholm har Vägverket i alla
            fall struntat i sin egen princip. Någon analys som uppfyller de
            tre första stegen har inte genomförts, istället hoppar man direkt
            till det fjärde steget. Man har bestämt sig för att målet är att
            bygga en väg, och med detta som utgångspunkt har man inte ansett
            att det finns något skäl att göra någon djupare analys av de föregående
            stegen.
          </p>
          <p xml:id="i-XeUzC6MwvDzHPELWcbPvFr">
            Man avfärdar till exempel möjligheten att stimulera överföring
            av resor till kollektivtrafik, med hänvisning till att detta ger
            en sämre tillgänglighet och motverkar projekt­målet som innebär
            ökad tillgänglighet med biltrafik. Vägverket tar också i vägutredningen
            ställning mot trängselavgifter, ett styrmedel som enligt fyrstegsprincipens
            första steg skulle kunna påverka efterfrågan av resor och transporter.
            Vägutredningens kalkyler bygger därför på att trängselavgifter
            inte förekommer, vilket rimligen måste innebära att kalkylerna
            inte är rättvisande eller åtminstone överspelade av den förändrade
            verkligheten och därmed ogiltiga.
          </p>
          <p xml:id="i-NzLzADrafMgQnboa9cUNbr">
            I ett resonemang kring fyrstegsprincipen i vägutredningen anför
            Vägverket att för att kunna bygga billigt är lösningen att verka
            för en utglesning av bostäder och service till områden med lägre
            markvärden. Utglesningen är en av de faktorer som bidrar till
            ökad efterfrågan på biltrafik och mindre resandeandelar med kollektivtrafik,
            och Sika konstaterar att Förbifart Stockholm just bidrar till
            en ökad utglesning till områden som är svåra att kollektivtrafikförsörja.
          </p>
          <p xml:id="i-BknrePimF4thzZhwtxWbw6">
            Vägverket har förkastat en lösning med kollektivtrafik som ger
            300 000 ton mindre koldioxidutsläpp än vägarna. För att spegla
            vad 300 000 ton per år motsvarar kan sägas att under trängselskatteförsöket
            minskade utsläppen med cirka 30 000 ton. Det skulle alltså krävas
            en trafikminskningseffekt i länet motsvarande tio gånger vad som
            skedde i Stockholmsförsöket för att ens kompensera den ökning
            förbifarten ger jämfört med om man satsar på en spårtrafiklösning
            istället.
          </p>
          <p xml:id="i-TvsPReuaVG7jaGmBU1i6VU">
            Vägverket har emellertid avfärdat att i sin utredning närmare
            titta på kollektivtrafik­lösningar, exempelvis saknas genomarbetade
            kalkyler för detta, med motivet att trängselskatt som då skulle
            behövas är negativt för regionens utveckling. I ljuset av att
            det kommer att finnas trängselskatt i regionen är det ett problem
            att denna nya tvärförbindelse som påverkar resvanor lång tid framöver
            inte underkastas en transportslagsövergripande prövning där man
            beaktar möjligheterna att förbättra tvärförbindelserna så effektivt
            som möjligt. Länsstyrelsen har mycket riktigt påpekat detta, och
            Sika konstaterar att det är de transportpolitiska målen och ett
            transportslags­övergripande perspektiv som ska ligga till grund
            för denna typ av strukturerande åtgärd där man i tätbebyggd region
            skapar nya tvärförbindelser och därmed nya reserelationer.
          </p>
          <p xml:id="i-LbSDTf1XsZBN7vKotidfc5">
            Vi är övertygade om att huvuddelen av människorna i Sverige är
            oroade över den klimatpåverkan vi människor åstadkommer, och alltfler
            inser att den ökade biltrafiken är ett av de främsta skälen till
            detta. Satsningar på stora projekt som medför försämrad kollektivtrafikförsörjning
            förefaller då vara obetänkt eftersom de leder till ökad bilism
            och ökade utsläpp av klimatstörande gaser såsom koldioxid.
          </p>
          <p xml:id="i-HBieJxdH5JpJqbgC9NY4Ma">
            Detta synes särskilt obetänkt när man begrundar att transportsektorn
            är den enda sektor där utsläppen ökar och att de behöver minska
            kraftigt för att transportsektorn ska nå det klimatmål som antagits
            av riksdagen.
          </p>
          <p xml:id="i-4XUh7r7ohihfXcFbvJPkuq">
            En annan viktig aspekt är naturligtvis den ekonomiska. Bygget
            antas idag komma att kosta minst 25 miljarder kronor, men den
            samhällsekonomiska analysen är full av tveksamheter. Många av
            de samhällsekonomiska vinsterna av en sådan här investering är
            svåra att kvantifiera, skriver Vägverket i vägutredningen. Det
            bör konstateras att detsamma gäller de samhällsekonomiska förlusterna.
            Dessa ägnas dock inget utrymme i den samhällsekonomiska kalkyl
            som bifogats beredningsremissen.
          </p>
          <p xml:id="i-2pTwJR89Yh3EUby7s4rLpQ">
            En fristående analys som gjorts av forskare vid KTH och Handelshögskolan
            i Göteborg påpekar att den samhällsekonomiska kalkylen inte innehåller
            alla relevanta effekter. Väsentliga missade faktorer som rapportförfattarna
            har identifierat är att kalkylen inte räknar med trängselavgifter
            i grundscenariot som slutsatsen baseras på, bortser från indirekt
            energianvändning och utsläpp i samband med byggande och drift
            av vägarna och inte har kvantifierat den samhällsekonomiska kostnaden
            för intrång i natur- och kulturmiljöer.
          </p>
          <p xml:id="i-YHuYtePBwHC1X84FBXraMT">
            Den samhällsekonomiska kostnaden för intrång i natur- och kulturmiljöer
            torde för Förbifart Stockholm vara betydande med tanke på digniteten
            i de riksintressen och andra skyddsvärda natur och kulturmiljöer
            som intrång skulle ske i.
          </p>
          <p xml:id="i-WvM364RedE4hhqLvTPZ8VH">
            En viktig faktor att ta hänsyn till är naturligtvis även kostnaden
            för ökade utsläpp av växthusgaser. I den samhällsekonomiska kalkylen
            antas ett kilo koldioxid kosta 1:50 kr. Detta är i enlighet med
            de värden som satts upp av myndigheter för snart tio år sedan.
            Det är ingen överdrift att säga att vi idag vet mer om både klimatförändring
            och dess konsekvenser. Det finns snart sagt ingen politisk fråga
            som står högre på dagordningen och heller inget politiskt parti
            som inte säger att klimatfrågan är en ödesfråga för mänskligheten.
          </p>
          <p xml:id="i-DaVNS69dbLD2i3SGJ2oAZg">
            Ändå fortsätter samhället att i samhällsekonomiska kalkyler värdera
            klimatpåverkan på samma sätt som för tio år sedan utan att ta
            hänsyn till den ökade kunskap som finns om effekter av klimatpåverkan
            eller att ens ta hänsyn till inflation. Som jämförelse kan nämnas
            att förkortad restid med bil i tjänsten under samma period har
            räknats upp med över 25 procent, från 190 till 238 kronor per
            timme.
          </p>
          <p xml:id="i-QRhdd8Pg6PMkPt87tQYiD7">
            Mycket av retoriken kring motorleden handlar om ett ökat så kallat
            behov av bilresor. Vi tillhör dem som inte anser att just bilresor
            i tätbebyggda regioner är ett mänskligt behov, snarare en vana,
            eller på sin höjd ett önskemål, som uppstår hos vissa människor
            när samhället organiseras på ett visst sätt. Det är samhället
            som skapar vanan eller önskemålet. Den finns inte naturligt latent
            hos människor.
          </p>
          <p xml:id="i-e2S9JAX62XA2dDKvn36zm">
            I vägutredningen räknar Vägverket med ett kraftigt ökat bilresande.
            Detta är åtminstone delvis självuppfyllande eftersom man vill
            bygga motorleden i lägen med låga markpriser som är svåra att
            försörja med kollektivtrafik. Man kan fråga sig vilket som är
            ägget eller hönan. Finns det ett uppdämt önskemål av denna led
            eller kommer bygget att skapa ett sådant önskemål hos människor?
          </p>
          <p xml:id="i-kNmpYYEwRyJa3NHwxUJti">
            Såväl svensk som internationell trafikforskning visar med all
            önskvärd tydlighet att nya motorleder skapar mer trafik. Så är
            fallet även med förbifarten. Vägutredningen visar till exempel
            att trafiken på Essingeleden kommer att vara lika stor när förbifarten
            har öppnats som den är idag.
          </p>
          <p xml:id="i-ST6oFCJMTh4LYY7iYCLJBm">
            Men inte nog med att man räknar med fler bilresor, man anser
            dessutom att det är positivt. I den samhällsekonomiska kalkylen
            ingår nämligen en samhällsekonomisk kostnad om motorleden inte
            byggs. Det kallas undertryckt resebehov. Man sätter alltså ett
            negativt ekonomiskt värde på att människor inte kan köra mer bil
            och ett positivt värde om människor får möjlighet köra mer. I
            ljuset av att i stort sett alla bilar, även när motorleden står
            klar, kommer att drivas av fossila bränslen som påverkar klimatet
            framstår detta som direkt okunnigt och provocerande.
          </p>
          <p xml:id="i-QvRANftrJhy5KYqhcKuPuv">
            En annan märklighet i den samhällsekonomiska kalkylen är att
            uppskattningen av den framtida trafikmängden beräknas utifrån
            dagens oljepris. Med tanke på diskussionen om klimatförändring,
            oljeberoende och en kommande brist på fossila bränslen ter sig
            detta beräkningssätt förlegat. Det finns få aktörer, vid sidan
            av Göran Hägglund och en och annan notorisk bensinkramare, som
            tror att bränslepriserna oavsett om det gäller fossila eller biobaserade
            bränslen i framtiden kommer att vara desamma som idag. T.ex. har
            regeringen i sin budgetproposition hösten 2007 visat på en annorlunda
            hållning i denna fråga. Detta bör ha en betydande påverkan på
            beräkningarna av trafiken.
          </p>
          <p xml:id="i-PbuQAJsFvqzwRUvFXsDrNc">
            Ett annat av de hål som finns i de samhällsekonomiska beräkningarna
            är att kalkylen över tidsvinsten förefaller bygga på antagandet
            att trafiken ska färdas i en hastighet av i genomsnitt 97 kilometer
            per timme. Då är det viktigt att ha klart för sig att Vägverket
            har ansett att hastighetsbegränsningen på denna motorled skall
            vara 90 km/tim. Kalkylen utgår alltså från tidsvinster som sker
            till följd av en beräknad fortkörning.
          </p>
          <p xml:id="i-JMwG2CosKvLAJBuqNwR4ju">
            Ännu mer hårresande blir detta förhållande när man beaktar att
            hastighets­begränsningen på andra motorleder av liknande karaktär,
            till exempel Södra länken, brukar vara 70 km/tim och att trafiken
            ofta har en hastighet som är så låg som 40 km/tim. Om trafiken
            då i genomsnitt skall hålla 97 km/tim måste det innebära att stora
            delar av trafiken överskrider hastighetsbegränsningen med bred
            marginal. Det måste anses anmärkningsvärt om den samhällsekonomiska
            kalkylen baseras på en stor mängd vansinneskörningar.
          </p>
          <p xml:id="i-YbgXAB26in6cfzvqgrUmip">
            Sammanfattningsvis kan konstateras att underlaget som kommer
            att ligga till grund för besluten att bygga Förbifart Stockholm,
            oberoende varifrån finansieringen kommer, är minst sagt bristfälligt.
            Det enda konsekventa beslutet blir att lägga ned hela planeringen
            och satsningen på Förbifart Stockholm. Genom att öronmärka intäkterna
            från trängselskatter i Stockholm till väginvesteringar i regionen,
            samt amortera 7 miljarder kronor på lån inom vägsektorn, skapar
            regeringen utrymme för att anslå över 2 miljarder kronor till
            vägar.
          </p>
          <p xml:id="i-CzFMYx6WzUV25wjNjo3vw5">
            Regeringen har vid flera tillfällen nämnt att ett av de vägobjekt
            som prioriteras är en nordsydlig motorled väster om Stockholm,
            den så kallade Förbifart Stockholm. Motorleden är en del av en
            föråldrad regionplan som lades fram första gången för flera decennier
            sedan, då konsekvenserna av ökad vägtrafik inte var helt kända,
            och som leder till kraftigt höjda utsläpp från trafiken. Enligt
            Vägverkets vägutredning kommer vägtrafiken med denna politik att
            öka med 40 procent och leda till motsvarande ökningar av utsläpp
            av klimat-, miljö- och hälsofarliga ämnen.
          </p>
          <p xml:id="i-Zp68sHJVFnR7JYk47Vvtb">
            Vägutredningen innehåller dessutom en rad andra tveksamheter
            och oklarheter som har påpekats från många andra aktörer, inte
            minst Statens institut för kommunikations­analys (Sika) och Naturvårdsverket.
            Sammanfattningsvis kan sägas att båda myndigheterna är negativa
            till Förbifart Stockholm och förespråkar andra alternativ, i synnerhet
            en utbyggnad av kollektivtrafiken.
          </p>
          <p xml:id="i-Lb23ZDMiQSWPYxiDDGFkSh">
            Det ålderdomliga förslaget har sedan sin tillkomst omhuldats
            av vägkramare, byggbranschen och framkomlighetsivrare, främst
            i de borgerliga leden. Därför är det följdriktigt att förslaget
            åter lanseras av en borgerlig regering.
          </p>
          <p xml:id="i-7GY6P4sMcd8XVVQ2DHhM1S">
            Miljöpartiet anser att den politik som legat till grund för förslaget
            om en förbifart är föråldrad, i det närmaste att betrakta som
            ett fossil från en svunnen tid. Den är uppen­bart ohållbar, och
            det är förvånande att något politiskt parti, med dagens kunskap
            om klimatförändring, kan acceptera eller till och med förespråka
            en sådan utveckling inom transportsektorn. Idag krävs ett modernare
            sätt att närma sig samhällsplanering, transporter och mobilitet.
            Förbifart Stockholm och andra liknande motorledsbyggen bör förpassas
            till historien där de hör hemma.
          </p>
          <p xml:id="i-7L8CttA1SfF2Pcpd7gTRDb">
            För Miljöpartiet är det självklart att det beräknade överskottet
            från trängselskatten i Stockholm istället skall användas till
            investeringar och underhåll i regionens kollektivtrafik. Det är
            också självklart att regeringen i denna fråga skall följa resultatet
            av den folkomröstning som hölls i Stockholm och anslå överskottet
            till kollektivtrafik i regionen. Därför måste den formella kontrollen
            över systemet och intäkterna föras ned till regional nivå. Detta
            bör riksdagen som sin mening ge regeringen till känna.
          </p>
          <p xml:id="i-ATMtiZUqeXkDy4xesHxcYA">
            Därför föreslår vi att riksdagen tillkännager för regeringen
            som sin mening att lägga ned satsningen på Förbifart Stockholm
            i enlighet med vad som anförs i motionen.
          </p>
        </div>
        <div type="motSignatures">
          <list>
            <item xml:id="i-JVHRAjoZ7qUn2P4DcHnnYb">
              Karin Svensson Smith (mp)
            </item>
            <item xml:id="i-K7XAvZvhjSKB5xFwXHkBFr">
              Mats Pertoft (mp)
            </item>
            <item xml:id="i-8FiJ5rhq2b2yrjqazeUqXA">
              Per Bolund (mp)
            </item>
            <item xml:id="i-VGi5muuDUt6MWd78D7h3GN">
              Mikaela Valtersson (mp)
            </item>
            <item xml:id="i-9CmEqPM4Gwmoz8Ea4xF12L">
              Esabelle Reshdouni (mp)
            </item>
            <item xml:id="i-HL1DzqiFGiKwm63uXJ9DeX">
              Mehmet Kaplan (mp)
            </item>
            <item xml:id="i-SZWwMxX66FHfvL8X68GLTs">
              Christopher Ödmann (mp)
            </item>
            <item xml:id="i-2dutranz5NJHhadZWoAE9M">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
