<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UU-00016">
  <teiHeader>
    <fileDesc>
      <titleStmt>
        <title>med anledning av skr. 2010/11:90 Nordiskt samarbete 2010</title>
        <author corresp="i-VhAPHtDbXzmUeiVRSdRFGD">av Karin Åström m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:90 Nordiskt samarbete 2010</title>
          <idno type="rdwebb">GY02U16</idno>
          <rs type="number">U16</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GY02U16/text</ref>
          <ref type="dokument_url_html">http://data.riksdagen.se/dokument/GY02U16</ref>
          <ref type="dokumentstatus_url_xml">http://data.riksdagen.se/dokumentstatus/GY02U16</ref>
          <ref type="doc">http://data.riksdagen.se/fil/7DC5BB79-8E4C-4477-BAAD-0C6BAEE0932A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XGshyFMh8wg9ExkBGYPjsr</idno>
            <name>Désirée Liljevall</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CoZ6ASZQtSiqXt42wu9c9m" type="basedOn"/>
        <correspContext corresp="i-CoZ6ASZQtSiqXt42wu9c9m">
          <ref>Regeringsskrivelse 2010/11:90</ref>
        </correspContext>
        <correspAction xml:id="i-28EmMFq1F9RLovNC3mq9DN" type="signed"/>
        <correspContext corresp="i-28EmMFq1F9RLovNC3mq9DN">
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-XGshyFMh8wg9ExkBGYPjsr"/>
        </correspContext>
        <correspAction xml:id="i-3GyZuCk8YS8DBs9wjTY9YD" type="referral">
          <date when="2011-05-17"/>
        </correspAction>
        <correspAction xml:id="i-BuiYQoqgEbTTzLiCzBuC6a" type="dismissal">
          <date when="2011-05-13"/>
        </correspAction>
        <correspAction xml:id="i-2tzJWn5j7UNTXSWnk8Xks8" type="dismissal">
          <date when="2011-05-13"/>
        </correspAction>
        <correspAction xml:id="i-S3m6inkhoPC2TB8AddKb3u" type="submission">
          <date when="2011-05-12"/>
        </correspAction>
        <correspAction xml:id="i-QVy8hp3B6pg9pZvXVT1t9y" type="transfer">
          <date when="2011-05-12"/>
        </correspAction>
        <correspAction xml:id="i-BPEqA6EJU7BBk4Yi3Vs5jJ" type="assigned"/>
        <correspContext corresp="i-BPEqA6EJU7BBk4Yi3Vs5jJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GARY4q1LkGYH5eJ1AN8LxU">
            Förslag till riksdagsbeslut
          </head>
          <list style="ol">
            <item xml:id="i-WfNu8Fd1ZNzupdTGVxyhCH">
              Riksdagen tillkännager för regeringen som sin mening vad som
              anförs i motionen om det nordiska samarbetet.
            </item>
            <item xml:id="i-9GCAdYXYDQGDMcq4L5wYHh">
              Riksdagen tillkännager för regeringen som sin mening vad som
              anförs i motionen om samarbete i norra Europa: Barentsregionen
              och de arktiska regionerna.
            </item>
            <item xml:id="i-N5Ginck2PaorW47id5ZoLH">
              Riksdagen tillkännager för regeringen som sin mening vad som
              anförs i motionen om gränshinder.
            </item>
            <item xml:id="i-T1fCF3h5ithsMv97Qq93th">
              Riksdagen tillkännager för regeringen som sin mening vad som
              anförs i motionen om Nordiska rådet.
            </item>
            <item xml:id="i-WSJ45zfmGecg9odXxx6Uqh">
              Riksdagen tillkännager för regeringen som sin mening vad som
              anförs i motionen om närområdet.
            </item>
            <item xml:id="i-UsVfYBtcJCzBsn6NuJPkyF">
              Riksdagen tillkännager för regeringen som sin mening vad som
              anförs i motionen om Barentssamarbetet.
            </item>
          </list>
        </div>
        <div type="motContent">
          <head xml:id="i-D2VRTXtz4q5bTGHqAMGwwY" type="h1">
            Det nordiska samarbetet
          </head>
          <p xml:id="i-MhBpxj87gTDAtQ9XDQZqGQ">
            Närområdet och de nordiska grannländerna har en stark folklig
            förankring och en självklar ställning för Sverige. I Norden finns
            också ett flertal av Sveriges viktigaste handels- och samarbetspartner.
          </p>
          <p xml:id="i-K12ZBgLWoJ4MbscuU5pga2">
            Det nordiska samarbetet utgår från ett gemensamt kulturarv och
            en språklig gemenskap och vilar på gemensamma värderingar i fråga
            om demokrati, rättvisa och rättsstat. Samarbetet mellan de nordiska
            länderna spänner över alla samhällsområden, och på många sätt
            är det nordiska samarbetet unikt vid en internationell jämförelse.
            Samarbete och öppenhet har gjort Norden till en välfärdsregion
            av världsklass.
          </p>
          <p xml:id="i-4B4QbFE1k2zwwMqQKun3Py">
            Framgångarna är dock inte tillräckliga för att möta dagens och
            framför allt morgondagens globala utmaningar, varför ett än mera
            utvecklat och förstärkt samarbete behövs.
          </p>
          <p xml:id="i-Diacsr8sozEg4tGrARN18e">
            Genom att samtliga nordiska länder deltar på den europeiska marknaden
            har det nordiska samarbetet stärkts. Sveriges, Finlands och Danmarks
            medlemskap i EU och Norges och Islands tillhörighet till det europeiska
            ekonomiska samarbetsområdet påverkar det nordiska samarbetet positivt.
            Islands ansökan om EU-medlemskap påverkar samarbetet ytterligare
            i positiv riktning, och de baltiska staternas inträde i EU har
            dessutom skapat ytterligare dynamik i de nordiska ländernas samarbete
            med närområdet. I det nordiska samarbetet deltar även de självstyrande
            områdena Åland, Grönland och Färöarna.
          </p>
          <head xml:id="i-C38ApHoaCu9LsMgteoz75k" type="h1">
            Samarbete i norra Europa: Barents och de arktiska regionerna
          </head>
          <p xml:id="i-CQExriwjYMKFp7Dve7KeYy">
            Politiken för den nordliga dimensionen utvecklas mot en gemensam
            politik för Ryssland, Norge och Island. Det handlar om nära samarbete
            i regionen mellan olika aktörer. Tanken är att förbättra samarbetet
            mellan EU och regionala aktörer, i syfte att utveckla en effektiv
            arbetsfördelning som bygger på respektive aktörs specifika kompetens,
            erfarenheter och geografiska arbetsområden. Samarbetet på regional
            och lokal nivå bedöms som mycket viktigt i likhet med samverkan
            med näringslivet och frivilliga organisationer.
          </p>
          <p xml:id="i-HdKhVasyP54cPKGBzxw4Cf">
            I Barentsregionen och de arktiska regionerna finns förutsättningar
            att få till stånd ett konstruktivt samarbete med Ryssland i frågor
            som rör energi, klimat, gränsöverskridande brottslighet och kommunikationer.
            Vi vill utveckla ett förtroendeskapande samarbete i norra Europa.
          </p>
          <p xml:id="i-VC2JCY5wAKhewFa5dw1f1m">
            Sverige deltar på regeringssidan i samarbete inom ramen för Arktiska
            rådet, Barentsrådet och Nordiska ministerrådet samt i arbetet
            med EU:s nordliga dimension. Sverige kommer att vara ordförande
            för Arktiska rådet 20112013 och är ordförande för Barentsrådet
            20092011. Samarbete sker även på den parlamentariska sidan, gällande
            både Arktis och Barents, där diskussioner förs om människors hälsa,
            sociala miljö och ekonomiska förutsättningar samt om klimat och
            miljö.
          </p>
          <p xml:id="i-84ZJzvEfmz3N76eW2F7qMt">
            Det är av vikt att även Sverige utarbetar en egen sammanhållen
            strategi, handlingsplan, för arbetet inom den nordliga dimensionen
            inom prioriterade områden:
          </p>
          <list style="ul">
            <item xml:id="i-KTU2GG11bmfHwF1g3yjVwq">
              ekonomi och infrastruktur
            </item>
            <item xml:id="i-Vk64kktVX38SAbGjPbVDQG">
              utbildning och mänskliga resurser
            </item>
            <item xml:id="i-UY3oyot8RQXPy6JeQPQuFb">
              miljöfrågor
            </item>
            <item xml:id="i-GAdw4sJLN4dzKhHr7QyYS">
              gränsöverskridande samarbete
            </item>
            <item xml:id="i-DJHiL96Ch5fR2JpAzYwHKR">
              rättsliga frågor.
            </item>
          </list>
          <p xml:id="i-8Vk518ezPY58pKpVMo7w5L">
            Arktis är i blickpunkt i världen i dag. Klimatförändringen leder
            till ett ökat intresse för exploatering av resurser som olja,
            gas och mineraler. Flera länder vill utöka sina territorier, och
            områdets säkerhetspolitiska betydelse ökar.
          </p>
          <p xml:id="i-Az7WxsHaJtNAfLzHUo4S4v">
            Enligt de flesta forskare är Arktis en av de delar på jorden
            där klimatförändringar redan är mycket märkbara. Det är förändringar
            som får direkta effekter för befolkningen i Arktis, samtidigt
            som de ger följdverkningar på hela det globala klimatsystemet.
          </p>
          <p xml:id="i-5uBNmsdFAgE1hSZ8cW6RAJ">
            Det behövs ett djupt och omfattande svenskt engagemang i Arktis.
            Vi har mycket att vinna på det, som ett nordligt land med 2/3
            av vårt land norr om 60:e breddgraden. Vi har också mycket att
            bidra med, som en nation med gamla och starka traditioner inom
            polarforskning och en hög profil i internationell samverkan om
            frågor som gäller miljö, naturresurser, minoriteter och rättigheter.
          </p>
          <p xml:id="i-69xdfCgGGJzZxMMgBheC6A">
            Det gäller från svensk sida att ytterligare främja den arktiska
            regionen och utveckla forskningen i Arktis. Ett område inom polarforskningen
            där Sverige bör flytta fram sina positioner handlar om att utveckla
            observationssystem och arbeta för genomförande av den pågående
            SAON-processen inom Arktiska rådet och för att tillgängligheten
            till data säkras.
          </p>
          <p xml:id="i-EUNycybeMuipJkM7UTPghD">
            University of Arctic omfattar i dag ett samarbete mellan 50 medlemsorganisationer,
            universitet och högskolor. För den svenska delen står Luleå universitet,
            Umeå universitet och Mittuniversitet. Samarbetet förbättrar möjligheterna
            för den arktiska regionen att ta del av högre utbildning och förstärker
            speciellt forskningen om klimatfrågor. Sverige bör delta fullt
            ut i verksamheten.
          </p>
          <p xml:id="i-6aL4MTVwwQTPgTPT5M6Zu5">
            Polaråret 19571958 gav upphov till Antarktisktraktaten som kom
            att innebära att alla djur och växter skyddades fr.o.m. 1991 i
            femtio år framåt, och världen undvek en storskalig konflikt om
            de resurser som finns där. Det är viktigt att Sverige nu initierar
            en genomgång av existerande rättsordningar som berör Arktis för
            en fortsatt diskussion om att stärka och att utöka dem där så
            behövs. Arktiska rådet är samarbetsorganet mellan regionens åtta
            länder som ska säkerställa en fredlig dialog med målet att arbeta
            för att skydda och värna den arktiska miljön.
          </p>
          <p xml:id="i-8tSzw1fKY3TftL7eUNftC">
            De delar av Arktis som historiskt har varit skyddade, på grund
            av ett permanent havsistäcke, måste skyddas med ett starkt bindande
            regelverk och fredas från naturgas- och oljeexploatering och destruktivt
            fiske. I resten av Arktis bör ingen ny oljeborrning eller djuphavsborrning
            tillåtas, och inte heller fiske med destruktiva redskap eller
            på hotade fiskbestånd. Det innebär att förvaltningsplaner som
            följer vetenskapliga råd snabbt bör upprättas för ett uthålligt
            fiske.
          </p>
          <p xml:id="i-SfiNbpb2RXBP6wVv7vKx8k">
            Som ett av få länder i Arktiska rådet utan ekonomiska intressen
            i Norra ishavet har Sverige som ordförandeland en lysande möjlighet
            att arbeta för att ett sådant skydd blir möjligt. Samma anda av
            samarbete och hänsyn som gjorde sig gällande när Antarktis skyddades
            borde kunna prägla diskussionerna om Arktis i dag, även om regelverken
            och verktygen för att få till stånd ett skydd skiljer sig åt mellan
            de två polerna. Vi anser att satsningar bör göras för att långsiktigt
            skydda den arktiska miljön och stödja den lokala befolkningens
            ekonomi, hälsa och kultur.
          </p>
          <head xml:id="i-K24RkqquTFn7sc66fqBN5E" type="h1">
            Gränshinder
          </head>
          <p xml:id="i-PJJJ7RifEq3i2Pah7a4CdP">
            En viktig fråga för det nordiska samarbetet har alltid varit
            att främja integration mellan de nordiska länderna och att underlätta
            för medborgarna att röra sig över landgränserna. Under Sveriges
            ordförandeskap i det nordiska regeringssamarbetet 2003 lyftes
            särskilt frågorna om avveckling av hinder för personers rörlighet
            över de nordiska gränserna fram.
          </p>
          <p xml:id="i-9qbDYDZyCVLeqXdg6w5xwc">
            Gränshindersarbetet spänner över ett flertal politikområden.
            Avvecklingen av gränshinder bidrar även till att Sverige och Norden
            som region kan verka mer framgångsrikt internationellt.
          </p>
          <p xml:id="i-UAXebE1DjJd43dubvr6Ne3">
            Även om integrationen mellan länderna och de olika regionerna
            i Norden har kommit långt återstår ändock problem. De nordiska
            ländernas regelverk skiljer sig fortfarande åt, vilket medför
            problem för människor, organisationer och företag. Nya direktiv
            från EU som innebär lagförändringar medför även att det kontinuerligt
            uppstår ny gränshinderproblematik, särskilt gentemot de länder
            i Norden som inte tillhör EU. Det är därför behövligt med ett
            fortlöpande gränshindersamarbete utifrån detta för att minimera
            de problem som ofta uppkommer.
          </p>
          <p xml:id="i-MsyRSjxEeH2cDFacCnXLX2">
            När det gäller Öresundsförbindelsen har den väsentligt förbättrat
            möjligheterna till integration i Öresundsregionen. Integrationen
            bidrar till att stärka tillväxten, och arbetet med att undanröja
            hinder är ett måste för att regionens fulla potential ska kunna
            utnyttjas. Det är därför viktigt att skillnaderna i bland annat
            ländernas regelverk och skattesystem minskas för att därigenom
            så långt möjligt eliminera problemen för dem som rör sig över
            gränserna.
          </p>
          <p xml:id="i-FPPa1BVxfUjve7BfJ6kFsh">
            Vi socialdemokrater anser att det är naturligt och viktigt att
            öka integrationsinsatserna ytterligare.
          </p>
          <p xml:id="i-2B82tpZBxA8fVR51tCGhJs">
            Det är av vikt att fortsätta att stödja och utveckla de olika
            organ som jobbar praktiskt med att lösa gränshinder.
          </p>
          <head xml:id="i-HHY2KBa5gLAPmtZF5h6NL9" type="h1">
            Nordiska rådet
          </head>
          <p xml:id="i-CgYEq3SXLftShz5R4DRRJp">
            Möjligheten för nationella parlamentariker att delta i internationella
            processer och sammanhang är en demokratifråga. De folkvalda nationella
            parlamentarikerna utgör en viktig länk mellan olika beslutsfattande
            nivåer i en globaliserad värld. Det politiska uppdraget innebär
            bland mycket annat opinionsbildning samt informations- och kunskapsspridning.
            Parlamentariker är också den länk som för medborgarnas synpunkter
            och idéer vidare såväl på lokal och regional nivå som i nationella
            och internationella sammanhang. Även när det gäller genomförande
            och uppföljning av redan beslutade åtgärder och åtaganden har
            nationella parlament och parlamentariker av hävd en viktig uppgift.
            Genom ett deltagande av direktvalda parlamentariker stärks legitimiteten
            i hela implementeringsprocessen.
          </p>
          <p xml:id="i-Qr9UFjAeWKQmaV5CUedu3x">
            För det nordiska samarbetet fyller Nordiska rådet en viktig funktion
            inte minst när det gäller att driva på och kontrollera de nordiska
            regeringarnas samarbete. En styrka för de nordiska länderna är
            också att många ledamöter i de nationella parlamenten engagerar
            sig i det nordiska samarbetet.
          </p>
          <p xml:id="i-4B8Btcrqi83dSHd7PxMT8e">
            Vi socialdemokrater anser att det är nödvändigt att ytterligare
            stärka det inomnordiska samarbetet samt byggandet av nätverk,
            som i sin tur kan öka det nordiska inflytandet i EU och i andra
            samarbetsorgan.
          </p>
          <head xml:id="i-JDkdDsZaZqVrjEDShZJiu8" type="h1">
            Närområdet
          </head>
          <p xml:id="i-LuHnSMwmofFxytbexrHn2S">
            Nordiska rådet och Nordiska ministerrådet har ett nära samarbete
            med flera internationella, nationella och regionala organisationer
            utanför Norden och då främst Arktiska rådet, Barentsrådet och
            Östersjöstaternas råd. Det övergripande målet för det nordiska
            samarbetet med närområdet är att bidra till en säker, stabil utveckling
            i området, att stärka demokratin och att öka värdegemenskapen
            i den nordliga delen av Europa.
          </p>
          <p xml:id="i-DouFQDyaroQboCzUjAxqEs">
            De nätverk som innefattar nordvästra Ryssland har under senare
            år byggts ut i en betydande omfattning. De nuvarande riktlinjerna
            för samarbetet med närområdet innebär bland annat att Nordiska
            ministerrådets tyngdpunkt i satsningar förskjutits från de baltiska
            staterna till nordvästra Ryssland.
          </p>
          <p xml:id="i-Lc2VRNyt1VWgRV4HzWWgNF">
            Ministerrådets program för arktiskt samarbete syftar till att
            ge de samnordiska insatserna ett speciellt mervärde i förhållande
            till andra aktiviteter och insatser med inriktning på Arktis.
            Viktiga frågor är ursprungsbefolkningens levnadsvillkor, klimatförändringar
            och utbredningen av föroreningar i den arktiska miljön.
          </p>
          <p xml:id="i-Hgvrdwo74fikbfDQrA652A">
            Vi socialdemokrater anser det vara av stor vikt att arbetet med
            frågor som rör Barentsregionen förstärks och att arbetet sker
            såväl på nationell nivå som i samarbete med regionala insatser.
          </p>
          <head xml:id="i-EqEAYh1nHDTzQyGcTYpyy9" type="h1">
            Barentssamarbetet
          </head>
          <p xml:id="i-2m6sLCFqvKYr1wnMFGeCBM">
            Regionen kring Barents hav är ett av de ekonomiskt viktigaste
            och intressantaste områdena i Europa främst på grund av den rika
            tillgången på naturresurser. I området, som är den sista orörda
            reserven av naturtillgångar, finns olja, naturgas och mineraler.
            Dessa kommer att utvinnas under de kommande decennierna under
            förutsättning att miljömålen är uppfyllda.
          </p>
          <p xml:id="i-4vaJstc5GjcWRt81UHsL1k">
            Under Barents hav finns ett stort antal fyndigheter med framför
            allt naturgas som till exempel Shtokmanfältet. Stora olje- och
            gastillgångar har även hittats i havet utanför Finnmark, Troms
            och Nordland. Man väntar sig att göra nya olje- och gasfynd i
            den norska delen av Barents hav under de närmaste åren. I Norge,
            Sverige och Finland och på Kolahalvön finns det dessutom fler
            mineraler än på någon annan plats i världen. En kraftigt ökad
            mineralprospektering sker i området som resulterat i att många
            nya gruvor öppnats.
          </p>
          <p xml:id="i-MX2gT78nBKUuEENQJ2H6CV">
            Den pågående klimatförändringen innebär för de arktiska regionerna
            och Barentsregionen att glaciärer och havsis smälter undan i större
            omfattning än tidigare. Miljö- och klimatmässigt är det en farlig
            utveckling, men på sitt sätt skapar den nya förutsättningar för
            nya transportvägar i Barents hav och Norra ishavet. På sikt kommer
            man med all sannolikhet att kunna frakta varor till havs genom
            området året om.
          </p>
          <p xml:id="i-XryDFmJvPvzVnHwQ88HL5n">
            Vid Harvarduniversitetet i USA har experter räknat fram att den
            nordliga fartygsrutten skulle innebära stora besparingar för framtida
            transporter mellan de ekonomiskt framgångsrika länderna i Europa
            och Asien. Men samtidigt som de förändrade klimatförhållandena
            i området ger nya möjligheter kan det också leda till säkerhetspolitiska
            risker med helt nya konflikter som följd. Redan i dag ser vi en
            pågående dragkamp om Arktis tillhörighet, där Ryssland med sin
            flagga på havsbottnen markerat sin uppfattning i denna speciella
            ägarfråga. Framför allt Norge men även Danmark och Kanada har
            också uttalat sina uppfattningar i denna fråga.
          </p>
          <p xml:id="i-HZk3hswftAeK4Hb9c51J2F">
            Liksom tidigare påpekats är det viktigt att Sverige nu initierar
            en genomgång av existerande rättsordningar som berör såväl Barentsregion
            som de arktiska regionerna för en fortsatt diskussion om att stärka
            och att utöka dem där så behövs. Arktiska rådet och Barentsrådet
            är samarbetsorgan mellan regionernas åtta respektive fyra länder
            som ska säkerställa en fredlig dialog med målet att arbeta för
            att skydda och värna den arktiska miljön.
          </p>
          <p xml:id="i-XTBc1PeDDGqRkYfoZYroh9">
            I Barentsregionen bor drygt 5,9 miljoner människor, varav merparten,
            4,3 miljoner, har sin hemvist i Ryssland. Samarbetet mellan stater
            som har intresse i Arktis och i området kring Barents hav bedrivs
            på regionnivå i Barentsrådet och i Arktiska rådet. Regionrådet
            består av representanter för förvaltningarna i den geografiska
            regionen Barents. Från Finland deltar landskapen Lappland, Norra
            Österbotten och Kajanaland, från Norge länen Nordland, Troms och
            Finnmark och från Sverige Norrbottens och Västerbottens län. Från
            Ryssland är det regionerna Arkhangelsk och Karelen som deltar
            samt republiken Komi, Murmanskregionen och det autonoma distriktet
            Nenetsia.
          </p>
          <p xml:id="i-JVKUE1xj7sY7GNTv94995x">
            I området finns flera minoritetsfolk, bl.a. samer, nenetser och
            vesper. Syftet med Barentssamarbetet är att säkerställa fred och
            säkerhet samt att skapa en socialt, ekonomiskt och miljömedvetet
            hållbar utveckling i området och i Europa som helhet. Detta kan
            bl.a. ske genom att kontakterna mellan människorna i området utvecklas
            och den regionala identiteten stärks.
          </p>
          <p xml:id="i-T4b5D5ReC77qRJ6j9SMkkW">
            Det finns en lång samarbetstradition i Barentsområdet. Redan
            i början av 1960-talet tillkom Sveriges nordkalottkommitté, ett
            samarbete med de fyra involverade länderna under temat folkets
            diplomati.
          </p>
          <p xml:id="i-2kUaNGfjioTZqGz541evRw">
            Det regionala Barentssamarbetet arbetar utifrån fem viktiga insatsområden:
          </p>
          <list style="ul">
            <item xml:id="i-8yWzD5PxDkgbsuQLUEkrKi">
              näringslivsutveckling och infrastruktur
            </item>
            <item xml:id="i-FEnzgsWnwFL5RUiBi5iZs9">
              kompetens och utbildning
            </item>
            <item xml:id="i-4AKD554VzHZMn28ZD8UYuR">
              miljö och hälsa
            </item>
            <item xml:id="i-3XeKSxdGpUZKb79pBuKpUV">
              välfärd och kultur
            </item>
            <item xml:id="i-UUdCXwNx7smj9ZtLM4xZu">
              ursprungsbefolkningsfrågor.
            </item>
          </list>
          <p xml:id="i-CVnXPWT5YpdCPox2oy5Cqu">
            Den kunskap och kompetens som vuxit fram i området kring dessa
            frågor är betydande och måste bibehållas och ytterligare utvecklas.
            Det är av stor vikt att alla goda krafter, exempelvis företag,
            myndigheter, kommuner, universitet och enskilda, samverkar. För
            detta fordras en fortsatt bra samordning, information och en väl
            utbyggd och fungerande infrastruktur.
          </p>
          <p xml:id="i-BsqzY3GsCGQgjd27LG4JMm">
            Den ekonomiska aktiviteten i den nordliga regionen ökar dessutom
            och därmed också regionens ekonomiska och säkerhetspolitiska betydelse,
            vilket innebär att en sammanhållen politik för det nordliga området
            behövs.
          </p>
          <p xml:id="i-XRV4cH7ye2vTW4tuqS3zF8">
            Med ett större engagemang från svensk sida kan vi övervaka vad
            som händer i området från säkerhetssynpunkt, samtidigt som Sveriges
            miljöteknologi skulle komma väl till pass i den känsliga miljön
            i området.
          </p>
          <p xml:id="i-4zuuVfaNi1rXoAazDuKZVJ">
            Vi socialdemokrater anser att det är av största vikt att Barentssamarbetet
            stärks och fördjupas ytterligare på samtliga fem insatsområden,
            samtidigt som det svenska deltagandet bör baseras än mer än tidigare
            på regionala strukturer och Sverige även bör utveckla en sammanhållen
            strategi på nationell nivå.
          </p>
        </div>
        <div type="motSignatures">
          <list>
            <item xml:id="i-GzUvGN4AytehHEdpHTFTdu" who="i-VhAPHtDbXzmUeiVRSdRFGD">
              Karin Åström (S)
            </item>
            <item xml:id="i-TnxwWWQtnY1BxHBk1gjNJ7" who="i-9KG7jeGdkJDsSQQb3gKA2U">
              Urban Ahlin (S)
            </item>
            <item xml:id="i-H9mh3cx7dxq7jXNPdG5ZF7" who="i-8Nio1rUw3hSjL6pvCGw22Y">
              Carina Hägg (S)
            </item>
            <item xml:id="i-CT62CEH7oa8nzozNyhaq8" who="i-GsygH5UJM18UkfLBHFkVdD">
              Kent Härstedt (S)
            </item>
            <item xml:id="i-M4xznWN162yiq3XYgCZ2hn" who="i-Bmi9XXt8ni373cdiv3K6qx">
              Kenneth G Forslund (S)
            </item>
            <item xml:id="i-HoLkZ9GmgmRXeZBkV3hAYk" who="i-RZNwwHohbyBgLVVG4Dy1Bj">
              Carin Runeson (S)
            </item>
            <item xml:id="i-7BqiWsiGXqBQ4W7vZKSAao" who="i-3YAEMbZXswzuyekFnSxXSF">
              Olle Thorell (S)
            </item>
            <item xml:id="i-29m9usEpsFu7vepK257wNS" who="i-XGshyFMh8wg9ExkBGYPjsr">
              Désirée Liljevall (S)
            </item>
          </list>
        </div>
      </div>
    </body>
  </text>
</TEI>
