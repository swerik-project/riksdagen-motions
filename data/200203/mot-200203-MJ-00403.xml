<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0403/mot_200203_MJ_0403-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ403 pnr: v1202
          </p>
          <p>
            Motion till riksdagen 2002/03:MJ403
          </p>
          <p>
            av Lennart Beijer (v)
          </p>
          <p>
            Alternativa åtgärder vid översvämningar i Emån
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att stoppa framtida grävningar och vallar vid Emån.
          </p>
          <p>
            Fakta om Emån
          </p>
          <p>
            Den över 20 mil långa Emån är södra Sveriges värdefullaste vattendrag.
            Vattensystemet är ett Natura 2000-område och omfattas därmed av
            EU:s habitatsdirektiv. Den nedersta delen är dessutom föreslagen
            att skyddas enligt Ramsardirektivet. Vattendragets rika fiskfauna
            innehåller bland annat havsöring, lax samt norra Europas viktigaste
            bestånd av mal. Emån har under århundraden format och utvecklat
            ett levande natur- och kulturlandskap med höga värden när det
            gäller vattenmiljöer och områden i odlingslandskapet. Emån har
            också skapat mycket goda förutsättningar för ett omfattande lantbruk
            i Emåbygden Emåns vattenföring, speciellt vårflödena, kan variera
            kraftigt. Detta har under lång tid varit föremål för diskussioner
            och utredningar, eftersom det ibland försvårar verksamheten för
            lantbruket. Under 70-talet avsatte regeringen medel för översvämningsåtgärder,
            tex grävning, sprängning, rensning och invallning, vid Emån. Sedan
            dess har ett par avsnitt längs Emån vallats in och rensats, senast
            på Högsbyplatån. Därefter har förrättningar planerats på Fliserydsplatån,
            Mörlundaplatån och Silverån. I samband med förra höstens budgetarbete
            drog regeringen in det statliga stödet för vidare åtgärder i Emåsy-stemet.
          </p>
          <p>
            27
          </p>
          <pb facs="riksdagen-motions-pdf/data/200203/mot_200203_MJ_0403/mot_200203_MJ_0403-0002.pdf"/>
          <p>
            2002/03:MJ403
          </p>
          <p>
            28
          </p>
          <p>
            Värdefull mångfald
          </p>
          <p>
            Eftersom kunskapsläget och miljö- och jordbrukspolitiken har
            förändrats avsevärt under den här snart 30 år långa planeringsperioden
            känns det otids- enligt att fortsätta på den inslagna linjen och
            planera vidare för grävningar och invallningar vid Emån. Riktigt
            höga vattenflöden kan man räkna med ca vart 20:e år och det är
            tveksamt om de föreslagna ingreppen skulle få önskad effekt och
            till vilket pris detta får ske i södra Sveriges värdefullaste
            vattendrag. Medel borde återföras till Emåbygden med annan inriktning,
            som ligger i linje med riksdagens miljömål. För att kunna utveckla
            och bibehålla en levande landsbygd och främja den biologiska mångfalden
            i ett av Sveriges Natura 2000-områden krävs andra typer av stöd.
            Ett aktivt jordbruk bör kunna kombineras med andra typer av näringar
            för att det ska vara möjligt att bosätta sig och livnära sig på
            landsbygden. I detta sammanhang måste man se Emåns höga natur-
            och kulturvärden, både vattenmiljön och odlingslandskapet, som
            en resurs för att utveckla nya näringar, till exempel turism,
            fiske, rekreation och upplevelser, i det levande natur- och kulturlandskapet.
            En levande landsbygd i Emåområdet är också helt beroende av att
            det finns lantbrukare som bedriver traditionellt jordbruk med
            växtodling, mjölk- och köttproduktion. Sådana företag är mycket
            känsliga för klimatrelaterade störningar som översvämning och
            torka. En Emåbygd där det traditionella lantbruket tillsammans
            med andra näringar kan verka och utvecklas är en förutsättning
            för en tidsenlig syn på Emån.
          </p>
          <p>
            Alternativa översvämningsåtgärder
          </p>
          <p>
            En ny typ av stöd bör införas där Emådalens lantbrukare ska få
            ersättning i samband med skador som uppstår på grund av Emåns
            översvämningar. Ersättning ska utgå för exempelvis skördeskador,
            packningsskador, erosionsskador, skador på fast egendom eller
            annan skada som kan tänkas uppstå på grund av onormalt höga vattenstånd.
            I ersättningen bör även inkluderas kostnader för den dokumentation
            och de utredningar som krävs för att skadan ska kunna fastställas.
            Samtidigt bör det också finnas särskilda möjligheter för Emådalens
            lantbrukare att få ersättning för att avsätta våtmarker i Emåsystemet.
            Dessa skulle inte enbart fungera som kvävekällor utan även fylla
            en funktion för att utveckla den biologiska mångfalden. Utgrävningar
            i stället för våtmarker ökar också trycket på Östersjön — som
            idag är starkt hotad av stora kväveutsläpp och andra skadliga
            ämnen.
          </p>
          <pb facs="riksdagen-motions-pdf/data/200203/mot_200203_MJ_0403/mot_200203_MJ_0403-0003.pdf"/>
          <p>
            Vidare måste också ökade medel anslås för storsatsningar på olika
            turisminriktningar. Sådana lösningar skulle bidra till en långsiktigt
            positiv utveckling för landsbygdsbefolkningen längs Emån. Vi måste
            lära oss att naturligt leva med och utnyttja Emån och dess krafter,
            istället för att hela tiden försöka bekämpa naturens gåvor. Vad
            som ovan anförs bör riksdagen som sin mening ge regeringen till
            känna.
          </p>
          <p>
            Stockholm den 23 oktober 2002
          </p>
          <p>
            Lennart Beijer (v)
          </p>
          <p>
            2002/03:MJ403
          </p>
          <p>
            29
          </p>
        </div>
      </div>
    </body>
  </text>
</TEI>
