<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-UU-00005">
  <teiHeader>
    <fileDesc>
      <titleStmt>
        <title>med anledning av skr. 1998/99:61 Framtid med Asien. En svensk Asienstrategi inför 2000-talet.</title>
        <author corresp="i-Dnc5M1DTGNVBxsnXz7TcBj i-Dnc5M1DTGNVBxsnXz7TcBj">av Pär Axel Sahlberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 1998/99:61 Framtid med Asien. En svensk Asienstrategi inför 2000-talet.</title>
          <idno type="rdwebb">GM02U5</idno>
          <rs type="number">U5</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GM02U5/text</ref>
          <ref type="dokument_url_html">http://data.riksdagen.se/dokument/GM02U5</ref>
          <ref type="dokumentstatus_url_xml">http://data.riksdagen.se/dokumentstatus/GM02U5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dnc5M1DTGNVBxsnXz7TcBj</idno>
            <name>Pär Axel Sahlberg </name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Dnc5M1DTGNVBxsnXz7TcBj</idno>
            <name>Pär Axel Sahlberg</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-JoasDecJrsHTafhCHDF5Lz"/>
        <correspContext corresp="i-JoasDecJrsHTafhCHDF5Lz">
          <ref>Regeringsskrivelse 1998/99:61</ref>
        </correspContext>
        <correspAction xml:id="i-MWXCRgZNjcRqpXS7LgUZfF" type="signed"/>
        <correspContext corresp="i-MWXCRgZNjcRqpXS7LgUZfF">
          <note type="signatory" corresp="i-Dnc5M1DTGNVBxsnXz7TcBj"/>
          <note type="signatory" corresp="i-Dnc5M1DTGNVBxsnXz7TcBj"/>
        </correspContext>
        <correspAction type="referral" xml:id="i-7VazRzZ5c67nd8rX7MDcxs">
          <date when="1999-03-26"/>
        </correspAction>
        <correspAction type="dismissal" xml:id="i-DovcwA8FanJ8ZmyEaQiUyd">
          <date when="1999-03-25"/>
        </correspAction>
        <correspAction type="submission" xml:id="i-RiRkrgpzSEwgcEVVyyPF6Z">
          <date when="1999-03-24"/>
        </correspAction>
        <correspAction type="referral" xml:id="i-Myw6zN1tWHXGbh9iWmhEYY">
          <date when="1999-03-26"/>
        </correspAction>
        <correspAction type="dismissal" xml:id="i-B1Y6ErXcLWEhzWen3Bni2W">
          <date when="1999-03-25"/>
        </correspAction>
        <correspAction type="submission" xml:id="i-CvAK1Upw7qrdckEL1oZCfe">
          <date when="1999-03-24"/>
        </correspAction>
        <correspAction type="assigned" xml:id="i-XDAwHkYhbmcDQ1afppadMG"/>
        <correspContext corresp="i-XDAwHkYhbmcDQ1afppadMG">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_u_0005/mot_199899_u_0005-0001.pdf"/>
      <div type="motHeader" xml:id="i-TcTGBdECtAr66s7o7pu7s1">
        <div type="motTitle" xml:id="i-MjpAZaahxs9fKfZWy6jXWy"/>
        <div type="motSubmissionInfo" xml:id="i-YDKv2AaDpofjtRbVE31A6s"/>
      </div>
      <div type="motBody" xml:id="i-NU1VhFZUSsc1mQgshCcKbc">
        <div xml:id="i-PfduExESKTmnjmp7ibzbaM">
          <p xml:id="i-BScYTYNMPwABuGXGu6NDue">
            1998/99 US US
          </p>
          <p xml:id="i-NTMLqZ7YkNtwifi2UTnUXK">
            Motion till riksdagen
          </p>
          <p xml:id="i-M5HGd1X2Esg1fWfDEsrDq4">
            1998/99:U5
          </p>
          <p xml:id="i-5adZ2voFBKJH88YX6867j5">
            av Pär Axel Sahlberg (s)
          </p>
          <p xml:id="i-4B2RTqKLjesL1x44YEkJhG">
            med anledning av skr. 1998/99:61 Framtid med Asien. En svensk
            Asienstrategi inför 2000-talet.
          </p>
          <p xml:id="i-Dwq8Dk5oYmQfmapczYrVQg">
            Religionsperspektivet i Asienstrategin
          </p>
          <p xml:id="i-5WEpQBhuCwqZXARuB89PnB">
            Regeringens skrivelse 1998/99:61 Framtid med Asien. En svensk
            Asienstrategi inför 2000-talet fokuserar fem huvudteman: Asien
            i den internationella ekonomin, fattigdom och livskvalitet, miljö
            och hållbart utnyttjande av naturresurser, demokrati, mänskliga
            rättigheter och jämställdhet samt den asiatiska säkerhetssituationen.
            Asienskrivelsen markerar ett nytt angreppssätt för Sveriges relationer
            till omvärlden. Här görs ett försök att ta ett helhetsgrepp. Partnerskapstanken
            konkretiseras inte enbart avseende bistånd utan avser flera av
            Sveriges viktiga relationer till den enorma asiatiska kontinenten.
            Skrivelsen har ett gott anslag och öppnar för ett partnerskap
            som kan leda till ett betydligt bättre resultat än det gamla mer
            fackindelade arbetssättet. Med detta vederhäftiga synsätt är det
            dock anmärkningsvärt att religionens roll inte i tillräcklig grad
            analyserats och satts in i sitt sammanhang. Asien är den världsdel
            som har det mest mångfaldiga religiösa utbudet, där alla stora
            världsreligioner finns representerade. I skrivelsen förekommer
            religions- begreppet och religionens roll mest i samband med oroande
            utveckling i olika länder men också som fundamentalism. När skrivelsen
            talar om positivt folkliga rörelser används begreppet folkrörelser.
            Jag är inte så säker på att detta är en naturlig uppdelning av
            begreppen i något sammanhang. I Svenska Dagbladet skrev ledarskribenten
            den 7 mars 1999 under rubriken teofobiska svenskar: ”Årtionden
            av propaganda mot religion har skapat en analfabetism. Själva
            ordet religion frammanar bilder av fanatiker, vilket föder intolerans
            och en djupt areligiös världsbild.” Jag tror att denna svenska
            utgångspunkt är olycklig och försnävande och minskar vår möjlighet
            att förstå andra människors och kulturers världsbild och deras
            tolkning av sina liv. Detta innebär ju inte att man inte kan se
            att religionen också kan ha negativ betydelse för andra värden
            som demokrati och mänskliga rättigheter. Utgångspunkten bör också
            tas i de perspektiv där religionen kan stödja det som vi uppfattar
            som den positiva samhälleliga utvecklingen. Vidare är det angeläget
            att i möte med andra kulturer och i dialog vara redo att också
            ta in de bilder av världen som bland annat formas av de olika
            religionerna.
          </p>
          <pb facs="riksdagen-motions-pdf/data/199899/mot_199899_u_0005/mot_199899_u_0005-0002.pdf"/>
          <p xml:id="i-EBnKG3zVBMdjXaNmTL7AQU">
            Av skrivelsen framgår: ”Framväxten av ett starkt civilt samhälle
            har visat Mot. 1998/99U 8 sig vara av stor betydelse för förbättrad
            respekt för de mänskliga rättigheterna.” (s 29) Bland angivna
            prioriteringar för arbetet anges bl.a.: ”Att verka för ökad tillämpning
            och utveckling av det internationella normsystemet och de organisationer
            som bär upp systemet”. (s 49) Kan religionen som bland annat normbildare
            bidra till att bygga Asien? Jag tror att det också är ett möjligt
            synsätt. Då måste religionens roll ses mer i sitt kulturella och
            politiska sammanhang. Skrivelsen visar stor svaghet i detta avseende.
            En orsak kan vara det västerländska perspektiv som präglar Asienskrivelsen.
            Asien ses genom Sveriges sekulära glasögon. Religions- perspektivet
            nämns endast i förbigående. Mest i negativa sammanhang kopplat
            till etniska motsättningar och fundamentalism. Det stryker under
            den snäva bild som svenska medier ger av andra religioner. När
            kristendomen omnämns så sker det främst i historisk belysning.
            Mycket tar sin utgångs- punkt i det synsätt som utvecklats i vårt
            kristet-protestantiska perspektiv där
          </p>
          <p xml:id="i-5TpVJNTuGGRk2FyHGieocB">
            sekulariseringen drivit religionen in i den privata sfären. Vi
            förväntar oss inte att vi ska ställa oss i dialogläge med religionen
            i diskussionen om samhällsutvecklingen. I Asien kanske det snarare
            är en fråga om vilka bidrag religionerna kan ge i att bygga samhällen
            som bärs av familjens roll och de värderingar som religion och
            traditionell kultur bidrar till. Det finns två starka skäl att
            värdera upp analysen av den roll religionen spelar: 1. av respekt
            för en partner behöver de värderingar som spelar roll i kulturens
            uppbyggnad vägas in i bedömningar och förståelse. 2. Religionens
            roll kan på flera områden samspela med grundläggande krav som
            hänger samman med förutsättningar för en demokratisk utveckling
            och mänskliga rättigheter. I regeringens skrivelse Framtid med
            Asien är mänskliga rättigheter och demokrati ett av de centrala
            målen. Skrivelsen lyfter fram folkrörelse- kontakterna och stärkandet
            av det civila samhället, men religionerna med deras betydelse
            — men även möjligheter till positiv inverkan inom detta område
            liksom när det gäller konfliktförebyggande och försoningsarbete
            — nämns inte. Det kan gälla normbildning, kulturbärare, solidaritetsskapare,
          </p>
          <p xml:id="i-JTqzeNmpVzRCSpLwEiXDjN">
            konfliktförebyggare och försoningsbärare. Inte heller nämns att
            religionen i Asien spelar en helt avgörande roll för det värdemönster
            som olika asiatiska samhällen vilar på. Att religionen präglar
            asiatiskt tankemönster finns på sin höjd en antydan om, men ingen
            analys av eller reflektion kring detta faktum. I stort sett konstateras
            enbart att västvärlden är sekulariserad och att de asiatiska kulturerna
            vilar på en religiös grund. De tre skrivelser (Ds 1998:33, 34
            samt 61) som utgör underlag för regeringens skrivelse utvecklar
            inte i högre grad perspektivet. Dock finns där några undantag
            när man närmar sig de här aktuella frågorna. I departementsserien
            1998:33 s 41 diskuteras ett övergripande synsätt som handlar om
            hur asiatisk religion uppfattas där och här under rubriken Religionen
            och kulturen går hand i hand: De nyandliga (intressant benämning
            på religioner som är av mångtusenårigt
          </p>
          <p xml:id="i-Dzvrk6uB47NKdavJ4RssdZ">
            ursprung, min anm) religionerna som i hög grad förknippas med
            Asien attraherar och ligger i tiden. Buddhism, hinduism och konfucianism
          </p>
          <pb facs="riksdagen-motions-pdf/data/199899/mot_199899_u_0005/mot_199899_u_0005-0003.pdf"/>
          <p xml:id="i-E7y8oMdWptiYhxQgpFM95E">
            Mot. 1998/99U9&amp;? «associeras till mental styrka, meditation,
            balans, värdighet, tystnad, harmoni och vishet. Inriktningen mot
            det inre livet och frånvaron av materialism väcker beundran, samtidigt
            som vackra och smakfulla saker med anknytning till asiatisk kultur
            också kan locka. Några gruppdeltagare kommenterar dock med eftertryck
            att den asiatiska kulturen inte känns lika spännande när den dyker
            upp i Sverige.”
          </p>
          <p xml:id="i-CDekDnsXYQeBuQasmZke8M">
            Departementsserien 1998:34 s 463 f:
          </p>
          <p xml:id="i-JF57T2pQteAiBep2q5aUGq">
            Kulturer är överlappande och mångbottnade: nya värderingar växer
            fram sida vid sida med dem som eliten (re-)presenterar. Fredspristagarinnan
            Aung San Suu Kyi har i sin bok Freedom from Fear mycket övertygande
            argumenterat för att universiella mänskliga rättigheter och politisk
            mångfald mycket väl kan rymmas inom burmesisk buddhism. (...)
            Två framstående sinologer har nyligen sammanställt en rad klassiska
            kinesiska texter som visar att det inte finns någon motsättning
            mellan ett öppet pluralistiskt system med respekt för mänskliga
            rättigheter och klassisk kinesisk filosofi (de Bary och Tu Weiming).
            (...) Frihet och individualism återfinns inte bara i kristendom,
            utan även i asiatiska religioner.
          </p>
          <p xml:id="i-DGGKR3KQcVPBM1Kx3LKRHn">
            På samma sida står vidare:
          </p>
          <p xml:id="i-GJbcx4PFTBk9Ysn7EwHRcP">
            Vissa observatörer (...) har börjat tala om fördelarna med ett
            samhälle byggt på asiatiska värderingar: moral, familj, stabilitet.
          </p>
          <p xml:id="i-DbaGYSj7U9iTMMkJ8zyBcw">
            På sidan 468 förs ett resonemang om hur dessa andra värden kan
            bidra till att utveckla det asiatiska samhället:
          </p>
          <p xml:id="i-FiPJuyn16EorD8fLuYqDoe">
            Med tanke på hur viktiga harmoni och ordning är i folkliga uppfattningar,
            är det troligt att de demokratiska systemen i Asien kommer att
            anpassas för att skapa samstämmighet snarare än mångfald, och
            därmed sakna den individuella liberalism som följer med västerländsk
            demokrati. De politiska systemen kommer troligen att utvecklas
            mot en form av ”social korporativism”, harmoni snarare än konkurrens.
          </p>
          <p xml:id="i-JinT59NUdX2a2H3AdEKLzH">
            Vidare på sidan 495:
          </p>
          <p xml:id="i-2nHk2mjSxkaCGpHeQTrDjF">
            Om en balansräkning upprättades, skulle slutsatsen bli faktiskt
            att västvärlden i högre grad försenat, än underlättat, genomförandet
            av rättigheter och demokrati i Asien, genom att samarbeta och
            vara i maskopi med diktatorer i Asien och förse dem med vapen.
            Detta har bidragit till att stärka statsapparaternas förtryck.
          </p>
          <p xml:id="i-24ssjgBkMcTyhLA8qV5Fbx">
            Asienstrategin bör således kompletteras med en reflektion kring
            det religiö perspektivet och en analys av hur detta påverkar våra
            framtida relationer för att partnerskapstanken ska bli fullödig.
            Det bör rimligen leda till ett antal kompletteringar: — förstärkt
            kunskapsinhämtning som grund för ökad förståelse och goda relationer
            (inom alla områden inklusive handel) — utbildning i religionsförståelse
            och hur detta kan förbättra vårt partner- skap — folkrörelsekontakterna
            bör omfatta också religiösa kontaktytor och religiöst utbyte —
            kulturutbytet bör ta hänsyn till religionens roll som kulturbärare
            — Såväl svenska som religiösa trossamfund med asiatiskt ursprung
            bör kunna medverka i utvecklingen av biståndsrelationer och folkliga
            kontakter.
          </p>
          <pb facs="riksdagen-motions-pdf/data/199899/mot_199899_u_0005/mot_199899_u_0005-0004.pdf"/>
          <p xml:id="i-PHpYPFiXALpSwkVT1NTYuy">
            Hemställan Mot. 1998/99U&amp;P
          </p>
          <p xml:id="i-HLran5pKGLEcLFtXFutFLS">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om religionsperspektivet
            vid utvecklingen av den svenska Asienstrategin.
          </p>
          <p xml:id="i-Y9Ru582VYx6H7PnZ241y8r" type="date">
            Stockholm den 24 mars 1999
          </p>
          <p xml:id="i-U21ineEnpuhiPRkeH6q1xo">
            Pär Axel Sahlberg (s)
          </p>
        </div>
      </div>
    </body>
  </text>
</TEI>
