<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02758">
  <teiHeader>
    <fileDesc>
      <titleStmt>
        <title>med anledning av prop. 2023/24:28 Sänkning av reduktionsplikten för bensin och diesel</title>
        <author corresp="i-U8W4uUAKEoMtNdRs3JJRK8">av Kajsa Fredholm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2758 av Kajsa Fredholm m.fl. (V)</title>
          <idno type="rdwebb">HB022758</idno>
          <rs type="number">2758</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022758/text</ref>
          <ref type="dokument_url_html">https://data.riksdagen.se/dokument/HB022758</ref>
          <ref type="dokumentstatus_url_xml">https://data.riksdagen.se/dokumentstatus/HB022758</ref>
          <ref type="pdf">https://data.riksdagen.se/fil/86DC42F9-C196-413C-BDC3-CAB8B0357067</ref>
          <ref type="docx">https://data.riksdagen.se/fil/08935CE4-7E09-4CC0-9B30-26705E60F4E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-BBGAxze4Hzyz7Gxzv4zS2t" type="basedOn"/>
        <correspContext corresp="i-BBGAxze4Hzyz7Gxzv4zS2t">
          <ref>Proposition 2023/24:28</ref>
        </correspContext>
        <correspAction xml:id="i-Uvb6fFvHhcqbk4K8r34ZBZ" type="signed"/>
        <correspContext corresp="i-Uvb6fFvHhcqbk4K8r34ZBZ">
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-PAfMpaW8KP2UfRTBpXARTc"/>
        </correspContext>
        <correspAction xml:id="i-NAopdCnqnKLwzXcQCWUaZr" type="submitted">
          <date when="2023-10-25"/>
          <time when="12:24:54"/>
        </correspAction>
        <correspAction xml:id="i-Xvz9ZE5zwJ7wWwgxJsSH5z" type="reviewed">
          <date when="2023-11-02"/>
          <time when="16:12:29"/>
        </correspAction>
        <correspAction xml:id="i-BKQhQGQX1v6QxQsBFsyzaa" type="dismissed">
          <date when="2023-11-07"/>
        </correspAction>
        <correspAction xml:id="i-8bDjfuo2preF8ReV89z3KJ" type="referred">
          <date when="2023-11-08"/>
        </correspAction>
        <correspAction xml:id="i-DRSJkJkw5UNLKjTovNbVru" type="assigned">
          <date when="2023-11-30"/>
          <time when="15:28:26"/>
        </correspAction>
        <correspContext corresp="i-DRSJkJkw5UNLKjTovNbVru">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DaMxNxXsuaCVLZGfoHWTYn" type="behandlas_i"/>
        <correspContext corresp="i-DaMxNxXsuaCVLZGfoHWTYn">
          <ref type="uppgift">2023/24:MJU5</ref>
          <ref type="ref_dok_id">HB01MJU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU5</ref>
          <ref type="ref_dok_titel">Sänkning av reduktionsplikten för bensin och diesel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2758 av Kajsa Fredholm m.fl. (V)
          med anledning av prop. 2023/24:28 Sänkning av reduktionsplikten
          för bensin och diesel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4GKs8nACPB7uHKYn8bm3me">
            1 Förslag till riksdagsbeslut
          </head>
          <list>
            <item xml:id="i-PQ1p5yY2STdYqbYfpm2Jv4" sortKey="Yrkande 1">
              Riksdagen avslår proposition 2023/24:28 Sänkning av reduktionsplikten
              för bensin och diesel.
            </item>
          </list>
          <list>
            <item xml:id="i-NKxQSHWbUo2PPGgTRnHFCn" sortKey="Yrkande 2">
              Riksdagen ställer sig bakom det som anförs i motionen om att
              regeringen bör återkomma med förslag på handlingsplan för en hållbar
              produktion av nationellt producerade biodrivmedel och fossilfria
              elektrobränslen och tillkännager detta för regeringen.
            </item>
          </list>
          <list>
            <item xml:id="i-HPRJGPsFWgLAH944h3tEG" sortKey="Yrkande 3">
              Riksdagen ställer sig bakom det som anförs i motionen om att
              regeringen bör återkomma med en handlingsplan för att minska det
              utsläppsgap som uppstår av att nuvarande reduktionsnivåer sänks,
              och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-PATXhTjXHfQERua3PMi5TZ" type="h1">
            2 Bakgrund
          </head>
          <p xml:id="i-XckvrrMKceaJ4GWgTWFdjQ">
            Regeringen föreslår att kraven på minskade utsläpp i reduktionsplikten
            för bensin och diesel sänks till 6 procent för åren 2024–2026.
            Regeringen föreslår även att reduktions­nivåerna för bensin och
            diesel för 2027–2030 slopas, och regeringen avser att åter­komma
            till riksdagen med förslag om reduktionsnivåer för denna period.
            Även andra åtgärder som är samhällsekonomiskt effektiva bör övervägas
            enligt regeringen.
          </p>
          <p xml:id="i-6bN7qr5gDuxWnwto37roRe">
            Lagändringen föreslås träda i kraft den 1 januari 2024.
          </p>
          <head xml:id="i-QF26aSzBtCMkvBxhW48nS8" type="h1">
            3 Regeringen överger i praktiken klimatmål
          </head>
          <p xml:id="i-Kw3uziVbPtoo24d6HJABq4">
            Regeringens förslag om att sänka reduktionsplikten till 6 procent
            för bensin och diesel under perioden 2024–2026 är utmärkande för
            regeringens och SD:s klimat- och miljö­politik. I likhet med en
            rad tidigare beslutade åtgärder och anslagsnivåer på dessa områden
            så försämras möjligheterna att nå de mål som riksdagen enats kring
            med förslaget. Man beslutar och föreslår åtgärder på klimatområdet
            som ökar utsläppen av växthusgaser när dessa i stället behöver
            minska kraftigt. Dessutom utan att föreslå andra åtgärder som
            kompenserar för dessa utsläppsökningar.
          </p>
          <p xml:id="i-EEEnPTF1EqLYw9YGVgTCdz">
            Sommaren 2023 har varit den i särklass varmaste som någonsin
            uppmätts i världen. Även havstemperaturerna har legat på rekordnivåer.
            Det krävs omedelbara och kraft­fulla åtgärder från alla länder,
            inklusive Sverige, för att minska utsläppen och begränsa effekterna
            av ett förändrat klimat.
          </p>
          <p xml:id="i-9woZXQRyT5oMmKmgEeCyYG">
            Sverige måste accelerera takten i omställningen för att nå de
            nationella klimatmålen till 2030 samt vårt klimatåtagande inom
            EU till samma år. Dessa mål ska enligt Vänsterpartiet inte överges
            och förutsätter att utsläppen från våra transporter kraftigt minskar
            kvarvarande år till 2030 för att målen ska nås. Klimatpolitiska
            rådet har tidigare konstaterat att den aviserade kraftiga sänkningen
            av reduktionsplikten är den enskilda åtgärd som har absolut störst
            negativ påverkan på möjligheterna att nå klimatmålen till 2030.
            I synnerhet gäller detta Sveriges etappmål om att minska utsläppen
            från inrikes transporter med 70 procent till 2030. Därutöver försvåras
            möjligheterna för Sverige att klara sina åtaganden för att minska
            utsläppen gentemot EU till 2030, vilket riskerar att även få ekonomiska
            konsekvenser.
          </p>
          <p xml:id="i-DLX7fLCNdoXcEGp7oKPry1">
            En ökad nationell produktion av förnybara drivmedel stärker Sveriges
            självför­sörjningsförmåga på drivmedel under en övergångsperiod
            innan elektrifieringen av transportsektorn är genomförd. Vänsterpartiet
            anser att reduktionsplikten är en av flera nödvändiga åtgärder
            för att detta ska vara möjligt. En drastisk sänkning av reduktions­plikten
            enligt regeringens förslag är enligt vår uppfattning inte förenlig
            med ovan­nämnda inriktningar.
          </p>
          <p xml:id="i-Es18sZ9ibhJwmS4yTe2TRV">
            Vänsterpartiet är dock kritiskt till det ensidiga fokus på reduktionsplikten
            som allenarådande styrmedel för att uppnå en fossiloberoende transportsektor
            till 2030 som den tidigare S-MP-regeringen hade. Den tidigare
            regeringen lade därmed i stor utsträck­ning alla ägg i samma korg.
            I stället för att i grunden styra vårt transportsystem till hållbara
            transporter och ett mer transporteffektivt samhälle genom även
            andra åtgärder och styrmedel valde man att förlita sig på en reduktionsplikt
            med mycket höga reduktionsnivåer fram till 2030. Detta utan att
            ha en egentlig uppfattning om framtida tillgång på hållbara drivmedel
            i reduktionsplikten till rimliga priser under perioden.
          </p>
          <p xml:id="i-ASuMMEi3XDxqQ75VVsoKJB">
            Vänsterpartiet har under lång tid föreslagit ett stort antal
            åtgärder och satsningar för att minska utsläppen genom att gynna
            hållbara trafikslag och öka takten i elektrifieringen av vägtrafiken.
            Dessa åtgärder för ett mer transporteffektivt samhälle minskar
            utsläppen hållbart och minskar behovet av bioråvaror för reduktionsplikten.
            I stället har vi för närvarande en infrastrukturplanering och
            politik som i betydande delar negligerar våra klimatmål och möjliggör
            satsningar som ökar biltrafiken och utsläppen av växthusgaser.
          </p>
          <p xml:id="i-RmeZ4hoYshivAMrfbYSLex">
            Förutom problemet med ett ensidigt fokus på reduktionsplikten
            som redskap för att nå uppsatta klimatmål finns andra nackdelar
            med nuvarande höga nivåer i reduktions­plikter. Även biodrivmedel
            ger utsläpp av växthusgaser. Ju mer vi kan minska människors behov
            av bil för att klara vardagen desto större vinst för klimatet
            och miljön. Det är politikens ansvar att ge människor denna möjlighet.
          </p>
          <p xml:id="i-2Db6Dxwg92romxSG9apSXu">
            Även om biodrivmedel ska uppfylla hållbarhetskriterier så innebär
            användning av diverse bioråvaror för framställningen att markområden
            påverkas direkt eller indirekt. Vi delar Klimatpolitiska rådets
            bedömning att ju mer bioenergi som används desto större markområden
            kan förväntas bli påverkade och ju mer intensivt brukad marken
            blir desto större risk för försämrade möjligheter för biologisk
            mångfald. Beroendet av olika ekosystem leder till att möjligheten
            att expandera bioenergin möter begränsningar och därmed tydligt
            beror på i vilken skala som expansionen sker. Det finns därför
            starka skäl att begränsa beroendet av en reduktionsplikt med mycket
            höga nivåer på inbland­ning, och i stället vidta andra åtgärder
            för att minska behovet av fysiska transporter och stimulera övergång
            till hållbara person- och godstransporter för att nå transportsektorns
            klimatmål till 2030. Sverige bör därutöver sträva efter att i
            allt högre utsträckning stärka den nationella självförsörjningsförmågan
            av drivmedel. Det är inte hållbart att Sverige i så hög grad grundar
            sin klimatpolitik på en hög andel biodrivmedel som förutsätter
            produktion av råvaror i andra länder.
          </p>
          <p xml:id="i-HfrjmhXSVfWfXBMpKJjNpZ">
            En stor potential för att använda avverkningsrester från skogen
            i form av grenar och toppar (s.k. grot) för att stärka vår nationella
            produktion av biodrivmedel har lyfts av ett flertal aktörer och
            myndigheter. För närvarande sker inte en sådan produktion. Vänster­partiet
            är för att en sådan produktion ska vara möjlig från restprodukter
            men anser att det är mycket problematiskt att det svenska skogsbruket
            i sin helhet i dag inte är hållbart. Det behövs därför tydligare
            reglering för att stärka miljöhänsynen i det intensiva skogsbruket,
            säkra skydd av skogar med höga naturvärden samt åtgärder för att
            på sikt fasa ut kalhyggesbruket. I ett skogsbruk som bedrivs inom
            ramen för att värna skogen som ekosystem och dess biologiska mångfald
            och kolinlagring är ett begränsat uttag av biobränslen möjlig
            enligt vår uppfattning.
          </p>
          <p xml:id="i-2z4S1LYqjwacCMwq3Ux4dK">
            Förslagen/förslaget i propositionen innebär i praktiken att regeringen
            överger ambitionen att nå etappmålet för inrikestransporter till
            2030. Regeringen föreslår en åtgärd som leder till ökade utsläpp
            utan att föreslå andra åtgärder som ska kompensera för dessa utsläppsökningar.
            Därutöver riskerar förslaget att ge betydande ekonomiska kostnader
            för statsbudgeten då Sverige riskerar att inte nå sina klimatåtaganden
            gent­emot EU. Med anledning av vad som anförts ovan anser Vänsterpartiet
            att propositionen bör avslås.
          </p>
          <p xml:id="i-6iwy7Dv23mGnrAZEYCY412">
            Riksdagen bör avslå proposition 2023/24:28 Sänkning av reduktionsplikten
            för bensin och diesel. Detta bör riksdagen besluta.
          </p>
          <head xml:id="i-HENgcJkSnCm8X9YW5KhoV5" type="h1">
            4 Regeringens förslag saknar konsekvensanalys
          </head>
          <p xml:id="i-TKsHnWBcQcNuTdTVEqFAi9">
            Kritiken från många remissinstanser på promemorian Sänkning av
            reduktionsplikten för bensin och diesel är massiv. En övervägande
            del av remissinstanserna avstyrker för­slaget. Naturvårdsverket
            konstaterar att om den föreslagna sänkningen genomförs så ökar
            avståndet till etappmålet för inrikes transporter och Sveriges
            mål för utsläppen utanför EU:s utsläppshandel. Myndigheten konstaterar
            även att förslaget påverkar Sveriges möjligheter att få medel
            från EU:s tillfälliga återhämtningsinstrument, faciliteten för
            återhämtning och resiliens (RRF). För att säkra hela återflödet
            av medel som avsatts till Sverige från RRF, totalt 3,18 miljarder
            euro, krävs att de delmål och mål som angetts för samtliga åtgärder
            i Sveriges återhämtningsplan uppnås på ett tillfreds­ställande
            sätt. Regeringens förslag på sänkt reduktionsplikt kan därmed
            försvåra för Sverige att fullt ut få dessa medel. Enligt Naturvårdsverket
            försämrar förslaget betydligt möjligheterna att nå etappmålet
            för inrikes transporter till 2030. I den delen är Trafik­verket
            kraftigare i sin kritik då de bedömer att förslaget närmast gör
            det omöjligt att nå detta etappmål.
          </p>
          <p xml:id="i-Hp1uGS9aRSqc35LN1gp5an">
            Naturvårdsverket föreslog redan i sitt underlag till klimatpolitiska
            handlingsplanen (april 2023) att en utredning skyndsamt borde
            tillsättas och genomföras om reduktions­pliktens fortsatta utveckling
            för att säkerställa långsiktiga spelregler som skapar förut­sättningar
            för omställningen. Man betonar att en utredning bör lämna förslag
            på hur samspelet med EU:s kommande gemensamma handelssystem för
            transporter och bostäder (ETS2) bör se ut. Enligt myndigheten
            behöver det även analyseras hur drivmedelsskatter, fordonsskatter
            och avståndsbaserade vägskatter kan utvecklas parallellt. Man
            tar även upp behovet av att skärpta krav i EU:s förnybartdirektiv
            bör beaktas. Naturvårdsverket betonar även att utredningen behöver
            beakta hur ekonomiskt svagare grupper kan skyddas och kompenseras
            för effekter i form av höga drivmedels­priser.
          </p>
          <p xml:id="i-WT4JFDURpGYKuoGBWDZtCE">
            I sitt remissvar till promemorian som föregått regeringens proposition
            konstaterar Naturvårdsverket att det finns många osäkerheter kopplat
            till beräkningar av effekterna av en sänkt reduktionsplikt enligt
            regeringens förslag. Exempelvis innebär sänkta priser på drivmedel
            att incitamenten för att välja eldrivna fordon och andra färdmedel
            med låga utsläpp försvagas framför att använda fordon som drivs
            med fossila utsläpp. Även införandet av ETS2 kan komma att påverka
            priset på bensin och diesel i olika om­fattning. Därtill finns
            risk att sänkt pris på bensin och diesel, som en följd av reger­ingens
            förslag, leder till ökad grannlandstankning, vilket ökar utsläppen
            i Sveriges utsläppsstatistik.
          </p>
          <p xml:id="i-4KsbVXDHSEoPMrfS8jo4TZ">
            Trafikanalys konstaterar att när reduktionsplikten sänks behöver
            den ersättas med andra åtgärder som på motsvarande sätt får ned
            utsläppen från diesel- och bensindrivna fordon. När det gäller
            priseffekter av förslaget bedömer man att förändringen be­träffande
            bensin blir måttlig medan effekten avseende diesel blir påtaglig.
            Sänkta dieselpriser gynnar framför allt näringslivet, men bedöms
            samtidigt leda till ökad trafik och ökade utsläpp. Incitamenten
            för att välja elbil i stället för bensin- eller dieselbil minskar.
            Man anser även att det är tveksamt att generalisera effekterna
            av förslaget på grupper som boende i stad eller på landet, hushållens
            ekonomiska standard eller män och kvinnor. I realiteten är det
            i varje sådan grupp en minoritet som påverkas påtagligt. För majoriteten
            av de som äger fordon är effekten liten då dessa fordon är bensindrivna.
            Även Energimyndigheten framför att förslaget i princip bara får
            påverkan på dieselpriset, vilket i huvudsak gynnar företag och
            inte hushåll.
          </p>
          <p xml:id="i-8KYjj9fSKLoYsCdQ6ibQjj">
            Naturskyddsföreningen konstaterar i sitt remissvar att regeringens
            förslag ökar utsläppen motsvarande en tiondel av Sveriges territoriella
            utsläpp om man jämför med bibehållen reduktionsplikt. Man anser
            att en försvagad klimatpolitik är ett dåligt ekonomiskt verktyg
            och att hushåll och företag bättre kompenseras på ett sätt som
            inte ökar utsläppen. Enligt Naturskyddsföreningen är det dubbelt
            dåligt för klimatet att både öka den fossila andelen i drivmedlen
            och samtidigt öka konsumtionen av dem. Man konstaterar samtidigt
            att politiken för transportsektorns omställning har vilat för
            tungt på reduktionsplikten. Att enbart förlita sig på reduktionsplikten
            riskerar enligt organisa­tionen att leda till en ohållbar efterfrågan
            på biobränslen, med risk för utebliven klimat­nytta och stora
            miljöskador. Man menar att reduktionsplikten behöver kompletteras,
            inte ersättas.
          </p>
          <p xml:id="i-WyqkuRTSZRV8pYNV4Eti9V">
            WWF anser att reduktionsplikten är särskilt viktig för att nå
            transportsektorns 2030-mål och att regeringen inte identifierat
            några styrmedel som på sikt kan ersätta den så att målet kan nås
            anses djupt oroande. Man anser dock att reduktionsplikten måste
            ut­formas så att den inte driver på avskogning och att den tar
            hänsyn till att hållbar bio­massa är en begränsad resurs som efterfrågas
            i olika branscher i många länder. En bred palett av kraftfulla
            styrmedel och åtgärder för ett mer transporteffektivt samhälle
            och energieffektiva fordon behöver införas omgående för att minska
            effekterna av ökad klimatpåverkan under perioden där reduktionsplikten
            sänks.
          </p>
          <p xml:id="i-Ligo7NimQDN3ZnNtdfi746">
            En stor del av remissinstanserna framför att förslaget omintetgör
            tilltron till reduktionsplikten som långsiktigt styrmedel, vilket
            kraftigt försämrar möjligheten att öka den inhemska produktionen
            av förnybara bränslen och därmed stärka försörjnings­tryggheten
            för drivmedel. AB Volvo och Scania anser att förslaget även försämrar
            de långsiktiga förutsättningarna för fordonsindustrin och att
            det lägre dieselpriset kommer att leda till en lägre elektrifieringstakt
            av fordonsflottan.
          </p>
          <p xml:id="i-Bu6CBXCNeCUyWqNF2xHRFT">
            Vänsterpartiet delar i stort den kritik som framförts av ovan
            nämnda myndigheter, företag och organisationer. Regeringens föreslagna
            nivåsänkning av reduktionsplikten saknar både grund och konsekvensanalys.
            Vi anser att Sverige behöver en tydlig handlingsplan för att stärka
            den inhemska produktionen av hållbara biodrivmedel och fossilfria
            elektrobränslen (bränslen framställda av el). En sådan handlingsplan
            bör vara grunden för lämpliga reduktionsnivåer i reduktionsplikten.
          </p>
          <p xml:id="i-3Cv7AdSZ8UD2DMjAyZjxqu">
            Regeringen bör återkomma med förslag på handlingsplan för en
            hållbar produktion av nationellt producerade biodrivmedel och
            fossilfria elektrobränslen. Detta bör riksdagen ställa sig bakom
            och ge regeringen till känna.
          </p>
          <head xml:id="i-TQYgUXBmToCvdD2fB5kHWg" type="h2">
            4.1 Regeringen bör presentera klimatåtgärder som kompenserar
            för de utsläppsökningar förslaget leder till
          </head>
          <p xml:id="i-De7cTX8enX8wS7QXpoDNw">
            Vänsterpartiet anser att det är oacceptabelt att regeringen med
            propositionen föreslår en åtgärd som ökar utsläppen av växthusgaser
            så kraftigt utan att presentera hur detta utsläppsgap ska åtgärdas
            genom att andra styrmedel och åtgärder införs. Vi anser att det
            finns en rad åtgärder som är möjliga att genomföra med relativt
            kort tidsrymd och som bör prioriteras. Dessutom gynnar flera av
            förslagen särskilt hushåll med lägre inkomster. Detta är några
            av dessa åtgärder:
          </p>
          <list style="ul">
            <item xml:id="i-5WgjWy3v9tLWdXYRaQ6Ada">
              Inför en gemensam Sverigebiljett på 450 kronor i månaden för
              all regional kollektivtrafik i hela Sverige. Inför även årligt
              statligt stöd till kollektivtrafiken på 5 miljarder kronor för
              utbyggd kollektivtrafik och investeringsstöd för nya fordon.
            </item>
            <item xml:id="i-SkqqWsUFReWitPKNd687Pu">
              Inför riktat stöd till elbilar och reformerad klimatbonus så
              att den i
            </item>
            <item xml:id="i-PMkngywb1sFoqdvfDg62NA">
              större utsträckning kan utnyttjas av dem med lägre inkomster.
            </item>
            <item xml:id="i-FYnp6JSFcLRZ41y2CZ7Enz">
              Öka takten i elektrifieringen av vägtrafiken. För att möjliggöra
              ytterligare minskade utsläpp från transportsektorn behövs en intensifiering
              gällande utbyggnad av ladd­infrastruktur och infrastruktur för
              vätgas. Inom
            </item>
            <item xml:id="i-GFyc4tKfSGMMfvADxGJuFY">
              Klimatklivet ges stöd till publik laddinfrastruktur och laddning
              av tunga fordon. Klimatklivet ger vid sidan av elektrifieringen
              även stöd för omställning av transportsektorn med nya bränslen
              som grön vätgas, elektrobränslen och hållbara drivmedel. Förutom
              att detta minskar utsläppen så stärker det vår nationella tillgång
              och självförsörjning på drivmedel. Anslaget till Klimatklivet
              bör utökas till 7 miljarder kronor per år och förlängas till år
              2033.
            </item>
            <item xml:id="i-DdmhaJzRXGzTyyxD8c6arX">
              Inför ett nytt färdmedelsneutralt reseavdrag som gynnar kollektivtrafik
              och gles­bygder.
            </item>
            <item xml:id="i-QPaYkQgBiNAwDqwVdDMzTX">
              Inför konverteringspremie till begagnade bilar för att ställa
              om från drift med bensin eller diesel till drift med förnybara
              bränslen. Ett förbud bör införas mot försäljning av nya bilar
              som drivs med fossila bränslen efter 2025.
            </item>
            <item xml:id="i-9v8r5vrxkGc8aLhK1HfPBP">
              Stärk det statliga stödet för stadsmiljöavtalen för ökad andel
              persontransporter med kollektivtrafik eller cykeltrafik. Kommuner
              och regioner som får stadsmiljöavtal beviljade bör förbindas att
              verka för minskad biltrafik.
            </item>
            <item xml:id="i-SN2KuoHHXtdM4wQXzdv64S">
              Inför en avståndsbaserad skatt på tunga lastbilar med differentiering
              utifrån klimat- och miljöpåverkan.
            </item>
            <item xml:id="i-VZgvKzHktvJuEnoyjCSsR1">
              Inför målstyrd infrastrukturplanering och verksamhet där klimatmålen
              är över­ordnade och utgör den styrande principen för framtidens
              infrastruktur.
            </item>
          </list>
          <p xml:id="i-jjTEC1Ls92R3BmS46FYUv">
            Regeringen bör återkomma med en handlingsplan för att minska
            det utsläppsgap som uppstår av att nuvarande reduktionsnivåer
            sänks. Detta bör riksdagen ställa sig bakom och ge regeringen
            till känna.
          </p>
          <head xml:id="i-6nVwbwkkBihVoG43p1E7Jq" type="h2">
            4.2 Klimatomställningen måste vara rättvis
          </head>
          <p xml:id="i-Wi4xWUbCZL2CtkHbpakH14">
            Klimatläget är allvarligt. Men det ger även en möjlighet att
            bygga ett mer hållbart och jämlikt samhälle. För att lyckas vinna
            folkligt stöd för omställningen måste den ha ett rättviseperspektiv.
            Många ekonomiskt utsatta hushåll saknar i dag tillgång till alternativa
            färdmedel till sin bil som drivs med bensin eller diesel. Regeringen
            anför som skäl för den sänkta reduktionsplikten att syftet är
            att underlätta för hushållen. Men förslaget kommer framför allt
            att gynna hushåll med dieselbil. Det kommer därutöver även att
            gynna hushåll med höga inkomster, inte minst de hushåll som innehar
            en eller flera dieselbilar med hög bränsleförbrukning. Därtill
            minskar incitamenten generellt för hushållen att byta till elbil.
          </p>
          <p xml:id="i-DELJXfVMD5kwUQc1BfcuTU">
            Vänsterpartiet anser att ekonomiskt svagare grupper bör kompenseras
            för effekter av för höga drivmedelspriser. Höga drivmedelspriser
            kan uppstå av en rad andra faktorer än reduktionsplikten, såsom
            råvarupris och valutakurs. Skatt på drivmedel är ett viktigt verktyg
            för att minska bilismens klimatpåverkan. Men det är också ett
            trubbigt verktyg som inte gör skillnad på en höginkomsttagare
            i storstad med god tillgång till kollektiv­trafik och en låginkomsttagare
            i glesbygd utan tillgång till alternativ till bilen.
          </p>
          <p xml:id="i-UU5jhXC29uiqAFy2bWncif">
            Höga kostnader för att använda bilen påverkar människor i hela
            landet, men i synnerhet glesbygdsbor som saknar möjlighet till
            kollektivtrafik och som därmed är mer bilberoende. Därtill tyder
            ny forskning på att styrmedel som höjer priserna på fossila drivmedel
            är regressiva. Det finns därför starka skäl att införa kompensatoriska
            åtgärder för de mest utsatta hushållen och glesbygdsbor.
          </p>
          <p xml:id="i-XxykHSDUVz3RCtwLHUNXk9">
            Trafikanalys har föreslagit att en del av koldioxidskatteintäkten
            från transportsektorn ska finansiera ett skatteavdrag till boende
            i glesbygd. Man föreslår att stödet till hus­hållen bör ges i
            form av ett inkomstskatteavdrag.
          </p>
          <p xml:id="i-F3gTDT6Cg2STHDke4xgvgP">
            Inom EU har rådet och parlamentet kommit överens om att inrätta
            en social klimat­fond för att stödja utsatta hushåll, småföretag
            och transportanvändare. Fonden ska inrättas för perioden 2026–2032
            och ska hantera priseffekterna av ett utsläppshandelssystem för
            byggnader och vägtransporter samt bränslen inom ytterligare några
            sektorer. Varje medlemsland i EU ska för kommissionen presentera
            en social klimatplan med åtgärder och investeringar för att minska
            effekterna på ekonomiskt utsatta hushåll med anledning av det
            nya utsläppshandelssystemet.
          </p>
          <p xml:id="i-VzfuwdvdkjdTdjdbCLvxcd">
            Vänsterpartiet anser att beredskapen för att hantera situationer
            med höga drivmedelspriser måste stärkas för ekonomiskt utsatta
            hushåll genom kompensatoriska åtgärder som inte urholkar incitamenten
            för klimatomställningen. Det förutsätter att åtgärder införs nationellt
            och att regeringen arbetar aktivt gentemot EU i detta syfte.
          </p>
          <p xml:id="i-MxFnYcWsgWyrW6uR8vB8ED">
            Regeringen bör återkomma med förslag på hur ekonomiskt svagare
            grupper kan skyddas och kompenseras för effekter i form av höga
            drivmedelspriser.
          </p>
        </div>
        <div type="motSignatures">
          <list>
            <item xml:id="i-22iu7P6VZL2ux8uCYt3YRB" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-T7vBrEAW4wm4xNxL1VT5dn" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-BLPS7sRAtZc27h3kL422YV" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-MYh6gYSWPMXHC9tCJRoDmr" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-3NnamGnNe3XtTeL786rTM1" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-3ffSouAhzY55adeH7SZQA5" who="i-PAfMpaW8KP2UfRTBpXARTc">
              Linda W Snecker (V)
            </item>
          </list>
        </div>
      </div>
    </body>
  </text>
</TEI>
