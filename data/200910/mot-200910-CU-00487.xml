<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00487">
  <teiHeader>
    <fileDesc>
      <titleStmt>
        <title>Jämställda bolagsstyrelser</title>
        <author corresp="i-DDTGf6wkyXKiMd3kYJ4KQv">av Anne Ludvigsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jämställda bolagsstyrelser</title>
          <idno type="rdwebb">GX02C487</idno>
          <rs type="number">C487</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C487/text</ref>
          <ref type="dokument_url_html">http://data.riksdagen.se/dokument/GX02C487</ref>
          <ref type="dokumentstatus_url_xml">http://data.riksdagen.se/dokumentstatus/GX02C487</ref>
          <ref type="doc">http://data.riksdagen.se/fil/7BBEF8CB-EDD0-4F12-B140-BAF6C4349E0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DDTGf6wkyXKiMd3kYJ4KQv</idno>
            <name>Anne Ludvigsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QiU6auFBMosRRE1ME216Ms" type="signed"/>
        <correspContext corresp="i-QiU6auFBMosRRE1ME216Ms">
          <note type="signatory" corresp="i-DDTGf6wkyXKiMd3kYJ4KQv"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-Uxe3rhosBnSZpqJX5d7gpy"/>
        </correspContext>
        <correspAction xml:id="i-9pmDcBFduZF6MxjR611d6i" type="numbering">
          <date when="2009-10-08"/>
        </correspAction>
        <correspAction xml:id="i-Dj5XcskgVxtausdQ3SDSwR" type="submission">
          <date when="2009-10-06"/>
        </correspAction>
        <correspAction xml:id="i-KXhrraYjsF4oQbmf1fLN8L" type="transfer">
          <date when="2009-09-29"/>
        </correspAction>
        <correspAction xml:id="i-VmfyN3JkjdPookHxU3bXCJ" type="assigned"/>
        <correspContext corresp="i-VmfyN3JkjdPookHxU3bXCJ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YAjMAd2EgtCMEm1DYwpREG" type="motBody">
        <div xml:id="i-EJAFNexfC8pZdYjrTJ87o6" type="motProposal" subtype="förslag">
          <head xml:id="i-BUTdpvyAswwcwcvd5K8KsC">
            Förslag till riksdagsbeslut
          </head>
          <p xml:id="i-63zLCrkDmuNQixi2AkJgKv">
            Riksdagen tillkännager för regeringen som sin mening vad som
            anförs i motionen om jämställda bolagsstyrelser.
          </p>
        </div>
        <div xml:id="i-5ikqQuf7EKxmHpTqcFkGB8" type="motContent">
          <head xml:id="i-V1wCaQAFWGzkk8eve9kFv" type="h1">
            Motivering
          </head>
          <p xml:id="i-QcF62vKQnsVs6hZT1LuXu7">
            Om arbetslivet ska utvecklas i riktning mot jämställdhet måste
            förändringsarbetet pågå på alla nivåer inom såväl privat som offentlig
            verksamhet, på både små och stora arbetsplatser. Ett rättmätigt
            krav att ställa är att inte minst näringslivet aktivt och konkret
            bidrar till att lika villkor för kvinnor och män uppnås. Ett viktigt
            led i detta arbete är att åtgärda den ojämna könsfördelningen
            i de stora bolagens styrelser.
          </p>
          <p xml:id="i-NZi6RG1rsWZYyoroNH1faX">
            Antalet styrelseplatser i börsföretag valda av årsstämmor var
            enligt SCB 1 877 år 2008. Könsfördelningen bland dessa var 18
            procent kvinnor och 82 procent män. Samma år är sju kvinnor ordinarie
            vd och nio kvinnor styrelseordförande i sammanlagt 294 börsnoterade
            företag.
          </p>
          <p xml:id="i-Sgr7ZiKUZQeUNJfpm2D96z">
            Glastaken finns kvar och hindrar kvinnor från att nå styrelserummen.
            Näringslivet har visat en uppenbar oförmåga och ovilja att genom
            egna initiativ tillse att styrelseuppdragen fördelas jämnt mellan
            kvinnor och män. Det är meningslöst att hoppas på att någon radikal
            förändring inträffar av sig själv. Vi måste ta ansvar och agera.
          </p>
          <p xml:id="i-Eadwf8SLyJL2cNk1ZJ8wTp">
            Förslag som syftar till att ge kvinnor och män lika rättigheter
            har genom historien alltid mött motstånd. Införandet av rösträtt
            för kvinnor och rätten för kvinnor att prästvigas är några exempel.
            Jämställdhet har alltid krävt kamp, vilja och i många fall lagstiftning
            för att kvinnor och män ska ha lika rättigheter på områden där
            män ses som självklara aktörer.
          </p>
          <p xml:id="i-4gTyE4hJYwn7vvE8tK2Ku1">
            Det förekommer en märklig och motsägelsefull argumentering mot
            kvotering till styrelserna i de stora och inflytelserika bolagen.
            Kvoteringsförespråkare beskylls för att ägna sig åt ett marginellt
            lyxproblem som bara berör ett mindre antal kvinnor (i praktiken
            handlar det om cirka 400 till 600 kvinnor beroende på om man vill
            uppnå en representation om 40 procent eller 50 procent; jämför
            SCB:s siffror ovan). Men detta marginella lyxproblem anses inte
            kunna lösas eftersom det inte finns tillräckligt många kompetenta
            kvinnor. Påståendet är en myt.
          </p>
          <p xml:id="i-7Mi2g13x9ANf5Tt7y9UVm3">
            Ibland sägs att styrelserepresentationen inte är särskilt intressant
            att förändra eftersom den exekutiva makten ligger hos vd och övrig
            företagsledning. Frågan återkommer då om varför det krävs så betydande
            kompetens för att sitta i styrelsen. Det bör numera dessutom stå
            klart att styrelserna har ett avsevärt inflytande över den exekutiva
            verksamheten, inte minst genom att fastställa bonus, pension och
            övriga förmåner för dem som befinner sig i företagsledningarna.
            Det råder idag en utbredd uppfattning om att de osunda bonussystem
            och orimliga avsättningar till pensioner som förekommit i de stora
            bolagen runt hela världen har bidragit till den finansiella krisen.
            Besluten i styrelserummen har präglats av en manlig kultur där
            en total fartblindhet stått i vägen för en hållbar utveckling
            av företagens verksamheter. De som i första hand drabbats är de
            anställda.
          </p>
          <p xml:id="i-Pkxd3ZqjgDMJQ7KadaSWN8">
            Det som förekommit bekräftar också en väl känd erfarenhet från
            allt jämställdhetsarbete. Någon eller några kvinnor i mansdominerade
            miljöer förmår inte bryta rådande mönster. Snarare blir enstaka
            kvinnor en gisslan som utåt ska bekräfta att jämställdhet råder
            i organisationen.
          </p>
          <p xml:id="i-C1cakDSrxpSGkEmKmoXF2C">
            Slutsatsen av näringslivets oförmåga att självt åstadkomma en
            jämn fördelning av kvinnor och män i bolagsstyrelserna i kombination
            med avslöjandena om den manliga kultur som råder i styrelserummen
            är att det måste ske en förändring genom lagstiftning.
          </p>
          <p xml:id="i-DuJRexYDT7EWR2yUGiQFfK">
            I Norge infördes för två år sedan lagstiftning som innebär att
            minst 40 procent av vartdera könet ska vara representerat i de
            stora bolagens styrelser. Det målet är nu i det närmaste uppnått.
            Den nya lagstiftningen uppfattas numera, efter skepsis och motstånd
            inledningsvis, som positiv i alla läger. Mönstren har brutits
            och farhågan att kvinnor skulle komma att betraktas som tillhörande
            ett B-lag har kommit på skam. Frågan om kvotering i Norge är numera
            en så kallad icke-fråga, det har blivit en självklarhet.
          </p>
          <p xml:id="i-HZJzn1zxNKwGPpgoi578kr">
            Den tidigare socialdemokratiska regeringen tillsatte en utredning
            som 2006 föreslog ändringar i aktiebolagslagen innebärande att
            vartdera könet ska vara representerat med minst 40 procent i aktiebolag
            noterade vid börsen eller vid en auktoriserad marknadsplats (Könsfördelningen
            i bolagsstyrelser, Ds 2006:11). Vi hann inte presentera ett färdigt
            förslag före regeringsskiftet. Det finns nu anledning att med
            utredningens förslag som utgångspunkt genomföra lagstiftning på
            området. En reglering i aktiebolagslagen främjar jämställdhet
            mellan kvinnor och män och är därmed ett led i att stärka demokratin.
            En sådan reglering främjar också en hållbar utveckling av det
            svenska näringslivet.
          </p>
          <p xml:id="i-M48PAxq7oGJjc6d1zoVtNK">
            Reglerna i aktiebolagslagen bör därför ändras så att minst 40
            procent av vardera könet är representerat i de större bolagens
            styrelser.
          </p>
        </div>
        <div xml:id="i-EhmuiVe3MbvdhUMdtDA1oq" type="signatureBlock">
          <list xml:id="i-SdYyzueF4tUmt2uKhs4Nzd">
            <item xml:id="i-CQmzkaTHwZ4yWPYKRNNpwz" who="i-DDTGf6wkyXKiMd3kYJ4KQv" type="signature">
              Anne Ludvigsson (s)
            </item>
            <item xml:id="i-SATwuqpKfHGXb1nt9xP6K6" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-UiGdr7zsHcLrZZwoD87Dgd" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
          </list>
        </div>
      </div>
    </body>
  </text>
</TEI>
