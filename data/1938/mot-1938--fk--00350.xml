<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__350/mot_1938__fk__350-001.pdf"/>
      <div type="motHeader" xml:id="i-YBUqvt9mmm9RkhprA2EA9g">
        <div type="motTitle" xml:id="i-Lv4vbTVTwhwcy1jnJNto7C"/>
        <div type="motSubmissionInfo" xml:id="i-mQrtDxgkEEKSVM3jQ2ayR"/>
      </div>
      <div type="motBody" xml:id="i-9GpGLbsgpy7X1XSvYX1UT6">
        <div xml:id="i-R8wunnN4XWoE1gkKtb3nF8">
          <p xml:id="i-Kt16x42jwvxWCEZk1xMeyw">
            Motioner i Första kammaren, Nr 350. 11
          </p>
          <p xml:id="i-TJyv5JCKaafAN2FS9FXawY">
            Nr 350.
          </p>
          <p xml:id="i-UoozsoBortMSVy4UBUE7qh">
            Av herr Andersson, Elon, m. fl., i anledning av Kungl. Maj:ts
            proposition med förslag till lag om semester m. m.
          </p>
          <p xml:id="i-CesqBPxigKqpQvQrfWUR2G">
            I proposition nr 286 föreslås införande av lagstadgad semester
            för arbetstagare i allmän eller enskild tjänst. Ingen torde numera
            vilja bestrida, att arbetare och anställda av skilda kategorier
            böra beredas någon tids årlig ledighet. Ur humanitära synpunkter
            är semesterkravet synnerligen beaktansvärt, och även med hänsyn
            till näringslivets egna intressen måste det vara till fördel,
            att arbetskraften på detta sätt stärkes och stimuleras. Även om
            man kan hysa vissa betänkligheter mot en laglig reglering av denna
            fråga, vilken närmast är att betrakta som en avtalsfråga, torde
            lagstiftningsvägen vara den enda framkomliga för att kunna inom
            rimlig tid bereda allmän semesterledighet åt samt- liga löneanställda,
            och vilja vi för vår del tillstyrka lagstiftningsåtgärder för
            nående av detta syfte. Det i propositionen framlagda förslaget
            till lag synes också kunna i huvudsak godtagas. När det gäller
            införande av en dylik lagstiftning måste man dock skänka allvarligt
            beaktande åt näringslivets intressen med avseende å de ekonomiska
            konsekvenserna av en kraftig ökning av de hittills van- liga semesterförmånerna.
            Kommerskollegium har i sitt yttrande över lagförslaget för den
            egentliga industrien kommit till en driftkostnads- ökning på 55
            miljoner kronor årligen. Till grund för utredningen ligga dock
            uppgifter från endast ett mindre antal företag med ett jämförel-
            sevis litet arbetarantal. Endast ett fåtal företagsgrupper äro
            represen- terade, och de uppgiftslämnande företagen höra till
            de ekonomiskt och tekniskt bäst organiserade delarna av industrien,
            där den mänskliga arbetskraften i hög grad ersatts med maskinella
            hjälpmedel. Det är givet, att en generalisering av detta material
            måste giva en synnerligen osäker bild av konsekvenserna för näringslivet
            i dess helhet. Det må särskilt betonas, att kommerskollegii utredning
            icke omfattar småindu- strien, hantverket och handeln, liksom
            icke heller jordbruket och dess binäringar. Att särskilt hantverkets
            och jordbrukets förhållanden i detta sammanhang ägnats ringa,
            om ens någon uppmärksamhet, synes så mycket mera förvånande, som
            dylika mindre näringsföretagare bliva de, som både personligt
            och ekonomiskt mest kännbart träffas av den föreslagna lagens
            bestämmelser.
          </p>
          <pb facs="riksdagen-motions-pdf/data/1938/mot_1938__fk__350/mot_1938__fk__350-002.pdf"/>
          <p xml:id="i-Dsr1BHbKzE7sQNCgcDkxg">
            12 Motioner i Första kammaren, Nr 350.
          </p>
          <p xml:id="i-8XvBahWe6X4S8QqjuzYqvs">
            För hantverket och småindustrien kommer det säkerligen att möta
            avsevärda svårigheter att anpassa sig efter de nya förhållanden,
            som följa av en lagstadgad semester för anställda. Ävenså för
            jordbruket, där för övrigt en lagreglering av arbetstiden nyligen
            genomförts. Med nuvarande brist på arbetskraft inom denna näringsgren
            är det tämligen uteslutet att finna vikarier för den semesterlediga
            arbetskraften. Arbets- bördans ökning måste sålunda — åtminstone
            vid bondebruken — falla på den redan hårt betungade jordbrukaren
            och hans familj. I dessa fall är det fråga om att lägga nya ekonomiska
            bördor på medborgar- grupper, vilkas bärkraft förut är hårt ansträngd.
            De praktiska svårigheterna för näringslivet att på en gång bereda
            en ökad semester av den föreslagna omfattningen hava också vitsordats
            och exemplifierats i åtskilliga yttranden från myndigheter och
            korpora- tioner. I betraktande därav kan man fråga, huruvida reformarbetet
            på detta område behöver drivas i så hastig takt, som skulle följa
            av att propositionen godkändes i oförändrat skick. Enligt vår
            mening vore det välbetänkt att låta näringslivet få skälig tid
            att anpassa sig efter de förändrade förhållandena. Även om man
            alltså i sak accepterar den föreliggande propositionen, synes
            det med hänsyn till nyss anförda förhållanden motiverat, att den
            föreslagna semesterlagen införes under en lämpligt avpassad övergångs-
            tid. Övergångsbestämmelserna kunna enligt vår mening givas den
            inne- börd, att en ökning av semestern successivt träder i kraft
            under loppet av 3 år. Redan enligt bestämmelserna i den i propositionen
            föreslagna lagen skulle semestern under år 1939 icke kunna överstiga
            sex dagar. Vi föreslå därför ett övergångsstadgande av innebörd,
            att semestern under 1940 skall utgå med högst åtta dagar och under
            1941 med högst tio dagar, varefter den i propositionen föreslagna
            semestern om tolv dagar skulle bliva tillämplig från och med år
            1942. Genom en dylik övergångstid med efter hand utökad semester
            skulle såväl större som mindre företagare beredas skälig tid till
            anpassning såväl organisatoriskt som ekonomiskt efter de nya förhållandena.
            På grund av vad sålunda anförts hemställa vi, att riksdagen måtte,
            vid bifall i övrigt till proposition nr 286 med förslag till lag
            om semester, besluta sådant tillägg till promulgationsbestämmelserna,
            att semestertiden under år 1940 kan uppgå till högst 8 dagar och
            under år 1941 till högst 10 dagar, och anhålles att vederbö- rande
            utskott måtte utforma härför erforderlig lagtext.
          </p>
          <p xml:id="i-4o2NiSX6nEfrbM4Yd3xh6J">
            Stockholm den 14 maj 1938.
          </p>
          <p xml:id="i-AwY98kXAu5nC1P8Qf7aAGp">
            Elon Andersson. Joh. Larsson. Elof Andersson. B. v. Stockenström.
            Bertil Ohlin.
          </p>
        </div>
      </div>
    </body>
  </text>
</TEI>
