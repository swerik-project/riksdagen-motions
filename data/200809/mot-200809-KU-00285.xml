<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00285">
  <teiHeader>
    <fileDesc>
      <titleStmt>
        <title>Ordensväsendet</title>
        <author corresp="i-3J7gReC5w7NtoncLZdAwSc">av Marianne Watz (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ordensväsendet</title>
          <idno type="rdwebb">GW02K285</idno>
          <rs type="number">K285</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K285/text</ref>
          <ref type="dokument_url_html">http://data.riksdagen.se/dokument/GW02K285</ref>
          <ref type="dokumentstatus_url_xml">http://data.riksdagen.se/dokumentstatus/GW02K285</ref>
          <ref type="doc">http://data.riksdagen.se/fil/369D4520-90E0-4789-A54B-E3A9228A27EB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3J7gReC5w7NtoncLZdAwSc</idno>
            <name>Marianne Watz</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BAQJN1kqxpCKtDY8GjoVDs" type="signed"/>
        <correspContext corresp="i-BAQJN1kqxpCKtDY8GjoVDs">
          <note type="signatory" corresp="i-3J7gReC5w7NtoncLZdAwSc"/>
        </correspContext>
        <correspAction xml:id="i-3fB5WAXRhMTDk9xcoTfE7B" type="transfer">
          <date when="2008-10-03"/>
        </correspAction>
        <correspAction xml:id="i-ADxcyUfcq26MEzwSKHEXxG" type="submission">
          <date when="2008-10-03"/>
        </correspAction>
        <correspAction xml:id="i-JTrFz3B1mQdFJpVCtPVCHe" type="numbering">
          <date when="2008-10-07"/>
        </correspAction>
        <correspAction xml:id="i-7aPPLqA2VUTinNFDXhbsEE" type="assigned"/>
        <correspContext corresp="i-7aPPLqA2VUTinNFDXhbsEE">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YLaHgVHG7jXd6wvHEJaUcQ">
            Förslag till riksdagsbeslut
          </head>
          <list style="ol">
            <item xml:id="i-X7nLyh25o24b52hJbk4iFE">
              Riksdagen tillkännager för regeringen som sin mening vad som
              anförs i motionen om att upphäva ordensreformen från 1974.
            </item>
            <item xml:id="i-FkucL3RjZVHdBF1c1G8XYV">
              Riksdagen tillkännager för regeringen som sin mening vad som
              anförs i motionen om att återinföra ett reformerat ordensväsen.
            </item>
          </list>
        </div>
        <div type="motContent">
          <head xml:id="i-2RWkersEjJDCjT9zPf9CEg" type="h1">
            Motivering
          </head>
          <p xml:id="i-MsfEj5ShTpbmsAhct5yKvd">
            Den mer än tvåhundraåriga traditionen att dela ut de historiska
            svenska ordnarna till förtjänta medborgare bröts på 70-talet då
            riksdagen beslutade om ändrat belöningssystem. Reformen kallades
            ordensreformen, och förändringen innebar att inga svenska medborgare,
            endast utländska, skulle tilldelas de svenska förtjänstordnarna.
          </p>
          <p xml:id="i-WforFm1wKmJf3QFH4MNMjv">
            Av de fyra ordnarna behölls Serafimerorden och Nordstjärneorden,
            båda instiftade 1748 av Fredrik I, som kan tilldelas förtjänta
            utländska medborgare. Svärdsorden, instiftad 1748 av Fredrik I,
            och Vasaorden, instiftad 1772 av Gustav III, lades i vila.
          </p>
          <p xml:id="i-X6oSkvhF3bnMN5LtJ24Jdg">
            Konstitutionsutskottet uttalade sig 1973 på följande sätt: Utskottet
            ansluter sig till statsrådets uttalande att ordensväsendet inte
            i praktiken kan utformas och tillämpas på ett sätt som motsvarar
            det grundläggande kravet på jämlikhet och enhetlighet i bedömningen
            av olika personalkategoriers arbeten.
          </p>
          <p xml:id="i-Tz9zXd653ue7xiK66G1kb3">
            Under de mer än 30 år som gått sedan beslutet trädde i kraft
            har detta uttalande i praktiken motsagts varje år. Större delen
            av väldens länder har nationella offentliga belöningssystem som
            inkluderar ordnar. I Europa är det bara Sverige, Schweiz och Irland
            som inte delar ut ordnar till landets egna medborgare. Länder
            som varit kungadömen och blivit republiker har inte avskaffat
            ordensväsendet. Franska hederslegionen tillkom efter franska revolutionen,
            som myntade uttrycket frihet och jämlikhet. Sankt Andreasorden,
            instiftad 1698 av Peter den Store av Ryssland och avskaffad vid
            revolutionen 1917, återinfördes 1998 av den ryska regeringen.
          </p>
          <p xml:id="i-XEYd8Q7LZL36xSg7SMrCDq">
            Internationellt sett är det svenska förhållningssättet märkligt.
            Svenska företrädare uppfattas av omvärlden som mindre kvalificerade
            eftersom de i motsats till andra länders företrädare inte bär
            någon nationell orden i officiella sammanhang. Även nationellt,
            dvs. i Sverige, är det svenska förhållningssättet motsägelsefullt
            och inkonsekvent. Staten har behov av att kunna visa uppskattning
            för större samhälleliga insatser, och gör det också på olika sätt.
            Att förläna professors titel till en förtjänt medborgare är ett
            exempel på detta. Logiken i att det skulle vara mer jämlikt att
            ha tilldelat hovsångerskan Birgit Nilsson denna akademiska titel
            i stället för en förtjänstorden lyser med sin frånvaro.
          </p>
          <p xml:id="i-5MJDbruGQczWAW5dQrb3yy">
            Genom att ett offentligt ordensväsen infördes 1748 ökade statschefens
            möjligheter att belöna många personer på ett billigt sätt. Att
            som tidigare belöna genom att förläna adelskap och gods var dyrbart
            och bestående. En förtjänstorden har inget ekonomiskt innehåll
            och knyts till personen endast under livstiden. Det är ett skäl
            som fortfarande borde väga lika tungt; att kunna hedra förtjänta
            svenska medborgare inom olika samhällssektorer på ett värdigt
            och för statskassan ekonomiskt sätt. Denna uppgift fyller de historiska
            svenska förtjänstordnarna.
          </p>
          <p xml:id="i-S7V6gJY7ZZh2GQBF7mfhks">
            De brister som ordensväsendet hade, t.ex. den skeva fördelningen
            av utdelande mellan de fyra ordnarna och andra brister, kan åtgärdas
            genom en översyn av utdelningssystemet för de fyra förtjänstordnarna.
          </p>
          <p xml:id="i-RYoph6J9XoDS3LWL6JGiea">
            På 1700-talet anslöt sig Sverige till det internationella systemet
            med förtjänstordnar genom att införa ett offentligt ordensväsen.
            Ordensreformen 1974 innebar att vi valde en egen mycket speciell
            modell som utesluter det egna landets förtjänta medborgare.
          </p>
          <p xml:id="i-U2buguzuRRT6PxSTyDT1QF">
            Efter mer än 30 år med denna modell är det dags att återgå till
            det system med förtjänstordnar som resten av Europa och de flesta
            länder utanför Europa följer och på så sätt åter kunna belöna
            även svenska medborgare.
          </p>
        </div>
        <div type="motSignatures">
          <list>
            <item xml:id="i-P2ncoph85kdw6JMWACcYUG" who="i-3J7gReC5w7NtoncLZdAwSc">
              Marianne Watz (m)
            </item>
          </list>
        </div>
      </div>
    </body>
  </text>
</TEI>
