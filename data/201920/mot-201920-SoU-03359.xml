<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03359">
  <teiHeader>
    <fileDesc>
      <titleStmt>
        <title>När ett barns liv går sönder – om barn som utsätts för sexuella övergrepp, prostitution och människohandel</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3359 av Lina Nordquist m.fl. (L)</title>
          <idno type="rdwebb">H7023359</idno>
          <rs type="number">3359</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023359/text</ref>
          <ref type="dokument_url_html">http://data.riksdagen.se/dokument/H7023359</ref>
          <ref type="dokumentstatus_url_xml">http://data.riksdagen.se/dokumentstatus/H7023359</ref>
          <ref type="docx">http://data.riksdagen.se/fil/23E8FD50-6D8D-449D-9414-2EF15803205C</ref>
          <ref type="pdf">http://data.riksdagen.se/fil/C37BA558-D3CD-409B-BD8A-692027E3AFF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TcCEgyCBjteqZAQFFVim4v" type="signed"/>
        <correspContext corresp="i-TcCEgyCBjteqZAQFFVim4v">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-G9sbdrfSNtsUHPLeCCC3H1" type="submitted">
          <date when="2019-10-03"/>
          <time when="18:39:28"/>
        </correspAction>
        <correspAction xml:id="i-3ESXoavwvFnHKEi3ttBacp" type="reviewed">
          <date when="2019-10-03"/>
          <time when="20:35:26"/>
        </correspAction>
        <correspAction xml:id="i-bmzqGr5Vt3FAxDnP4RS3i" type="referred">
          <date when="2019-10-11"/>
        </correspAction>
        <correspAction xml:id="i-NQfRM65amUtJnBYBaQUgaN" type="assigned">
          <date when="2020-08-13"/>
          <time when="16:26:33"/>
        </correspAction>
        <correspContext corresp="i-NQfRM65amUtJnBYBaQUgaN">
          <ref type="assignedTo">Socialutskottet</ref>
        </correspContext>
        <correspAction xml:id="i-LTN9e2xBSb19ERytDX5CJ1" type="behandlas_i"/>
        <correspContext corresp="i-LTN9e2xBSb19ERytDX5CJ1">
          <ref type="uppgift">2019/20:JuU7</ref>
          <ref type="ref_dok_id">H701JuU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU7</ref>
          <ref type="ref_dok_titel">Straffrättsliga åtgärder mot utnyttjande av barn genom köp av sexuell handling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QaixgfQinHA5V4W88NqXQy" type="behandlas_i"/>
        <correspContext corresp="i-QaixgfQinHA5V4W88NqXQy">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8s65N29iGJoSQdhiFtqsLD" type="behandlas_i"/>
        <correspContext corresp="i-8s65N29iGJoSQdhiFtqsLD">
          <ref type="uppgift">2019/20:JuU22</ref>
          <ref type="ref_dok_id">H701JuU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU22</ref>
          <ref type="ref_dok_titel">Barnpornografibrottet och preskription av brott mot barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JABdUNnX5K7MeMAdyrX1GA" type="behandlas_i"/>
        <correspContext corresp="i-JABdUNnX5K7MeMAdyrX1GA">
          <ref type="uppgift">2019/20:JuU29</ref>
          <ref type="ref_dok_id">H701JuU29</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU29</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BFFb8seipqdhfkgntZXDwF" type="behandlas_i"/>
        <correspContext corresp="i-BFFb8seipqdhfkgntZXDwF">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-C9nC5VsaX8gzqkUgzed2YJ" type="behandlas_i"/>
        <correspContext corresp="i-C9nC5VsaX8gzqkUgzed2YJ">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lb3su7XNzG3x8fzsKwzmEE" type="behandlas_i"/>
        <correspContext corresp="i-Lb3su7XNzG3x8fzsKwzmEE">
          <ref type="uppgift">2019/20:SoU9</ref>
          <ref type="ref_dok_id">H701SoU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y5vWuLSot2oE6ZmUYeNGry" type="motHeader">
        <div xml:id="i-Jsnf3nyjocnExqHu9KABjs" type="motTitle">
          Motion till riksdagen 2019/20:3359 av Lina Nordquist m.fl. (L)
          När ett barns liv går sönder – om barn som utsätts för sexuella
          övergrepp, prostitution och människohandel
        </div>
      </div>
      <div xml:id="i-2PKF9WEFeJk2d91ZWibm2Q" type="motBody">
        <div xml:id="i-HLzypJdHjqQuUqiLWm3ki2" type="motProposal" subtype="förslag">
          <head xml:id="i-NfT8URzsPmZonAW9AEgvJW">
            Förslag till riksdagsbeslut
          </head>
          <list xml:id="i-BkuqiaG3ckr3fy7LfoZEWv" style="ol">
            <item xml:id="i-EfF7buMpv1ZCfJUduQTAdB">
              Riksdagen ställer sig bakom det som anförs i motionen om att
              inkorporera barnkonventionens tilläggsprotokoll om åtgärder mot
              handel med barn, barnpornografi och barnprostitution i svensk
              lagstiftning och tillkännager detta för regeringen.
            </item>
            <item xml:id="i-sa8kP7YNTu5eneVxAbNmD">
              Riksdagen ställer sig bakom det som anförs i motionen om att
              minimipåföljden efter köp av sexuell handling av ett barn ska
              vara sex månaders fängelse och tillkännager detta för regeringen.
            </item>
            <item xml:id="i-Vi7xwhkT4yNPTs64yrViuh">
              Riksdagen ställer sig bakom det som anförs i motionen om att
              ge en aktör ansvar för att kartlägga barns erfarenheter av sex
              mot ersättning och för att förhindra, lokalisera och identifiera
              att barn och unga blir sexuellt utnyttjade mot ersättning, och
              detta tillkännager riksdagen för regeringen.
            </item>
            <item xml:id="i-AKj8aQn6hmcKV6rCNcDdf3">
              Riksdagen ställer sig bakom det som anförs i motionen om att
              upprätta en ny nationell strategi mot människohandel med barn
              och tillkännager detta för regeringen.
            </item>
            <item xml:id="i-ToePGH2B35nnP5tX4k8ZpN">
              Riksdagen ställer sig bakom det som anförs i motionen om att
              regeringen bör arbeta för att digitala ansiktsigenkänningsverktyg
              även fortsatt kan användas, så att rättsväsendet kan upptäcka
              och rapportera filmade och fotade övergrepp och identifiera utsatta
              barn, och detta tillkännager riksdagen för regeringen.
            </item>
            <item xml:id="i-XChkp4dWZSW65pxNarLSCs">
              Riksdagen ställer sig bakom det som anförs i motionen om att
              utreda en ändrad brottsrubricering av barnpornografibrottet och
              tillkännager detta för regeringen.
            </item>
            <item xml:id="i-DjYPHuZa7oDmB8txNL9xMD">
              Riksdagen ställer sig bakom det som anförs i motionen om att
              stärka allmänhetens kunskap om hur vuxna kan anmäla kränkande
              bilder och filmer av övergrepp mot barn och tillkännager detta
              för regeringen.
            </item>
            <item xml:id="i-Pdask1fgPe8QjtKnjRsKAw">
              Riksdagen ställer sig bakom det som anförs i motionen om att
              se över möjligheten att inrätta strategiskt placerade regionala
              barnhus som täcker hela landet och tillkännager detta för regeringen.
            </item>
            <item xml:id="i-8HzAdHvhpeP2X1eqnoduL3">
              Riksdagen ställer sig bakom det som anförs i motionen om att
              öka barns tillgång till vård för posttraumatisk stress och tillkännager
              detta för regeringen.
            </item>
            <item xml:id="i-EqBrng82HKLJoMjCj3WdrZ">
              Riksdagen ställer sig bakom det som anförs i motionen om att
              regeringen bör arbeta för att stärka kunskap och kunskapsspridning
              om stöd, vård och bemötande av barn som utsatts för övergrepp,
              och detta tillkännager riksdagen för regeringen.
            </item>
          </list>
        </div>
        <div xml:id="i-REQvjJjtsR84v3g3siyinR" type="motContent">
          <head xml:id="i-YWRvGQpNdKHCnUjoDmDyFs" type="h1">
            Motivering
          </head>
          <p xml:id="i-WALTQ4zLnYrKZmbrZriX7i">
            Övergrepp mot barn sätter spår för livet. Forskning visar också
            att barn som utsätts för övergrepp löper ökad risk att utsättas
            igen i vuxen ålder. När Ecpat Sverige 2001 publi­cerade rapporten
            ”Kommersiell sexuell exploatering av barn – en studie av kännedom
            om utnyttjandet av minderåriga i prostitution, pornografi och
            trafficking” avslöjades utnyttjande av barn i vårt land i en omfattning
            som dittills hade varit okänd för det officiella Sverige. Enligt
            Folkhälsomyndigheten har stora delar av gatuprostitutionen sedan
            dess flyttat över till internet, vilket gör arbete mot utnyttjande
            av barn över inter­net till en viktig trygghetsfråga.
          </p>
          <p xml:id="i-HVmr5u766VQYUHUdpY8Vm">
            FN:s konvention om barnets rättigheter blir svensk lag den 1
            januari 2020. Även konventionens tilläggsprotokoll om åtgärder
            mot handel med barn, barnpornografi och barnprostitution behöver
            inkorporeras i svensk lagstiftning. Europarådets expertorgan med
            ansvar för att övervaka genomförandet av Europarådets konvention
            om bekämpan­de av människohandel (Greta) har kritiserat Sverige
            för att alltför många utredningar läggs på hög eller avskrivs.
            Påföljderna behöver stärkas för dessa brott och det politiska
            ägarskapet bör förtydligas, så att det står klart vilken minister
            som har huvudansvaret för arbetet för att barn inte ska utsättas.
            Ett flertal strategiska beslut krävs för att stärka barnens skydd
            och rättigheter, för att förebygga utnyttjande och för att skärpa
            påföljden för brott. Vi redogör för huvuddragen nedan.
          </p>
          <head xml:id="i-9ksUnrNmgbw4gRnLfV9c7a" type="h2">
            Barn som utnyttjas i prostitution och människohandel
          </head>
          <p xml:id="i-LD2DYd195FVMQGdkhNpESe">
            När Ecpat Sverige 2001 publicerade rapporten ”Kommersiell sexuell
            exploatering av barn – en studie av kännedom om utnyttjandet av
            minderåriga i prostitution, pornografi och trafficking” framhölls
            att problemet var av en omfattning som dittills hade varit okänd
            för det officiella Sverige. År 2003 uppgav Ungdomsstyrelsen att
            1,8 % av pojkarna i årskurs 3 på gymnasiet och 1 % av flickorna
            själva sade sig ha haft sex mot ersättning. Motsvarande siffror
            år 2009 visade 1,7 % för killarna och 1,2 % för tjejerna. Studier
            gjorda efter 2009 har varierat när det gäller åldersgrupper, metod
            och urvalsgrupper, vilket gör jämförelser svåra. EU-kommissionen
            uppger att EU:s medlemsländer rapporterar en kraftig ökning av
            människohandel med barn för sexuella och andra ändamål. Mörkertalet
            kan dock antas vara stort. Enligt statistik från Brottsförebyggande
            rådet (Brå) anmäldes 15 brott rörande människohandel för sexuella
            ändamål med barn under 18 år under 2016 och 23 stycken 2017. De
            flesta brotten anmäldes av Migrationsverket. Åtta av de anmälda
            brotten hade begåtts i Sverige. Enligt Rikspolisstyrelsens lägesrapport
            Människohandel för sexuella och andra ändamål har alla kända barn
            som fallit offer för människohandel för sexuella ändamål i Sverige
            sedan lagstiftningen infördes 2002 varit flickor. Majoriteten
            av dem var mellan 16 och 17 år. Mörkertalen är stora och de flesta
            skattningar osäkra, men klart är att människohandel och sexuell
            exploatering av barn kräver strategiskt arbete, stärkta rättig­heter
            och skärpta påföljder. Vår uppfattning är att minimipåföljden
            för köp av sexuell handling av ett barn ska vara sex månaders
            fängelse.
          </p>
          <p xml:id="i-2J6SRfmsPcJ1vvZE22UDEi">
            Internet skapar nya vägar för förövaren fram till de barn som
            utsätts. Sugardejting är ett kontraktliknande arrangemang där
            oftast yngre kvinnor, s.k. sugar babes får ekono­misk ersättning
            i form av pengar eller presenter av män, sugar daddies, i utbyte
            mot säll­skap och sexuell närhet. I augusti 2017 öppnade en sådan
            sajt i Sverige. I användarvill­koren för sugardejtingsajter står
            tydligt att det är förbjudet att sälja sex eller nakenbilder på
            sajten, men verkligheten är att sidorna lockar till sig minderåriga
            som erbjuds pengar eller lyxkonsumtion i utbyte mot umgänge. Sugardejting
            är i dag den absolut vanligaste plattformen där barn gör sin prostitutionsdebut.
            Främst drabbas ungdomar som tidigare har utsatts för någon form
            av övergrepp.
          </p>
          <p xml:id="i-A1QAXVTbpBpcXxyN69GMfd">
            Jämställdhetsmyndighetens första slutredovisning av uppdraget
            om samordning av arbetet mot människohandel och exploatering av
            barn presenterades i april 2019. Där understryks vikten av att
            polisen i samverkan med socialtjänst arbetar aktivt och upp­sökande.
            Trots att såväl prostitution som sugardejting förekommer i hela
            landet har ingen aktör haft ett övergripande nationellt ansvar
            för att lokalisera, identifiera och för­hindra att barn och unga
            blir sexuellt utnyttjade mot ersättning. Det saknas i dag syste­matiska
            undersökningar kring barns erfarenhet av människohandel genom
            sex mot ersättning. Den kunskapen behövs och ansvaret för den
            måste samordnas. Vi vill ge en aktör övergripande nationellt ansvar
            för att kartlägga barns erfarenheter av sex mot ersättning. Med
            den kunskapen underlättas arbetet med att förhindra, lokalisera
            och identifiera att barn och unga blir sexuellt utnyttjade mot
            ersättning.
          </p>
          <head xml:id="i-Tso1XM3rYxtwu2z3XM66RU" type="h2">
            Starkare skydd mot människohandel med barn
          </head>
          <head xml:id="i-BiXawHRV8na4hTRvrTDNnj" type="h3">
            Rättsväsendets arbete mot människohandel med barn
          </head>
          <p xml:id="i-ChQYTkRtqAJGsADEbubEF4">
            Det är mycket viktigt att barnperspektivet alltid finns närvarande
            i arbetet mot människo­handel och kommersiell handel med sex.
            Offrens utsatthet vid denna form av brottslighet är än större
            när det handlar om barn.
          </p>
          <p xml:id="i-KmRHfVLgd9vRekTvZ8reWm">
            Det behöver finnas god kunskap kring kommersiell sexuell exploatering
            av barn i hela rättskedjan, från poliser och åklagare till domstolsväsendet.
            För att upptäcka och förebygga sexualbrott mot barn behöver även
            andra som arbetar med barn, exempelvis de inom socialtjänsten
            och skolhälsovården, höjd kunskap. Det är viktigt att kunskapen
            om deras rättigheter och utsatthet för kommersiell sexuell exploatering
            förmedlas till alla som arbetar med barn, också till dem som i
            sin framtida profession kommer att möta och arbeta med barn.
          </p>
          <p xml:id="i-EMoCLex7SgQAq4JPFPN79T">
            Under lång tid har Polismyndighetens nationella operativa avdelnings
            underrättelse­tjänst (NOA UND), i samverkan med socialsekreterare
            från polisens prostitutionsgrupp i Stockholm, arbetat genom att
            leta upp unga personer på internetforum och erbjuda stöd och hjälp
            samt att upptäcka om brott, t.ex. köp av sexuell handling, har
            begåtts och i så fall inleda en förundersökning för att lagföra
            förövarna. Deras arbete måste stärkas och underlättas genom att
            man parallellt med kartläggning och kunskapsinhämtning upprättar
            en ny nationell strategi mot sexuellt utnyttjande mot ersättning
            och människo­handel med barn. Europarådets expertorgan med ansvar
            för att övervaka genomförandet av Gretas rapport från 2018 är
            positivt till upprättandet av ett nationellt stödprogram för personer
            som har fallit offer för människohandel och till inrättande av
            specialiserade polisenheter för bekämpning av människohandel.
            Polis och andra relevanta aktörer i Sverige uppmanas att inta
            en mer proaktiv strategi för att identifiera potentiella offer
            för människohandel. Samtliga dessa delar måste även innefatta
            ett barnrättsperspektiv; särskild ansträngning bör riktas mot
            att identifiera och stötta barn som offer för männi­skohandel,
            och detta arbete bör bli en del av den nationella strategi som
            vi föreslår ovan.
          </p>
          <head xml:id="i-7LnMVu47fivv81jVrppwqf" type="h3">
            Stärk Europasamarbetet mot människohandel med barn
          </head>
          <p xml:id="i-TGbsS8RPNfBm6Kdag5J4Jp">
            Enligt Europol finns det 3 600 olika nätverk av organiserad brottslighet
            som är aktiva i EU. Deras verksamhet är ofta diversifierad, med
            många olika kriminella verksamheter samlade i koncernliknande
            strukturer. I den organiserade brottslighetens alltmer diversi­fierade
            portfölj är människohandel med barn för sexuella ändamål ett mycket
            lönsamt affärsområde. Barn förs dit efterfrågan finns.
          </p>
          <p xml:id="i-PvNDCkiwFRaEwUkSAWWD32">
            EU-kommissionen har varit pådrivande i kampen mot människohandel,
            bland annat genom det så kallade traffickingdirektivet 2011 (2011/36/EU).
            Traffickingdirektivet inne­håller minimiregler om brottsrekvisit,
            det vill säga förutsättningarna för att en gärning ska vara straffbar,
            och om påföljder för människohandel. EU har även regler som ger
            tredjelandsmedborgare som har fallit offer för människohandel
            rätt till uppehållstillstånd i minst sex månader om de samarbetar
            med polisen för att motverka människohandel och olaglig invandring.
            Rätten gäller även för personer som själva har invandrat olagligt
            till EU.
          </p>
          <p xml:id="i-FcKHwAK5naX5TRQJW6GtG4">
            Att rätten att stanna i EU har begränsats till sex månader gör
            dock att många offer inte anser det värt priset att ta den risk
            som det innebär att träda fram. För att offer för människohandel
            ska våga ge sig till känna och vittna bör deras möjlighet att
            få uppe­hållstillstånd i EU stärkas.
          </p>
          <p xml:id="i-RquGDkQe8Ncc8ZKyXzqpiv">
            Liberalerna anser att EU ska utöka sitt arbete för att skapa
            varningssystem och sam­arbeta tätt med myndigheter i ursprungsländer
            för människohandel och i länder där barn utsätts för övergrepp.
            På längre sikt vill Liberalerna att EU:s polissamarbete Europol
            ges möjlighet att agera operativt runt om i Europa mot gränsöverskridande
            grov brottslighet. Samma ska gälla åklagarsamarbetet Eurojusts
            motsvarande roll vad gäller samordnad ledning av förundersökningar.
          </p>
          <p xml:id="i-6PVaN4ZBWRdemV4yUS6bvM">
            En sammanhållen reform av Europol och Eurojust i denna riktning
            kräver fördrags­ändring och det finns mycket att göra på vägen
            dit för att stärka det gemensamma arbetet mot grov gränsöverskridande
            brottslighet. För vår övergripande politik om det europeiska brottsbekämpande
            samarbetet hänvisar vi till vår motion om grov organi­serad brottslighet.
          </p>
          <head xml:id="i-KyVPeQe9rCiUkLaQwE6eeL" type="h2">
            Sexuell exploatering av barn på nätet
          </head>
          <p xml:id="i-JrecvHdmavQmHvrJuvQaZH">
            Enligt Folkhälsomyndigheten har gatuprostitutionen i Sverige
            mer än halverats sedan 1995. I stället sker i dag många kontakter
            via internet. Varje år skickas cirka 10 000 tips om sexuell exploatering
            av barn på nätet till svensk polis från NCMEC (se mer ovan). Studier
            visar att övergrepp på nätet kan ge lika allvarliga symptom som
            övergrepp utan­för. Sedan Ecpat Hotline startade har våldet i
            det material som organisationen granskar blivit allt grövre och
            barnen allt yngre. Forskning visar att risken att utsättas är
            högre hos barn med psykisk ohälsa, sämre föräldrarelationer och/eller
            låg självkänsla, och hos barn som delar med sig av personuppgifter,
            som söker efter kontakt eller som postar avklädda bilder. En särskild
            riskgrupp är barn som tidigare har varit utsatta för trauma. Barn
            som har en extra stark beroendeposition gentemot vuxna, till exempel
            funktions­hindrade barn, är även de extra utsatta och behöver
            uppmärksammas och stärkas. Slut­ligen kräver barns dubbla utsatthet
            i hederskultur och under hedersrelaterat våld att metoder utvecklas
            för evidensbaserat stöd och behandling.
          </p>
          <p xml:id="i-QTLBUQavkom7MZTrgMYJNH">
            Rättsväsendets möjligheter att identifiera de barn som utsätts
            måste värnas. För att övergreppsmaterial ska kunna upptäckas,
            raderas och rapporteras och för att barnen i övergreppsmaterial
            ska kunna identifieras måste digitala ansiktsigenkänningsverktyg
            även fortsatt kunna användas. Den nya e-privacy-förordning som
            förhandlas mellan EU:s medlemsstater måste även fortsatt möjliggöra
            detta arbete.
          </p>
          <p xml:id="i-DQLxYJJaCw1ZAwx9o73bhW">
            Brottsrubriceringen bör utredas och brottets konstruktion ses
            över. Bland annat bör det övervägas om barnpornografibrottet helt
            eller delvis bör flyttas till brottsbalkens kapitel om sexualbrott
            och ges en annan rubricering som bättre uttrycker allvaret i att
            ladda ned, titta på eller sprida skildringar av sexuella övergrepp
            på barn.
          </p>
          <p xml:id="i-TCXyoWiQb6xYxKFE5zc4um">
            Kunskap är en nyckel. Stärk allmänhetens kunskap om hur vuxna
            kan anmäla kränk­ande bilder och filmer av övergrepp mot barn.
          </p>
          <head xml:id="i-WexQzEoLLLMkkt3Qf9pFFp" type="h2">
            Stärk stödet till de barn som utsätts
          </head>
          <p xml:id="i-HSxz5nz2wmqWyj8fcwjpVW">
            Utsatta barns stöd måste stärkas och bli likvärdigt över landet.
            Regeringen bör därför se över möjligheten att inrätta strategiskt
            placerade regionala barnhus som sammantaget täcker hela landet,
            så att varje barn som utsätts får ett gott, samordnat omhändertagande
            under utredningen av svåra övergrepp som det kan ha utsatts för.
            Även barnens tillgång till långsiktigt stöd och vård för posttraumatisk
            stress behöver öka i sjukvårdsregionerna. Nationella riktlinjer
            bör övervägas för att värna dessa barn.
          </p>
          <p xml:id="i-U67bNazbTzot8GmCN93CXG">
            I dag finns ingen utpekad ansvarig för utbildning om människohandel
            med barn och exploatering av barn. Olika myndigheter har olika
            interna utbildningar. En myndighet bör ges ett regeringsuppdrag
            kopplat till kompetenshöjande insatser på detta område, för att
            i samarbete med expertorganisationer stärka såväl kunskapen som
            kunskapsspridning­en om stöd till och vård och bemötande av barn
            som har utsatts för övergrepp, inklusive övergrepp på nätet. Inte
            minst behövs ett utbildningsuppdrag för att säkra och stärka kompetensen
            hos yrkesgrupper som möter barn.
          </p>
          <head xml:id="i-C8ZxyVtCD7nwxvh7J9Wje2" type="h2">
            Sex och samlevnad i skolan för bättre skydd mot övergrepp
          </head>
          <p xml:id="i-M4wAXzTCKP9nQxKV8dDjyu">
            Sverige var det första landet i världen med obligatorisk sexualundervisning
            och i dag ingår sex och samlevnad som en integrerad del i många
            av kurs- och ämnesplanerna både i grundskolan och på gymnasiet.
            Begrepp som sexualitet, relationer, kön, jäm­ställdhet och normer
            är inskrivna i flera av kurs- och ämnesplanerna. Det innebär att
            ansvaret för kunskapsområdet vilar på flera lärare och ska tas
            upp inom ramen för många kurser och ämnen. Kvaliteten i undervisningen
            varierar dock alltför mycket mellan olika skolor.
          </p>
          <p xml:id="i-CrnVyjdoq3Qs5qruNP4Rdx">
            Eftersom sex och samlevnad inte är en obligatorisk del under
            lärarutbildningen saknar många lärare såväl kunskap om att de
            ska undervisa i det som verktyg för att faktiskt göra det. Den
            enskilda läraren lämnas att själv ta fram innehåll men också att
            veta och se var i undervisningen det faktiskt kommer in. Också
            i förskolan saknas verktyg och kunskap för att arbeta med dessa
            frågor. Genom januariavtalet råder nu enighet mellan Liberalerna,
            Centerpartiet, Socialdemokraterna och Miljöpartiet om att frågor
            kring sex och samlevnad ska vara en obligatorisk del av lärarutbildningen.
          </p>
          <p xml:id="i-CEqcY9duHPMmQxMVp9R4k">
            Enligt undersökningar (t.ex. en undersökning 2014 riktad till
            ett representativt urval av cirka 6 000 ungdomar i gymnasieåldern)
            utsätts ett av fem barn i Sverige för någon form av sexuella övergrepp
            under sin uppväxt. Få ämnen är också så påverkade av sin samtid
            som just undervisningen i sex och samlevnad. Barn och unga behöver
            ha kun­skap och möjlighet till samtal om sexuella övergrepp, sexuell
            exploatering, om sin rätt till kroppslig integritet, om sexuella
            gränser, om ömsesidighet, om kommunikation och om stereotypa könsroller,
            likväl som om hur kroppen fungerar fysiskt.
          </p>
        </div>
        <div xml:id="i-GTaTnnwHZbkLKKEEKLXKh1" type="signatureBlock">
          <list xml:id="i-9oobSzQ9HBUZYRRK1YanWe">
            <item xml:id="i-Foi2RbFvbj3eBtn1uRKtSc" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-NBHaJnQgAHsm2VEFWodGzh" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-TP1RTnkuDDGxwrg1TppPwq" who="i-Af4Qh6NyHu5cGbpwa97J5Y" type="signature">
              Maria Nilsson (L)
            </item>
            <item xml:id="i-PW7LZxPTf9qDzHqyttUpNg" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-KB3VqF9bcs7M7QCn1ah7fM" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-D8z4WQ31wt4SUbDyxfbRPe" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-Am97sv8vAzFdy93oZh1kfx" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
