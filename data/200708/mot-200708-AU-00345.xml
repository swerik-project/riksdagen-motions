<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-AU-00345">
  <teiHeader>
    <fileDesc>
      <titleStmt>
        <title>Arbetslöshetsförsäkringens roll och utveckling</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetslöshetsförsäkringens roll och utveckling</title>
          <idno type="rdwebb">GV02A345</idno>
          <rs type="number">A345</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GV02A345/text</ref>
          <ref type="dokument_url_html">http://data.riksdagen.se/dokument/GV02A345</ref>
          <ref type="dokumentstatus_url_xml">http://data.riksdagen.se/dokumentstatus/GV02A345</ref>
          <ref type="doc">http://data.riksdagen.se/fil/65B3E69D-A9A3-4BB3-B896-4D9E787CA32E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7aovuSUJRYtxMnj4rDUfVJ" type="signed"/>
        <correspContext corresp="i-7aovuSUJRYtxMnj4rDUfVJ">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-5gec6mJVVe2Jda9sUqArVS" type="referral">
          <date when="2007-10-16"/>
        </correspAction>
        <correspAction xml:id="i-Ct2HSexE4hSu9JpoFDqfTn" type="dismissal">
          <date when="2007-10-16"/>
        </correspAction>
        <correspAction xml:id="i-FpQrmFWrD6pKsBpRGHaY2g" type="numbering">
          <date when="2007-10-05"/>
        </correspAction>
        <correspAction xml:id="i-N6stBTXGzNSqwDfbmqks3f" type="submission">
          <date when="2007-10-04"/>
        </correspAction>
        <correspAction xml:id="i-Mn4DbSE4LSbeWZkpARWE6c" type="transfer">
          <date when="2007-10-04"/>
        </correspAction>
        <correspAction xml:id="i-BfRHNXz9Gq91cMT3AW6XVB" type="assigned"/>
        <correspContext corresp="i-BfRHNXz9Gq91cMT3AW6XVB">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-22E2t1UsexFPzZDNMY2pWy">
            1 Sammanfattning
          </head>
          <p xml:id="i-EuPwfip2prvFgH6GsWnXWx">
            Den borgerliga regeringen har sedan sitt tillträde verkställt
            strategiska och förödande försämringar för löntagarna genom att
            göra arbetslöshetsförsäkringen sämre, dyrare och mer orättvis.
            Försämringarna har resulterat i att avgifterna för medlemskap
            i fackförening och a-kassa blir avsevärt högre, att arbetslöshetsförsäkringens
            legitimitet har urholkats, att alltfler arbetslösa får leva under
            ovärdiga ekonomiska villkor, samt att allt fler löntagare har
            fått sin inkomsttrygghet urholkad. På sikt innebär denna individuella
            inkomstotrygghet en kollektiv otrygghet eftersom de sänkta ersättningsnivåerna
            sätter en press nedåt på de lägsta lönerna och ökar behovet av
            privata tilläggsförsäkringar.
          </p>
          <p xml:id="i-9dZEK54Pcve72yCfxwmAHt">
            Följden av regeringens nedskärningar och avgiftshöjningar är
            bland annat att 280 000 personer i augusti 2007 har lämnat sin
            a-kassa sedan årsskiftet. Med det förestående obligatoriet fruktar
            vi att medlemstappet kan drabba facken i stället för a-kassorna.
            En sådan utveckling skulle vara förödande för den svenska kollektivavtalsmodellen
            vars grundförutsättning är den höga fackliga anslutningsgraden.
          </p>
          <p xml:id="i-NpVFr3TGL6AKTbVvxgHJQv">
            Att regeringen försämrar arbetslöshetsförsäkringen måste ses
            i ett större sammanhang. Tillsammans med försämringarna av arbetsrätten,
            skattesubventionen för hushållstjänster, sänkningen av socialavgifter
            för ungdomar, nedskärningarna på arbetsmarknadspolitiken och vuxenutbildningen,
            är det ett led i en politik som syftar till att stimulera framväxten
            av en otrygg låglönearbetsmarknad dit framför allt kvinnor, invandrade
            och unga i arbetaryrken ska vara hänvisade. Det är en cynisk och
            djupt orättfärdig politik som vi avvisar.
          </p>
          <p xml:id="i-K9xSGpcECphdGVzcAck7r8">
            Vänsterpartiet har röstat emot samtliga försämringar som beslutats
            i och med antagandet av proposition 2006/07:15 En arbetslöshetsförsäkring
            för arbete och proposition 2006/07:89 Ytterligare förändringar
            inom arbetsmarknadspolitiken m.m. samt budgetpropositionen för
            2007 och 2008.
          </p>
          <p xml:id="i-HP7JugV2HMnmUN6m117sgu">
            Vänsterpartiet avser att återställa samtliga regelförändringar
            och avgiftshöjningar som genomförts av den borgerliga regeringen
            samt genomföra förbättringar för att återupprätta legitimiteten
            för arbetslöshetsförsäkringen. Den viktigaste åtgärden är därför
            att satsa på höjt tak och höjt grundbelopp i arbetslöshetsförsäkringen
            och aktivitetsstödet. Bara genom kvalitetsförbättringar kan vi
            försvara den solidariskt skattefinansierade arbetslöshetsförsäkringen
            som i dag är på väg att urholkas.
          </p>
        </div>
        <div xml:id="i-ELkp1gP1Vt7KganKmv2VKM" type="TOC">
          <head xml:id="i-DZV4viZm2XooRfQRw3aXNC">
            2 Innehållsförteckning
          </head>
          <list>
            <item>
              1 Sammanfattning 1
            </item>
            <item>
              3 Förslag till riksdagsbeslut 4
            </item>
            <item>
              4 Försäkringens roll 5
            </item>
            <item>
              5 Sätt kvaliteten i centrum 6
            </item>
            <item>
              6 Inlåsning eller rörlighet 8
            </item>
            <item>
              7 Regeringen försämrar arbetslöshetsförsäkringen 9
            </item>
            <item>
              7.1 Sänkta ersättningsnivåer 9
            </item>
            <item>
              7.2 Försämrad arbetslöshetsförsäkring skapar låglönejobb 10
            </item>
            <item>
              7.3 Föreslagna försämringar i budgetpropositionen för 2008 11
            </item>
            <item>
              8 Arbetslöshetsförsäkringens förstärkning för trovärdighet 13
            </item>
            <item>
              8.1 Höjt tak och golv i arbetslöshetsförsäkring och aktivitetsstöd
              14
            </item>
            <item>
              8.2 Indexering, ersättningsperiod och nivåhöjning 15
            </item>
            <item>
              9 Lagen om arbetslöshetsförsäkring 16
            </item>
            <item>
              9.1 Arbetsvillkoret 16
            </item>
            <item>
              9.2 Studerandevillkoret 17
            </item>
            <item>
              9.3 Den överhoppningsbara tiden 18
            </item>
            <item>
              9.4 Normalarbetstidens beräkning 19
            </item>
            <item>
              9.5 Likabehandling i arbetslöshetsförsäkringen 19
            </item>
            <item>
              10 Lagen om arbetslöshetskassor 20
            </item>
            <item>
              10.1 Avgifter till fackförening och arbetslöshetskassa 20
            </item>
            <item>
              10.2 Orättvisa avgiftshöjningar 22
            </item>
            <item>
              10.3 Avskaffat utjämningssystem 22
            </item>
            <item>
              10.4 Ökad byråkrati med regeringens försämringar 23
            </item>
            <item>
              10.5 Arbetslöshetsförsäkringens finansiering 24
            </item>
            <item>
              10.6 Obligatoriskt medlemskap i arbetslöshetskassa 25
            </item>
            <item>
              10.7 Slopa inträdeskravet till a-kassan 27
            </item>
            <item>
              11 Ytterligare försämringar av arbetslöshetsförsäkringen 27
            </item>
            <item>
              11.1 Rätten att begränsa sitt sökande i 100 dagar 27
            </item>
            <item>
              11.2 Ersättningsperiodens längd 28
            </item>
            <item>
              11.3 Samordning med aktivitetsstöd 29
            </item>
            <item>
              11.4 Bisyssla 30
            </item>
          </list>
        </div>
        <div type="motProposal" subtype="förslag">
          <head xml:id="i-YSiT3BZV1ppHpak7cmyvi6">
            3 Förslag till riksdagsbeslut
          </head>
          <list style="ol">
            <item xml:id="i-8YWUeghvrPnt4nNSEzn6AS">
              Riksdagen tillkännager för regeringen som sin mening vad som
              anförs i motionen om att grundbeloppet och den högsta dagpenningen
              i arbetslöshetsförsäkringen och aktivitetsstödet bör höjas.
            </item>
            <item xml:id="i-RUSSdNucj9gHDJ8HteeZpg">
              Riksdagen tillkännager för regeringen som sin mening vad som
              anförs i motionen om att regeringen bör utreda frågan om indexering
              av högsta dagpenning.
            </item>
            <item xml:id="i-6Zv8kmZnDmNhCBdscWxPkL">
              Riksdagen tillkännager för regeringen som sin mening vad som
              anförs i motionen om att beslut bör fattas under den kommande
              mandatperioden om att ersättningsnivån i arbetslöshetsförsäkringen
              bör vara densamma under hela ersättningsperioden om 300 dagar.
            </item>
            <item xml:id="i-PZQkXsJErHsBzZy5Lq51yd">
              Riksdagen beslutar att arbetsvillkoret och det alternativa arbetsvillkoret
              i lagen om arbetslöshetsförsäkring återställs till 70 timmars
              arbete i månaden i minst sex månader under en tolvmånadersperiod
              respektive 450 timmars arbete under en sammanhängande period av
              sex månader, med minst 45 timmars arbete varje månad.
            </item>
            <item xml:id="i-Snsi4Dd2mdVbojxD3s5rdJ">
              Riksdagen beslutar att studerandevillkoret i lagen om arbetslöshetsförsäkring
              ska återinföras.
            </item>
            <item xml:id="i-S62AhTQURegkUjwTC9xCvg">
              Riksdagen beslutar att den överhoppningsbara tiden i lagen om
              arbetslöshetsförsäkring återigen ska bli sju år.
            </item>
            <item xml:id="i-Um7u1u5PARQAhFcFPpKzc8">
              Riksdagen beslutar att normalarbetstidens beräkning återställs
              och beräknas under en ramtid av de senaste sex månadernas arbete.
            </item>
            <item xml:id="i-HsYoy76iakUbpREheydahc">
              Riksdagen beslutar att lika villkor bör gälla för alla försäkrade
              oavsett ålder och föräldraskap i arbetslöshetsförsäkringen.
            </item>
            <item xml:id="i-SN7XkkqdwqP3nnfxNXsVa8">
              Riksdagen beslutar att utjämningssystemet mellan a-kassorna ska
              återinföras för att garantera att små kassor eller kassor med
              många arbetslösa medlemmar inte tvingas höja sina avgifter ytterligare.
            </item>
            <item xml:id="i-8kcSP2ZGC5b4zWqn7WGs5w">
              Riksdagen tillkännager för regeringen som sin mening vad som
              anförs i motionen om att regeringen bör kompensera a-kassorna
              för de merkostnader som uppstått till följd av den ökade administration
              som försämringarna i arbetslöshetsförsäkringen har medfört.
            </item>
            <item xml:id="i-2jfa6vQVhyBgxG9A1FjXpH">
              Riksdagen tillkännager för regeringen som sin mening vad som
              anförs i motionen om att regeringen bör säkerställa att samrådsgruppen
              till Utredningen om obligatorisk arbetslöshetsförsäkring blir
              representativ och får vederbörligt inflytande.
            </item>
            <item xml:id="i-PxdgWX7YfE4Wz4fkYSPgwH">
              Riksdagen beslutar att det befintliga kvalifikationskravet för
              medlemskap i arbetslöshetskassa enligt 34 § lagen (1997:239) om
              arbetslöshetskassor avskaffas.
            </item>
            <item xml:id="i-3nrR5yKWUrdsWrBQoq2QSr">
              Riksdagen beslutar att återinföra möjligheten för arbetslösa
              att begränsa sitt sökande geografiskt och yrkesmässigt de första
              100 dagarna av en ersättningsperiod.
            </item>
            <item xml:id="i-Lw4eUs7UeS5fx16qdBjSxT">
              Riksdagen beslutar att möjligheten till förlängning av ersättningsperioder
              återigen bör kunnas förlängas från 300 till 600 dagar.
            </item>
            <item xml:id="i-X6gUVpSpg1M6ic7TqeXxqA">
              Riksdagen beslutar att antalet dagar med aktivitetsstöd och dagar
              med arbetslöshetsersättning inte ska samordnas.
            </item>
            <item xml:id="i-JnJXzhijY9MTdp5Rh8yt1K">
              Riksdagen beslutar att ett arbete för att bli godkänt som en
              bisyssla i arbetslöshetsförsäkringens mening ska ha utförts under
              minst sex månader före arbetslöshetens inträde vid sidan om heltidsarbete.
            </item>
          </list>
        </div>
        <div type="motContent">
          <head xml:id="i-BkT414zmEahvuwDKacSpfv" type="h1">
            4 Försäkringens roll
          </head>
          <p xml:id="i-528fNUpk46FyDkod3QYNra">
            I slutet av 1800-talet bildades arbetslöshetskassor av fackliga
            organisationer för att skydda sina medlemmar vid arbetslöshet.
            Under 1930-talets massarbetslöshet blev arbetslöshetsersättningen
            en viktig del av arbetsmarknadspolitiken och riksdagen beslutade
            att ge statsbidrag till arbetslöshetskassorna. Den nya arbetslöshetsförsäkringen
            som började gälla 1935 var en frivillig försäkring för löntagare
            och finansierades med statsbidrag, arbetsgivaravgifter och medlemsavgifter.
            Försäkringen har alltid varit frivillig men trots det har antalet
            medlemmar ökat stadigt. A-kassornas samorganisation skriver i
            rapporten Konsekvensanalys avseende förändringar av a-kassornas
            finansiering och medlemsavgifterna från september 2007 att antalet
            medlemmar i a-kassorna har ökat från 75 procent av arbetskraften
            1980 till 85 procent av arbetskraften 2006. Denna trend har dock
            brutits genom regeringens kraftiga försämringar och avgiftshöjningar.
          </p>
          <p xml:id="i-NxQYxgUZ2YhaTk8SBezMLb">
            I dag finns det 38 fackliga a-kassor med sammanlagt 3,5 miljoner
            medlemmar. Under åren har en rad förändringar genomförts i arbetslöshetsförsäkringen.
            Den borgerliga regeringens försämringar under 2007 är omfattande
            och innebär att man återgår till en i huvudsak avgiftsfinansierad,
            i stället för skattefinansierad, arbetslöshetsförsäkring. Försämringarna
            innebär också att man frångår inkomstbortfallsprincipen och ersätter
            denna med grundtrygghet till följd av kraftigt sänkta ersättningsnivåer
            och ökat behov av kompletterande försäkringar. Det innebär en
            förskjutning av ansvaret för arbetslöshet bort från samhället
            till den enskilda individen.
          </p>
          <p xml:id="i-6xRepunFWVoQUotfYEXM8W">
            De allra flesta människor är beroende av lönearbete eller någon
            slags ersättning från samhället för att kunna överleva. Därför
            är arbetslöshetsförsäkringen avgörande för villkoren i samhället,
            för löntagarna och för arbetslösa. Att förlägga ansvaret för arbetslöshet
            på individen genom att införa exkluderande villkor i försäkringen
            och öka avgiftsfinansiering är en politik som ytterst handlar
            om att försvaga löntagare genom att försämra villkoren för de
            arbetslösa.
          </p>
          <p xml:id="i-5LMBM8EU7FbVHZriqhy3yZ">
            Arbetslöshetsförsäkringen är en omställningsförsäkring, en omställning
            mellan två arbeten. Försäkringen ska ge ekonomisk trygghet under
            tiden man söker eller utbildar sig för ett nytt arbete. Under
            tiden man är arbetslös ska samhället ställa upp med åtgärder via
            arbetsförmedlingen. Arbetsförmedlingen ska främst förmedla lediga
            platser samt ge kompetenshöjande stöd till arbetssökande. Arbetslösa
            ska vara aktiva från första dagen av arbetslöshet i sitt sökande.
            I första hand ska man erbjudas arbete. Om det inte är möjligt
            ska man erbjudas utbildning på ett tidigt stadium av arbetslösheten.
            Det är arbets- och kompetenslinjen.
          </p>
          <p xml:id="i-JP3VBFTLekSxLhZuEpov2C">
            Det är Vänsterpartiets övertygelse att arbetslösheten är ett
            samhällsproblem som kräver gemensamma lösningar. Arbetslöshetsförsäkringen
            är en gemensam samhällelig försäkring mot att desperation uppstår
            hos den som förlorar arbetet så att den enskildes otrygghet övergår
            till lönedumpning och därmed en ständig, gemensam otrygghet. Det
            är en del av den generella välfärden och en grundförutsättning
            för en välfungerande arbetsmarknad. Därför ska arbetslöshetsförsäkringen
            vara solidariskt skattefinansierad och garantera de allra flesta
            löntagare inkomstrelaterad ersättning vid arbetslöshet. För att
            värna om arbetslöshetsförsäkringen som en facklig fråga ska den
            administreras av de fackliga a-kassorna och inte bli en socialförsäkring
            som administreras av Försäkringskassan.
          </p>
          <p xml:id="i-F861pWM5c4kgRMBedCcmg1">
            Den borgerliga regeringen hävdar att det ska löna sig att arbeta
            och utgår därmed ifrån att det lönar sig att vara arbetslös. Det
            visar på en stor okunskap och/eller ignorans inför vanliga människors
            livsvillkor. Att vara arbetslös innebär en enorm ekonomisk stress,
            minskat självförtroende och i värsta fall social isolering. Att
            regeringen har gjort det ännu mer stigmatiserat att vara arbetslös
            och förlägger ansvaret för arbetslösheten på individen är omänskligt
            och ovärdigt.
          </p>
          <p xml:id="i-KwwMrgq1T2MgcWqqzk5fYA">
            Det stora problemet är varken arbetslöshetsförsäkringen, löntagarna
            eller de arbetslösa, utan bristen på arbetstillfällen. Den svenska
            arbetslösheten är låg i jämförelse med andra EU-länder, men alldeles
            för hög för att det ska betraktas som något annat än det största
            samhällsproblemet i dag. Trots de stora behoven i samhället erbjuds
            inte arbetstillfällen i tillräcklig omfattning, och det utförda
            arbetet är mycket ojämlikt fördelat. Det är dock inte arbetsmarknadspolitikens,
            utan den ekonomiska politikens uppgift att lösa problemet med
            arbetslösheten. Vänsterpartiet verkar för att full sysselsättning
            ska bli det övergripande målet för den ekonomiska politiken. Men
            när människor ändå drabbas av arbetslöshet ska det finnas en väl
            fungerande arbetslöshetsförsäkring och en aktiv arbetsmarknadspolitik
            som erbjuder utbildning och stöd till arbetssökande.
          </p>
          <head xml:id="i-CRNtnrrUZqM7XZtEt1nieH" type="h1">
            5 Sätt kvaliteten i centrum
          </head>
          <p xml:id="i-8Bc3tTxg7A12eSoqKTSJot">
            Regeringens politik fokuserar helt på så kallad sökintensitet
            alltså kvantiteten jobbansökningar som den enskilde producerar.
            Den underliggande tanken med denna ensidiga fokusering som dock
            sällan redovisas öppet är att det egentligen finns jobb till alla
            arbetslösa, problemet är att de är för dåliga på att söka jobb.
            Det leder vidare till slutsatsen att de arbetslösa ska pressas
            att söka fler jobb om de får större incitament, alltså sämre villkor,
            t.ex. i form av sämre arbetslöshetsersättning. Detta är ett villospår
            som bortser från arbetsmarknadens faktiska funktionssätt.
          </p>
          <p xml:id="i-2o6Lf8pzcPaFCtfjXXPtYS">
            LO har med hjälp av arbetskraftsundersökningarna (AKU) visat
            en bild av arbetsmarknaden som ett slags kö, vilket ger en mer
            realistisk bild av den faktiska sökprocessen Andersson, D.; Vem
            ansvarar för arbetslösheten (LO 2005). Varje månad under 2003
            fanns i snitt 44 000 jobb att söka. Man kan dela upp dem som sökte
            dessa jobb i tre grupper. Först de som hade jobb men sökte andra.
            Dessa är de som är mest attraktiva för arbetsgivarna. De utgjorde
            5,2 sökande per ledigt arbetstillfälle. I andra ledet de öppet
            arbetslösa som utgjorde 4,9 sökande per ledigt arbetstillfälle.
            I tredje ledet exempelvis studerande som står utanför arbetsmarknaden
            men vill ha jobb om fler blir lediga. I snitt fanns alltså 13
            arbetssökande per ledigt arbetstillfälle varje månad. Bakom den
            kön kommer de som varit sjuka mer än 90 dagar. Antar man att en
            ökad sökaktivitet gör att alla arbetssökande söker tio jobb per
            månad kommer varje arbetsgivare att få 130 ansökningar per jobb.
            Arbetsgivarna kommer att få över 5 miljoner ansökningshandlingar.
          </p>
          <p xml:id="i-Ug5SrFEhA4BT9uBewky65y">
            Det är inget som varje enskild arbetsgivare med vakanser är intresserad
            av. Som LO konstaterar vidare: Det elaka i denna process är att
            ju bättre de attraktiva arbetssökande är på att söka arbete, desto
            mer minskar sannolikheten för dem som har liten eller medelstor
            möjlighet att få arbete.
          </p>
          <p xml:id="i-Jkhz22v2ZMqre48WbDCVKs">
            Vad det handlar om i första hand om man vill göra något åt arbetslösheten
            är att skapa fler arbetstillfällen. Arbetslöshet är inte en individuell
            fråga, utan en fråga om politiska och ekonomiska prioriteringar
            och vägval. Redan av detta skäl är det feltänkt att göra en stark
            koppling mellan arbetslöshetsförsäkringen, arbetsutbudet och arbetslösheten
            såvida man inte har för avsikt att skapa större otrygghet på arbetsmarknaden.
          </p>
          <p xml:id="i-FUsU2QiLeXpw6Zbi3Q3Csv">
            Vi vill till skillnad från regeringen öka kvaliteten i sökprocessen
            och möjligheten att över huvud taget få ett tryggt arbete med
            lön som går att leva på. Arbetsförmedlingens främsta uppgift är
            platsförmedling finns det fler lediga platser blir anvisningarna
            naturligtvis fler. Här kan det finnas olika förutsättningar bl.a.
            beroende på konjunkturläge, strukturomvandling och regional tillväxt.
            Ansökningar om arbete kan också tas emot olika beroende på arbetsgivares
            inställning till olika grupper, det kan gälla unga eller äldre,
            invandrade, kvinnor i fertil ålder m.fl. Det är viktigt att hanteringen
            av arbetslöshetsförsäkringen är korrekt och rättssäker, men det
            är ändå inte denna hantering som avgör läget på arbetsmarknaden.
          </p>
          <p xml:id="i-VnqnQaNFoHAXVKKkZvNrdu">
            På olika områden kan vi konstatera bristande kvalitet i hanteringen
            av försäkringens bestämmelser vilket i sin tur är en spegling
            av bristande kvalitet i sökprocessen. Att alltfler arbetslösa
            ska slänga i väg fler ansökningar förbättrar inte arbetsmarknadens
            funktionssätt. Den viktigaste kontrollfunktionen i försäkringen
            är att anvisa lediga jobb som faktiskt är lämpliga för den arbetssökande
            och inte krav på viss mängd sökta jobb.
          </p>
          <p xml:id="i-LjU3Rj73gs8ooXj6QszJQw">
            Förutsättningarna för matchning har försämrats avsevärt i och
            med att regeringen avskaffat möjligheten att begränsa sitt sökande
            yrkesmässigt och geografiskt de första hundra dagarna av arbetslöshet.
            Dessutom har regeringen avskaffat skyldigheten för arbetsgivare
            att anmäla lediga arbetstillfällen till den offentliga arbetsförmedlingen.
          </p>
          <p xml:id="i-3iHmLqwW3io9u4ADfYYqnD">
            Men den ensidiga fokuseringen på sökintensitet leder också till
            att arbetsgivare får svårare att hantera de inkomna ansökningarna
            och att anställa rätt person. Lediga jobb kommer också att i framtiden
            gå förmedlingen förbi, eftersom arbetsgivarna vill undvika störtfloder
            av ointressanta ansökningar. Kraven på hög sökaktivitet utan seriös
            matchning är också demoraliserande för de arbetssökande. Personer
            som får fler avslag får inte ökad motivation i sitt arbetssökande.
            Det är viktigt att sökprocessen går ut på att söka rätt jobb,
            på rätt sätt och i rätt tid. Här kan arbetsförmedlingens personal
            innebära ett viktigt stöd om de får rätt uppdrag med tillräckliga
            resurser. Personalen ska ha en dialog med den arbetssökande. Den
            individuella handlingsplanen är här ett viktigt instrument. Den
            arbetssökandes egna mål är centralt liksom hur dessa mål ska uppnås.
            Planen ska vara individuell för att vara aktiv.
          </p>
          <p xml:id="i-soQXLQkSXgDonPURwozmM">
            När det gäller personer med låg sökaktivitet är det viktigt att
            öka kunskapen om dessa grupper och orsaken till deras beteende.
            Det är viktigt med motivations- och proaktiva åtgärder. Det kan
            inte vara ett mål i sig att fler ska avstängas från a-kassan.
            Tvärtom bör målet vara att färre ska bli utförsäkrade genom en
            aktiv sökprocess med hög kvalitet.
          </p>
          <head xml:id="i-2shJooxfrpFTEtVnPFbeXs" type="h1">
            6 Inlåsning eller rörlighet
          </head>
          <p xml:id="i-UDKtRMntqEY67ktJUfx5gU">
            Arbetslöshetsförsäkringen möjliggör strukturomvandling på arbetsmarknaden.
            Så länge arbetslöshetsförsäkringen har fungerat har den fackliga
            rörelsen inte varit inriktad på att rädda jobben utan i stället
            varit mer positiv till strukturomvandling i ekonomin. Med en väl
            fungerande arbetslöshetsförsäkring känner sig fler trygga att
            byta jobb oftare eller gå från jobb till utbildning. Rörligheten
            på arbetsmarknaden och det livslånga lärandet är en viktig del
            av den framtida arbetsmarknaden. I motsats till högern som vill
            skapa fler låglönejobb med otrygga arbetsvillkor, vill vi stimulera
            fler högproduktiva jobb där människor kan utvecklas och känna
            värdighet i sitt arbete. Det förutsätter fler utbildningsmöjligheter
            och trygga människor som har möjlighet att förändra sin livssituation.
            En generell och generös arbetslöshetsförsäkring som garanterar
            alla löntagare trygghet vid arbetslöshet är av avgörande betydelse
            för ett modernt arbetsliv med stor rörlighet och värdighet.
          </p>
          <p xml:id="i-UpWGqjqEuLffNKREA2peUE">
            En väl fungerande arbetslöshetsförsäkring är också viktigt för
            att motverka inlåsning i arbetslivet. Alltför många människor
            vantrivs med sitt yrke och sin arbetsplats. Rädslan för arbetslöshet
            gör dock att många inte vågar säga upp sig, ett fenomen som kallas
            för inlåsning.
          </p>
          <p xml:id="i-NkzH4FANx5BMG6s86v3qRL">
            En studie från år 2000 av forskaren Margareta Dallner på Arbetslivsinstitutet
            visar att problemet med så kallad inlåsning är omfattande i arbetslivet.
            Dallner har intervjuat 3 500 personer varav hälften var fast anställda
            och övriga visstidsanställda. Resultatet visar att var tredje
            fast anställd inte trivs med sitt yrke eller sin arbetsplats och
            att 20 procent av de fast anställda upplevde att de hade både
            fel yrke och fel arbetsplats. Detta är enligt rapporten en dubbelinlåsning.
            Endast 67 procent av de fast anställda var nöjda med sitt yrke
            och sin arbetsplats. Bland de visstidsanställda upplevde 40 procent
            att de hade fel yrke och arbetsplats och endast 38 procent upplevde
            att de hade rätt yrke och arbetsplats. Studien visar att inlåsning
            kan leda till sämre hälsa såsom magbesvär, olust, trötthet och
            håglöshet. Dubbelinlåsning är förenad med brist på kontroll, brist
            på utvecklingsmöjligheter, dålig arbetsmiljö och bristande stöd
            från chefer och arbetskamrater.
          </p>
          <p xml:id="i-2V35p66j29bQyExMuk5MZP">
            Grundorsaken till inlåsning är rädslan för arbetslöshet. För
            att fler människor ska våga ta steget och komma till sin rätt
            i arbetslivet är förbättrade ekonomiska villkor för arbetslösa,
            full sysselsättning som överordnat mål i finanspolitiken, en utbyggnad
            av den offentliga sektorn och bättre ekonomiska villkor för studenter
            helt avgörande. Att öka rörligheten i arbetslivet och förhindra
            inlåsning är hälsobefrämjande men också av stor betydelse för
            Sveriges ekonomiska utveckling.
          </p>
          <head xml:id="i-R1p1nPipFYnNVnGf7CgVeQ" type="h1">
            7 Regeringen försämrar arbetslöshetsförsäkringen
          </head>
          <p xml:id="i-EkgAVpHSUCMJJyoDBKK7EA">
            Regeringen beräknar att de kraftiga nedskärningarna i arbetslöshetsförsäkringen
            ska medföra en besparing på anslaget 22:2 Bidrag till arbetslöshetsersättning
            och aktivitetsstöd på utgiftsområde 13 i statens budget med sammanlagt
            9, 7 miljarder kronor 2007 och 12,6 miljarder kronor 2008 jämfört
            med 2006 (Budgetproposition för 2007 utgiftsområde 13 s. 88).
            Besparingarna följer av regelförändringar, sänkta ersättningsnivåer,
            besparingar på aktivitetsstödet till följd av nedskärningar på
            arbetsmarknadspolitiska program etc.
          </p>
          <p xml:id="i-GJLyAxSfmeEX861kYhyrPW">
            Vänsterpartiet har röstat emot samtliga försämringar som beslutats
            i och med antagandet av proposition 2006/07:15 En arbetslöshetsförsäkring
            för arbete och proposition 2006/07:89 Ytterligare förändringar
            inom arbetsmarknadspolitiken m.m. samt proposition 2006/07:118
            En jobbgaranti för ungdomar.
          </p>
          <head xml:id="i-MJ39XaNYnh4P5d1Zic9714" type="h2">
            7.1 Sänkta ersättningsnivåer
          </head>
          <p xml:id="i-JBhMPSATWqhKj8rruj8g4J">
            Regeringen har sänkt högsta dagpenning i arbetslöshetsförsäkringen
            till 680 kr per dag eller 14 960 kronor per månad. Det motsvarar
            80 procent av en lön på 18 700 kr per månad. Arbetslösa som har
            högre inkomster än detta är underförsäkrade. Vidare har regeringen
            sänkt ersättningsnivåerna i arbetslöshetsförsäkringen. Mellan
            dag 1 och 200 är ersättningen 80 procent och mellan dag 201 och
            300 är ersättningen numera 70 procent. Regeringen har också beslutat
            att arbetslöshetsersättning ska utgå under maximalt 300 ersättningsdagar.
            Därefter ska arbetslösa medverka i den så kallade jobb- och utvecklingsgarantin.
            Efter dag 301 ska endast en 65-procentig ersättning betalas ut.
            De sänkta ersättningsnivåerna är ett slags bestraffning av långtidsarbetslösa
            som redan är en av de mest utsatta grupperna på arbetsmarknaden.
          </p>
          <p xml:id="i-6Ay2dR2imXpTofyvb5UB2z">
            Följden av regeringens försämringar är att arbetslösa har fått
            en väsentligt försämrad levnadsstandard. Genomsnittslönen för
            LO-kvinnor uppgår till 18 540 kr per månad före skatt år 2007.
            LO-kvinnor med genomsnittslön förlorar inte på det sänkta ersättningstaket
            de första hundra dagarna, men förlorar däremot som en konsekvens
            av den sänkta ersättningsnivån till 70 procent 1 850 kr per månad
            jämfört med 2006 års regler. Vidare förlorar hon 2 800 kr per
            månad efter 300 dagars arbetslöshet, jämfört med 2006 års regler.
            Efter 1,5 års arbetslöshet (400 ersättningsdagar) förlorar hon
            totalt 21 075 kr jämfört med 2006 års regler. (Riksdagens utredningstjänst
            dnr 2007:1532).
          </p>
          <p xml:id="i-NcYJkQW7F8NbANxsiYCrL5">
            Genomsnittslönen för LO-män uppgår till 21 424 kr per månad före
            skatt år 2007. Den manliga LO-medlemmen med genomsnittslön förlorar
            4 750 kr de första 95 ersättningsdagarna som en följd av det sänkta
            ersättningstaket. Han förlorar inte på sänkt ersättningstak till
            70 procent, men däremot på sänkningen till 65 procent. Om han
            är arbetslös 1,5 år (400 ersättningsdagar) förlorar han totalt
            9 440 kr jämfört med 2006 års regler.
          </p>
          <p xml:id="i-8Jgag3pu5fRgQUG2Yrspts">
            Män och kvinnor med genomsnittslön inom TCO och Saco förlorar
            totalt 5 000 kr på det sänkta ersättningstaket de första hundra
            dagarna och därefter förlorar TCO-kvinnor men inte TCO-män, Sacokvinnor
            och -män, på de sänkta ersättningsnivåerna. (Riksdagens utredningstjänst
            dnr 2007:1532).
          </p>
          <head xml:id="i-FqrEa5vYKi62vDZxhKF51t" type="h2">
            7.2 Försämrad arbetslöshetsförsäkring skapar låglönejobb
          </head>
          <p xml:id="i-8byEYgCT5WvhzycTuBqFXW">
            Det finns ett starkt samband mellan ersättningar från arbetslöshetsförsäkringen
            och de lägsta lönerna på arbetsmarknaden. Det är därför regeringen
            har valt att finansiera sina skattesänkningar för de rika med
            försämrad a-kassa, sjukförsäkring och förtidspension.
          </p>
          <p xml:id="i-MsMAvjyVRzyWASySSjhdye">
            I Moderaternas budgetmotion 2005/06:Fi240 s. 18 står det: Högre
            ersättning i sjukförsäkringen gör det mer lönsamt att inte arbeta.
            Det driver upp lönekraven och ökar frånvaron, vilket leder till
            lägre sysselsättning och högre arbetslöshet. Regeringen ser detta
            samband mellan ersättningsnivåer i trygghetssystemen och lönenivåer,
            även om man i den ovan nämnda motionen inte nämner arbetslöshetsersättningen,
            där sambandet är ännu tydligare. Ersättningarna i arbetslöshetsförsäkringen
            fungerar som ett slags lönegolv för arbetslösa som söker jobb,
            eftersom ersättningsberättigade är skyldiga att ta jobb med lön
            som motsvarar 90 procent av arbetslöshetsersättningen.
          </p>
          <p xml:id="i-SWQzmhv9Gt6MCxP6yQcbnK">
            Med regeringens politik innebär det att man som arbetslös med
            maximal ersättning från a-kassan om 14 960 kr per månad, är skyldig
            att ta ett jobb med lön som motsvarar 90 procent av denna inkomst,
            dvs. 13 464 kr per månad. Detta gäller alltså oavsett vilken tidigare
            inkomst man har haft.
          </p>
          <p xml:id="i-8oqaPX2ic1tayWmPEjdVfz">
            För lågavlönade är det däremot ännu värre. En kvinna med genomsnittslön
            för LO-kvinnor är efter 300 dagars arbetslöshet skyldig att ta
            ett jobb som motsvarar 90 procent av en ersättning på 12 056 kr
            per månad, vilket motsvarar en heltidslön på 10 850 kr. Om man
            dessutom varit deltidsanställd eller ännu mer lågavlönad innan
            arbetslösheten blir konsekvenserna mycket påtagliga. En person
            som före arbetslöshet har haft en månadslön på 15 000 kr per månad,
            får efter 300 dagars arbetslöshet 65 procent vilket motsvarar
            9 750 kr per månad. Med den ersättningen är man skyldig att acceptera
            jobb med en lön om 8 775 kr per månad för heltidsarbete.
          </p>
          <p xml:id="i-36UvskD4Gh2uRrHkKT3n16">
            De föreslagna försämringarna kommer att sätta kraftig press på
            de lägsta lönerna nedåt. När alltfler inte klarar sig på ersättningen
            från a-kassan ökar konkurrensen om de lågavlönade jobben. Då blir
            fackföreningarna mer återhållsamma i sina löneanspråk och de lägsta
            lönerna sjunker. Det leder till lönedumpning och en förskjutning
            av maktbalansen på arbetsmarknaden till arbetsgivarnas fördel.
          </p>
          <p xml:id="i-RpQ85mhKUDRCWd7gawEPkz">
            I rapporten Hur tänker alliansen vem ska arbeta mer? från augusti
            2006 skriver LO-ekonomerna Dan Andersson och Anna-Kirsti Löfgren:
          </p>
          <p xml:id="i-15M7WAzsNuMuS1YNWyjjcb">
            Alliansens metod är att med obligatorisk a-kassa och sänkta ersättningsnivåer
            minska fackföreningarnas styrka att hävda kollektivavtalens lägsta
            lönenivåer. Detta kommer att ge smittoeffekter på andra låglöneområden.
            Det uppstår låglönemarknader, också för vuxna, med jobb där månadslönen
            för heltidsarbete kan förväntas ligga mellan 10 000 och 12 000
            kronor. Alliansens politik ger knappast en markant ökad sysselsättning.
            Det uppstår i stället sannolikt starka krafter mot förändringarna
            på arbetsmarknaden. (2006 s. 43).
          </p>
          <p xml:id="i-HLCXwqqz5wGG8L3uDzPp5r">
            Avgörande för utvecklingen av en komplett låglönearbetsmarknad
            är dock kollektivavtalens utbredning och den fackliga anslutningsgraden.
            Så länge de lägsta lönerna i kollektivavtalen gäller blir det
            svårt att pressa lönerna nedåt. Regeringen har dock genomfört
            en rad försämringar som påverkar både den fackliga anslutningsgraden
            och kollektivavtalens utbredning, däribland försvagat anställningsskydd
            för visstidsanställda, privatiseringar av offentlig sektor, tillsatt
            utredningsdirektiv om hur fler ska få F-skattsedel och därmed
            varken omfattas av kollektivavtal eller arbetsrättslig skyddslagstiftning,
            samt hot om inskränkt konflikträtt, etc.
          </p>
          <p xml:id="i-94LTxuxrCjszNdaLY8PcZJ">
            De lägsta lönerna på arbetsmarknaden återfinns i dag i kvinnodominerade
            yrken inom vård, omsorg, service och handel, där också många personer
            med utomeuropeisk bakgrund återfinns. Effekten av regeringens
            politik riskerar därmed att ytterligare öka de strukturella löneskillnaderna
            mellan kvinnor och män och mellan infödda och invandrade på arbetsmarknaden.
          </p>
          <p xml:id="i-QRbwHcCyhjUBfCRv3Kbcet">
            Trots att försämringarna drabbar de lågavlönande hårdast så är
            konsekvenserna kännbara även för stora grupper av högskoleutbildade.
            TCO är mycket kritiskt till regeringens försämringar av arbetslöshetsförsäkringen
            och menar i rapporten Alliansens förslag slår hårt mot välutbildade
            från september 2006 att sänkt levnadsstandard kommer att ha en
            negativ effekt på jobbsökandet. Men det kommer också leda till
            ökad rädsla för arbetslöshet bland människor som har arbete, och
            därmed ökad rädsla för att byta arbete. TCO menar att a-kassan
            därigenom försämras som omställningsförsäkring och leder till
            en stelare arbetsmarknad. Försämringarna i arbetslöshetsförsäkringen
            kommer vidare leda till att den generella välfärden urholkas eftersom
            fler kommer att anse sig behöva teckna tilläggsförsäkringar.
          </p>
          <head xml:id="i-8auqD5bpwAXjUbMzCkiUKG" type="h2">
            7.3 Föreslagna försämringar i budgetpropositionen för 2008
          </head>
          <p xml:id="i-3Aoxg11CYSorUzTUATRZwb">
            I regeringens budgetproposition för 2008 föreslår regeringen
            ytterligare nedskärningar i arbetslöshetsförsäkringen genom att
            begränsa deltidsarbetslösa personers möjligheter att stämpla samt
            införa yttrligare två karensdagar i försäkringen.
          </p>
          <p xml:id="i-MgXuPZrREWaXqJPfxFuV9U">
            Regeringen föreslår att möjligheten att stämpla vid deltidsarbetslöshet
            ska begränsas från dagens 300 dagar till 75 dagar. Det är en åtgärd
            som framför allt drabbar kvinnor. Under 2006 fick 47 700 personer
            ersättning från arbetslöshetsförsäkringen på grund av deltidsarbetslöshet
            och 68 000 personer fick ersättning från arbetslöshetsförsäkringen
            på grund av tillfällig timanställning (så kallad behovsanställning).
            Bland de tillfälligt timanställda är det många som inte kommer
            upp i heltid och därmed stämplar de dagar de inte får jobb. De
            är således att betrakta som deltidsarbetslösa. Enligt AMS månadsstatistik
            för augusti 2007 var 55 353 personer inskrivna som deltidsarbetslösa
            och 78 399 personer inskrivna med tillfällig timanställning. En
            majoritet av de deltidsarbetslösa och behovsanställda är kvinnor.
            Problemet för dessa grupper är att arbetsgivarna har satt osäkra
            anställningar och deltidsarbete i system. De allra flesta vill
            jobba heltid för att kunna försörja sig. Regeringens politik innebär
            att ansvaret med deltidsarbetslöshet förskjuts från arbetsgivaren
            till den enskilde arbetstagaren. Samtidigt vägrar regeringen genomdriva
            förslaget om rätt till heltid. I kombination med att regeringen
            förvägrar människor försörjningsmöjligheter kommer alltfler av
            de deltidsarbetslösa och behovsanställda att få svårigheter att
            uppfylla arbetsvillkoret, kanske lämna a-kassan till följd av
            de förhöjda avgifterna, drabbas hårt av de sänkta ersättningsnivåerna
            och vid arbetslöshet stå helt utan rätt till inkomstrelaterad
            ersättning. Det är en cynisk politik som syftar till att pressa
            ner priset på kvinnors arbete och öka otryggheten i arbetslivet.
          </p>
          <p xml:id="i-NTSVbkTKtDw4E4x2PTR6LW">
            Vidare föreslår regeringen i budgetpropositionen för 2008 att
            ytterligare två karensdagar införs i försäkringen. Det innebär
            att arbetslöshetsförsäkringen får totalt 7 karensdagar. Syftet
            är enligt regeringen att sysselsatta personer ska undvika arbetslöshetsperioder
            mellan jobbyte.
          </p>
          <p xml:id="i-9zu4SYdvbevfvpoMpThc1o">
            Utöver dessa försämringar föreslår regeringen i budgetpropositionen
            för 2008 förändrade finansieringsregler för arbetslöshetsförsäkringen.
            Från och med våren 2008 ska den förhöjda finansieringsavgiften
            för arbetslöshetskassorna ersättas med en arbetslöshetsavgift
            som motsvara 33 procent av arbetslöshetskassans utbetalningar
            av inkomstrelaterad ersättning. Syftet är enligt regeringen att
            stärka drivkrafterna för arbetstagarorganisationer att vara ansvarsfulla
            i löneförhandlingarna. Förändringen innebär att medlemmar i a-kassor
            inom områden med hög arbetslöshet och hög andel visstidsanställningar
            som medför arbetslöshet, kommer att få betala en högre avgift
            än medlemmar i a-kassor inom områden med låg arbetslöshet. I en
            lågkonjunktur kan detta slå extra hårt mot grupper som är drabbade
            av hög arbetslöshet.
          </p>
          <p xml:id="i-TzE4VcfbX5TwAhcZ4Q2u5X">
            Sammantaget syftar dessa försämringar till att öka otryggheten
            i arbetslivet, pressa ner de lägsta lönerna och försämra kvinnors
            villkor på arbetsmarknaden. Vi avvisar regeringens föreslagna
            försämringar med hänvisning till att de är orättvisa samt att
            de urholkar legitimiteten för arbetslöshetsförsäkringen.
          </p>
          <head xml:id="i-5eo4uo6dxfQB3z4QmotLdM" type="h1">
            8 Arbetslöshetsförsäkringens förstärkning för trovärdighet
          </head>
          <p xml:id="i-Lac7XC8QLSeNAgCe4N2pGx">
            Arbetslöshetsförsäkringen ska enligt Vänsterpartiet ge flertalet
            löntagare 80 procents ersättning vid arbetslöshet. Om allt färre
            får adekvat ersättning undergrävs försäkringens trovärdighet och
            de gemensamma systemen försvagas. Regeringens systemskifte inom
            arbetslöshetsförsäkringen innebär flera begränsningsregler som
            får en sådan effekt.
          </p>
          <p xml:id="i-NV5JYrUHdAxr98fnBUKQaT">
            Den maximala ersättningen som utbetalas från arbetslöshetsförsäkringen
            sedan den 5 mars 2007 är 680 kr per dag eller 14 960 kr per månad.
            Det motsvarar 80 procent av en månadslön på 18 700 kr. För högre
            löner än 18 700 kr per månad får man inte 80 procent av lönen
            som ersättning vid arbetslöshet och är därmed att betrakta som
            underförsäkrad. Detta är i dag ett stort problem.
          </p>
          <p xml:id="i-8pawrp7BnZenEVkNve8Ah2">
            Arbetslöshetskassornas samorganisation (SO) visar att den negativa
            trenden med urgröpt inkomstskydd fortsätter. I juni 2007 får endast
            46 procent av de arbetslösa som är anslutna till en a-kassa 80
            procent av sin tidigare inkomst. Det betyder att 54 procent av
            de arbetslösa är underförsäkrade. Orsaken till denna urholkning
            av arbetslöshetsförsäkringen är att ersättningen inte följt löneutvecklingen
            och att taket i försäkringen inte har höjts sedan 2002.
          </p>
          <p xml:id="i-UfU6J5RGc2vQa8dLYkjyto">
            Risken för att bli arbetslös är samtidigt lägst för dem med de
            högsta inkomsterna. Man bör minnas att vinsten med försäkringen
            gäller alla medborgare, i så måtto att vinsten är den trygghet
            man åtnjuter, också då man inte är eller blir arbetslös. Samtidigt
            innebär detta förhållande att den faktiska kostnaden för att höja
            taket i praktiken blir liten och avtagande ju högre man sätter
            taket.
          </p>
          <p xml:id="i-VsvPeuZmvDKB7LkukJFTW3">
            Att många slår i taket hotar också golven i försäkringen. Om
            alltfler är underförsäkrade, drivs dessa till att skaffa egna
            tilläggsförsäkringar, själva eller i någon kollektiv form. På
            sikt riskerar en sådan utveckling att urholka betalningsviljan
            till den gemensamma försäkringen, eftersom den inte täcker behoven
            för allt större grupper. Detta minskar legitimiteten för de gemensamma
            systemen, och de med störst behov drabbas då hårdast. Det är samtidigt
            de med störst behov av kompletterande försäkringar som har svårast
            att skaffa sig sådana. I privata försäkringssystem bestäms premien
            av marknadsmässiga principer: den som har störst risk att bli
            arbetslös får den högsta premien, medan den med liten risk kommer
            billigare undan. Styrkan i ett gemensamt system är att riskerna
            i stället fördelas på hela samhället.
          </p>
          <p xml:id="i-5aYXijvR5MRqaet1oR98Wj">
            Grupper med höga löner tilläggsförsäkrar sig. Därmed uppstår
            en erosionsrisk för det kollektiva systemet som är både rättvist
            och effektivt, och riskerna övervältras helt på dem med svagast
            position på arbetsmarknaden. Det är därför viktigt med satsningar
            som stärker arbetslöshetsförsäkringens legitimitet och motverkar
            privata försäkringslösningar.
          </p>
          <head xml:id="i-WQRafVFVJNQVC3K87kkKVE" type="h2">
            8.1 Höjt tak och golv i arbetslöshetsförsäkring och aktivitetsstöd
          </head>
          <p xml:id="i-D3cgXqmdj5mFitC76L885p">
            För att försvara den generella välfärden, inkomstbortfallsprincipen
            och bra löner på arbetsmarknaden måste socialförsäkringarna och
            arbetslöshetsförsäkringen ständigt förbättras. Vänsterpartiet
            avser att återställa samtliga regelförändringar och nivåsänkningar
            i arbetslöshetsförsäkringen. Dessutom anser vi att en höjning
            av taket och grundbeloppet i arbetslöshetsförsäkringen är en viktig
            del i att slå vakt om de gemensamma systemen och löntagarnas intressen.
          </p>
          <p xml:id="i-Dk1yJZKGNTs9Y3S2Pucye1">
            För att så många löntagare som möjligt ska vara fullt försäkrade
            bör den högsta dagpenningen i arbetslöshetsförsäkringen och aktivitetsstödet
            höjas från 680 kr till 916 kr per dag de första 100 dagarna, och
            därefter från 680 kr till 866 kr per dag. Enligt a-kassornas samorganisation
            skulle en höjning av det högsta dagpenningen till 916 kr per dag
            göra att 87 procent av löntagarna får 80 procent av sin tidigare
            lön i arbetslösersättning. Vidare avser vi att höja grundbeloppet
            i arbetslöshetsförsäkringen och aktivitetsstödet från dagens 320
            kr per dag till 420 kr per dag.
          </p>
          <head xml:id="i-WVzNGMuQPD5BE2gMJZ2RRo" type="h1">
            Finansiell effekt av att höja ersättningsgraden till 80 procent
            för samtliga med a-kassa eller aktivitetsstöd samtidigt som taket
            höjs till 916 kronor för de första 100 dagarna med ersättning
            och till 866 för dagar därefter och grundbeloppet höjs till 420
            kronor, miljarder kronor.
          </head>
          <table>
            <row xml:id="i-K8wSAUJvBUKEANhiJTuft3">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-XkSZLKt8dtiCMHGgN7dLpS">
              <cell>
                Staten
              </cell>
              <cell>
                6,2
              </cell>
              <cell>
                6,2
              </cell>
              <cell>
                6,2
              </cell>
            </row>
            <row xml:id="i-S4GRkuTt72tTyGR5K2h7R">
              <cell>
                varav a-kassa
              </cell>
              <cell>
                3,8
              </cell>
              <cell>
                3,8
              </cell>
              <cell>
                3,8
              </cell>
            </row>
            <row xml:id="i-ATTRfV5d3AAzwNsbXyNsRG">
              <cell>
                aktivitetsstöd
              </cell>
              <cell>
                1,5
              </cell>
              <cell>
                1,5
              </cell>
              <cell>
                1,5
              </cell>
            </row>
            <row xml:id="i-5Pso473NQriJJa18yUTcYx">
              <cell>
                skattered. allm. pensavg.
              </cell>
              <cell>
                0,4
              </cell>
              <cell>
                0,4
              </cell>
              <cell>
                0,4
              </cell>
            </row>
            <row xml:id="i-2E1carwLaArKCq5jn5j29D">
              <cell>
                statlig ålderspensionsavgift
              </cell>
              <cell>
                0,5
              </cell>
              <cell>
                0,5
              </cell>
              <cell>
                0,5
              </cell>
            </row>
            <row xml:id="i-NB4Q3u3biEes4eLTnNMYUW">
              <cell>
                Kommunerna
              </cell>
              <cell>
                1,8
              </cell>
              <cell>
                1,8
              </cell>
              <cell>
                1,8
              </cell>
            </row>
            <row xml:id="i-Dx4fDWf3W12g2cvVFN9qg1">
              <cell>
                Ålderspensionssystemet
              </cell>
              <cell>
                0,9
              </cell>
              <cell>
                0,9
              </cell>
              <cell>
                0,9
              </cell>
            </row>
            <row xml:id="i-9tT4zcX4SwMUuzb1wDPjq9">
              <cell>
                Totalt
              </cell>
              <cell>
                3,5
              </cell>
              <cell>
                3,5
              </cell>
              <cell>
                3,5
              </cell>
            </row>
          </table>
          <p xml:id="i-EhgycaDGnYVtLBnLtgq32K">
            Källa: Riksdagens utredningstjänst dnr 2007:1560.
          </p>
          <p xml:id="i-6B3dWubevixWjcxWkffb8z">
            Vi avser att höja ersättningarna i arbetslöshetsförsäkringen
            i enlighet med förslaget ovan från och med 30 juni 2008.
          </p>
          <p xml:id="i-9DD88mmtGZe9EEVCSEjGEQ">
            Utöver höjt tak och golv i arbetslöshetsförsäkringen och aktivitetsstödet
            så avser vi att höja lägsta nivån i aktivitetsstödet. Lägsta nivån
            i aktivitets­stödet utgår till arbetslösa som deltar i arbetsmarknadspolitiska
            program men som inte har uppfyllt arbetsvillkoret. I dag ligger
            ersättningen på 223 kr per dag v ilket under en månad med 22 ersättningsdagar
            blir 4 906 kr. Det är skat tepliktig inkomst.
          </p>
          <p xml:id="i-L2cfCJm8V4dmAxqK2Bo9J5">
            Enligt uppgift från Försäkringskassan betalades lägsta nivån
            på 223 kronor per dag ut för knappt 2,6 miljoner dagar under år
            2006. I år och nästa år uppskattar Försäkringskassan att antalet
            dagar kommer att minska med 40 procent. En höjning med 97 kr per
            dag till 320 kr medför då en ökad utbetalning med ca 150 miljoner
            kronor. Beloppet är skattepliktigt varför kommunalskatten beräknas
            öka med ca 40 miljoner kronor. Staten betalar dessutom en ålderspensionsavgift
            till ålderspensionssektorn på 10,21 procent av beloppet. (Källa:
            Riksdagens utredningstjänst dnr 2007:1728) Vi avser att från och
            med den 30 juni 2008 höja lägsta nivån i aktivitetsstödet från
            223 kr till 320 kr per dag.
          </p>
          <p xml:id="i-ELAoRs9eRmfBDmdGxEABUp">
            För att inte undergräva arbetslöshetsförsäkringens legitimitet
            bör den högsta dagpenningen och grundbeloppet i försäkringen och
            aktivitetsstödet höjas i enlighet med ovanstående. Detta bör riksdagen
            som sin mening ge regeringen till känna.
          </p>
          <head xml:id="i-CPv6NygZUc6p3JyUbjej7j" type="h2">
            8.2 Indexering, ersättningsperiod och nivåhöjning
          </head>
          <p xml:id="i-Qf8PZoE8DGc1AEYgcNZrA4">
            Nuvarande regler innebär att regeringen har beslutanderätt när
            det gäller dagpenningens storlek. I utredningen SOU 1996:150 varnas
            för att denna ordning leder till en gradvis urholkning av arbetslöshetsförsäkringen.
            Utredningen förespråkar en indexering av den högsta dagpenningen
            i förhållande till löneutvecklingen i samhället. Samma inställning
            har a-kassornas samorganisation. Regeringen bör på nytt utreda
            frågan om indexering av högsta dagpenning. Detta bör riksdagen
            som sin mening ge regeringen till känna.
          </p>
          <p xml:id="i-388JaST1bbvvGtNcTrFHa2">
            Inte heller sänkningen av taket efter 100, 200 eller 300 ersättningsdagar
            är en vettig inskränkning av rätten till ersättning från försäkringen.
            Grundtanken bakom sänkningen av ersättningsnivåer är densamma
            som brukar anföras kring sökintensitet för de arbetslösa, alltså
            att den som får det riktigt dåligt anstränger sig mer för att
            få ett jobb.
          </p>
          <p xml:id="i-SnAmgu6mx8FFBCMBvfokgf">
            Vi har ovan redovisat varför detta inte är ett hållbart resonemang.
            Det är viktigt att så få som möjligt är underförsäkrade i en generell
            försäkringslösning. Dessutom menar vi att målet om aktivitet från
            första dagen som arbetslös är viktigt. Störst chans att komma
            tillbaka till arbetsmarknaden har man tidigt, medan chanserna
            avtar ju längre arbetslösheten pågår. Det ges motsägelsefulla
            signaler när ersättningen är högre de första dagarna. För att
            stärka kvaliteten och legitimiteten i försäkringen avser vi däremot
            att i första hand höja taket de första hundra dagarna.
          </p>
          <p xml:id="i-H2rZoPd8qsyZpXHuo6UMGh">
            Mot bakgrund av det som anförs bör ersättningsnivån i arbetslöshetsförsäkringen
            vara densamma under hela ersättningsperioden om 300 dagar. Detta
            bör riksdagen som sin mening ge regeringen till känna.
          </p>
          <p xml:id="i-RpUZTMrBivxK67wrYkkvqF">
            I likhet med det beslut som LO-kongressen fattade år 2004 fortsätter
            Vänsterpartiet också att kräva en höjning av nivån i a-kassan
            till 90 procent. En sådan reform stärker tryggheten och systemets
            karaktär av omställningsförsäkring. Det är ett anständighetskrav
            i ett samhälle som Sverige, där den ekonomiska utvecklingen är
            gynnsam, att löntagarnas välstånd stärks. På sikt arbetar vi för
            att skapa ekonomiskt utrymme för en nivåhöjning, även om vi i
            arbetet för att stärka försäkringssystemet prioriterar ovan beskrivna
            förslag om höjning av tak och grundbelopp. Det finns ingen långsiktigt
            förklarlig anledning till att nivån i arbetslöshetsförsäkringen
            ska vara lägre i dag än på 1980-talet.
          </p>
          <head xml:id="i-8AjqfyrZJB9pG2QScpYwGL" type="h1">
            9 Lagen om arbetslöshetsförsäkring
          </head>
          <p xml:id="i-EEUsitvEDCNSdMaA5eBy2K">
            I och med regeringens regelförsämringar i lagen om arbetslöshetsförsäkring
            är det allt fler som blir utförsäkrade, inte berättigade till
            ersättning och/eller får en betydligt lägre ersättning. Att allt
            färre löntagare är berättigade till ersättning är mycket allvarligt.
            Det urholkar den enskildes inkomsttrygghet, men leder på sikt
            till att alla löntagares inkomsttrygghet hotas eftersom hela arbetslöshetsförsäkringen
            eroderar samt att de lägre ersättningsnivåerna sätter en press
            nedåt på de lägsta lönerna och ökar behovet av tilläggsförsäkringar.
          </p>
          <head xml:id="i-ADFGEwveFR1UR2g9WoYKX8" type="h2">
            9.1 Arbetsvillkoret
          </head>
          <p xml:id="i-BUnevcuQVLu6RpW4TuL7U1">
            Regeringen har skärpt det så kallade arbetsvillkoret, dvs. kravet
            för att vara berättigad till ersättning från arbetslöshetsförsäkringen,
            i lagen (1997:238) om arbetslöshetsförsäkring, från 70 till 80
            timmars arbete i månaden i minst 6 månader under en 12-månadersperiod.
            Regeringen har också skärpt det alternativa arbetsvillkoret från
            450 timmars arbete under en sammanhängande period av 6 månader,
            med minst 45 timmars arbete varje månad, till arbete i minst 480
            timmar under en sammanhängande tid av 6 månader och minst 50 timmars
            arbete varje månad.
          </p>
          <p xml:id="i-LyGeNNgDdQofbRrkrr9Le9">
            Utvecklingen på arbetsmarknaden går mot allt fler tidsbegränsade
            anställningar. Därför borde arbetsvillkoret anpassas så att personer
            med svag anställningstrygghet också ska omfattas av arbetslöshetsförsäkringen.
            Att skärpa arbetsvillkoret är däremot ett steg i fel riktning
            eftersom det innebär att de visstidsanställda försätts i en ännu
            mer osäker ställning på arbetsmarknaden.
          </p>
          <p xml:id="i-Lu1BK3uaXtXgzhk9uxSAFd">
            Även om arbetsrätten förbättras på det sätt som Vänsterpartiet
            verkar för så kommer flera grupper att ha stor rörlighet på arbetsmarknaden
            på grund av yrkets villkor. Detta gäller t.ex. kulturarbetare,
            vars möjligheter till trygga fasta anställningar är mycket små.
            I första hand bör givetvis kulturarbetarnas allmänna villkor förbättras,
            men så länge arbetsmarknaden för denna grupp ser ut som den gör
            måste möjligheten till ersättning från arbetslöshetsförsäkringen
            mellan uppdragen garanteras. Att arbetsvillkoret är uppnåeligt
            vid halvtidsarbete är därför mycket viktigt.
          </p>
          <p xml:id="i-GykznnEWAZky5wHFcw43im">
            Skärpningen av arbetsvillkoret kommer också att drabba deltidsanställda.
            Med ett krav på 70 timmars arbete i månaden finns det en marginal
            för t.ex. sjukfrånvaro om man jobbar halvtid. Med en skärpning
            till 80 timmars arbete i månaden försvinner dessa marginaler,
            och det räcker med att vara frånvarande en dag på grund av sjukdom
            för att gå miste om sin rätt till ersättning. Det drabbar också
            deltidsanställda som jobbar inom sektorer där man har lägre normalarbetstid
            än 40 timmar per vecka, där en tjänst på 50 procent per definition
            inte räcker för att uppfylla arbetsvillkoret. Med regeringens
            politik får dessa människor problem att kvalificera sig för ersättning
            från a-kassan. Att en majoritet av dem som är deltidsanställda
            är lågavlönade kvinnor gör att regeringens politik också i denna
            del slår orimligt hårt mot gruppen kvinnor.
          </p>
          <p xml:id="i-M9skME3NGYEnVAFDctbY9M">
            Kvinnor jobbar deltid av olika skäl. Regeringen menar att helheten
            i politiken kommer att göra det mer lönsamt att gå från deltid
            till heltid, vilket anses gynna kvinnor särskilt. Man utgår alltså
            från att marginaleffekter är det enda skälet till att många kvinnor
            väljer att jobba deltid, vilket är en grov förenkling. Regeringen
            förkastar dessutom förslaget om rätt till heltid vilket innebär
            att många människor även fortsättningsvis kommer att förvägras
            en lön som det går att leva på.
          </p>
          <p xml:id="i-6EtaAqEQ2wqAtm5SUNrr3Z">
            Enligt SCB är ca 1 miljon människor deltidsanställda i Sverige.
            Regeringen bortser helt från det faktum att minst 260 000 personer
            av dessa är deltidsarbetslösa, det vill säga de önskar och kan
            jobba heltid, men arbetsgivaren erbjuder bara deltid. Av dessa
            är drygt 170 000 kvinnor, nästan samtliga LO-medlemmar med låga
            löner. Regeringens skärpning av arbetsvillkoret bidrar därmed
            även i denna del till att fördjupa redan existerande strukturella
            orättvisor på arbetsmarknaden.
          </p>
          <p xml:id="i-Pmev8uUsMzkBX7p1AJnB1X">
            Inspektionen för arbetslöshetsförsäkring har i rapporten 2007:8
            Effekter av förändringarna i arbetslöshetsförsäkringen studerat
            effekterna och kommit fram till följande: De som har påverkats
            mest av höjningen av antal timmar är enligt arbetslöshetskassorna
            yngre sökande som är nytillträdda på arbetsmarknaden, deltidsarbetande
            (framför allt kvinnor), så kallade timanställda vikarier samt
            de som beviljats halv sjukersättning från Försäkringskassan. (s.
            3).
          </p>
          <p xml:id="i-TVAVibeQPQcKyF2RcMteGT">
            Mot bakgrund av det som anförs bör arbetsvillkoret och det alternativa
            arbetsvillkoret i lagen om arbetslöshetsförsäkring återställas
            till 70 timmars arbete i månaden i minst 6 månader under en 12-månadersperiod
            respektive 450 timmars arbete under en sammanhängande period av
            6 månader, med minst 45 timmars arbete varje månad. Detta bör
            riksdagen besluta.
          </p>
          <head xml:id="i-M8mottYPsVptQCodDVRcZg" type="h2">
            9.2 Studerandevillkoret
          </head>
          <p xml:id="i-SouXmmTeKNMaEAmXtjsUbK">
            Regeringen har vidare avskaffat studerandevillkoret i 18 § lagen
            (1997:238) om arbetslöshetsförsäkring. Studerandevillkoret gav
            arbetssökande personer, som inte var medlemmar i någon a-kassa,
            rätt till grundbeloppet i arbetslöshetsförsäkringen under förutsättning
            att de varit inskrivna på arbetsförmedlingen under minst 90 dagar
            under en period om tio månader efter avslutade heltidsstudier
            under minst ett läsår. Under 2006 gav bestämmelsen 38 000 personer,
            som gått från heltidsstudier till arbetslöshet, rätt till grundbeloppet
            i arbetslöshetsförsäkringen.
          </p>
          <p xml:id="i-MXYrvSFwWqYBrnNLsJuTqy">
            Av de ersättningsberättigade 2006 var 56 procent kvinnor och
            44 procent män. Studerandevillkoret var avsett för personer som
            inte uppfyllt arbetsvillkoret och som därmed inte fått fotfäste
            på arbetsmarknaden, men som genom studier kunnat kvalificera sig
            för ersättning. Bestämmelsen har funnits sedan 1974.
          </p>
          <p xml:id="i-6BFw5XzpUico8ynYEQHuT8">
            Enligt Inspektionen för arbetslöshetsförsäkring som skrivit rapporten
            2007:8 Effekter av förändringarna i arbetslöshetsförsäkringen
            är det framför allt ungdomar som berörs av borttagandet av studerandevillkoret.
            Ersättning baserad på studerandevillkoret betalades endast ut
            till personer som fyllt 20 år. Var tredje ungdom som fick arbetslöshetsersättning
            under 2006 var ersättningsberättigad tack vare studerandevillkoret.
            Dessutom var målgruppen för studerandevillkoret mycket ung. Bland
            de personer som påbörjade en ersättningsperiod under 2006 var
            77 procent ungdomar, och de flesta 21 år eller yngre.
          </p>
          <p xml:id="i-GmEZYFrJj6jkDsRS3HaVeF">
            I och med att studerandevillkoret avskaffas blir allt färre berättigade
            till ersättning vid arbetslöshet och försatta i en ekonomiskt
            utsatt situation direkt efter avslutade studier. Redan i dag är
            det många nyutexaminerade akademiker som har problem att få jobb.
            Vi befarar att den sociala snedrekryteringen till högskolan kommer
            att öka om deras ekonomiska situation förvärras ytterligare. Studerande
            bör koncentrera sig på att fullfölja studierna i stället för att
            oroa sig för sin försörjning och tvingas jobba extra.
          </p>
          <p xml:id="i-Bj1ffCgkRRba1eMJqZSpf6">
            Borttagandet av studerandevillkoret kommer också att underminera
            a-kassans betydelse som omställningsförsäkring, eftersom det innebär
            en större ekonomisk risk att gå från jobb till utbildning. För
            många arbetsgivare är det ett stort problem att finna personer
            med rätt kompetens till utlysta tjänster. Det gäller i synnerhet
            små och medelstora företag. Att regeringen lägger flera förslag
            som försämrar möjligheten till kompetensutveckling försämrar möjligheten
            till god matchning och därmed framtidens jobbtillväxt.
          </p>
          <p xml:id="i-2STLGcqcEfoi9HM3LRqXVv">
            Utredningen Samverkan för ungas etablering på arbetsmarknaden
            (SOU 2006:102) har undersökt villkoren för ungdomar 1624 år med
            avslutad gymnasieutbildning. Man pekar på problemet att många
            ungdomar inte skriver in sig på arbetsförmedlingen, och att incitamenten
            till att göra det minskar med det avskaffade studerandevillkoret.
            Det är problematiskt eftersom många unga därmed kommer att bli
            osynliga i AMS statistik samt att de inte får ta del av samma
            service som ersättningsberättigade.
          </p>
          <p xml:id="i-LS5HmxfEvxfrZumKt58Hu4">
            Mot bakgrund av det som anförs bör studerandevillkoret återinföras.
            Detta bör riksdagen besluta.
          </p>
          <head xml:id="i-Nwu4kXDKv1hkGh2xW5iowQ" type="h2">
            9.3 Den överhoppningsbara tiden
          </head>
          <p xml:id="i-TWTKUjQbKg6tuqRWQwsWf9">
            Regeringen har dessutom förkortat den överhoppningsbara tiden
            i lagen (1997:238) om arbetslöshetsförsäkring från sju år till
            högst fem år. Genom att den överhoppningsbara tiden förkortas,
            kommer personer som exempelvis studerar och är föräldralediga
            under en sexårsperiod att mista sin rätt till ersättning. Även
            denna del i regeringens förslag kommer att missgynna kvinnor,
            eftersom kvinnor i genomsnitt tar ut 80 procent av föräldraledigheten.
            Dessutom blir det problem för de människor som under lång tid
            vårdat en nära anhörig eller de som råkat ut för en arbetsskada
            och har behov av rehabilitering. En förkortning av den överhoppningsbara
            tiden leder till att många människor blir utförsäkrade och försatta
            i en ekonomiskt utsatt situation.
          </p>
          <p xml:id="i-EFYxW2E8mfWFW9mHzPgieY">
            Samhället bör uppmuntra personer som är långtidsfrånvarande från
            arbetsmarknaden och förtidspensionärer att söka sig tillbaka till
            arbetslivet. För att det ska vara möjligt måste dessa människor
            ha en ekonomisk trygghet under perioden som de är arbetssökande
            och står till arbetsmarknadens förfogande. Med en relativt lång
            överhoppningsbar tid kan även personer med långvarig frånvaro
            från arbetsmarknaden bli arbetssökande och samtidigt vara garanterade
            en ekonomisk trygghet.
          </p>
          <p xml:id="i-PN8t8kKaV7wQdGwdVJTGRg">
            Mot bakgrund av det som anförs bör den överhoppningsbara tiden
            återigen bli sju år. Detta bör riksdagen besluta.
          </p>
          <head xml:id="i-Da8YYMtE3fhup1DKsaErLx" type="h2">
            9.4 Normalarbetstidens beräkning
          </head>
          <p xml:id="i-VaEaSjzwZPPu8L2VpEkeu8">
            Vidare har regeringen ändrat reglerna för normalarbetstidens
            beräkning vilket resulterat i att fler får en betydligt lägre
            ersättning. Normalarbetstiden ska numera beräknas på den genomsnittliga
            arbetstiden under en ramtid av tolv månader, i stället för sex
            månader som tidigare.
          </p>
          <p xml:id="i-8Px27vrWiwpCCtz9bnDLFj">
            Denna del i regeringens politik slår hårt mot deltidsarbetande
            och visstidsanställda. I praktiken innebär det att tiden för att
            kvalificera sig för full inkomstrelaterad försäkring fördubblas.
            För personer som endast är anställda 6 månader innebär det att
            man bara får hälften så hög ersättning som innan försämringarna
            trädde i kraft. Liksom flera andra delar i förslaget kommer denna
            regeländring att öka redan existerande strukturella orättvisor
            på arbetsmarknaden, genom att den främst kommer att drabba kvinnor,
            unga och utlandsfödda.
          </p>
          <p xml:id="i-DDxgzs9mQsTQ34mkdLmdLh">
            Mot bakgrund av det som anförs bör normalarbetstidens beräkning
            återställas och beräknas under en ramtid av de senaste 6 månadernas
            arbete. Detta bör riksdagen besluta.
          </p>
          <head xml:id="i-BNf4oD7XvcWQD8FZC6kKTo" type="h2">
            9.5 Likabehandling i arbetslöshetsförsäkringen
          </head>
          <p xml:id="i-U45ZxsaL8D7KTEBQe3SKEc">
            Arbetslöshetsförsäkringen ska enligt Vänsterpartiet vara en individuell
            försäkring, liksom sjukförsäkringen och pensionsförsäkringen,
            och ersätta inkomstbortfall vid arbetslöshet. Regeringen har däremot
            frångått denna princip och infört differentierade ersättningar
            till föräldrar, ungdomar och föräldrar i olika åldrar. Regeringens
            politik slår hårt mot barnen till de arbetslösa, och ännu fler
            barn än i dag kommer att växa upp i fattigdom.
          </p>
          <p xml:id="i-JYFKScvFvpqqBqhtKDyD9a">
            Regeringen har i och med proposition 2006/07:118 En jobbgaranti
            för ungdomar infört differentierade ersättningar beroende på ålder
            i arbetslöshetsförsäkringen. Med de nya reglerna är personer under
            25 år endast berättigade till ersättning på 80 procent under hälften
            så lång tid som övriga försäkrade, trots att man betalar samma
            avgifter till a-kassan och omfattas av samma regler för att uppfylla
            arbetsvillkor och medlemsvillkor som personer över 25 år. Vänsterpartiet
            menar att det är att betrakta som diskriminering. Att införa godtyckliga
            åldersgränser och särregler för föräldrar underminerar därför
            hela idén med försäkringen. Risken är uppenbar att alltfler kommer
            att välja bort medlemskap i a-kassa före 25 års ålder. Det urholkar
            ungas inkomstbortfallsskydd och riskerar att pressa ned reservationslönerna.
          </p>
          <p xml:id="i-Du94bBM5yoMkKQmXi7BVLY">
            För närvarande finns ingen lagstiftning mot diskriminering på
            grund av ålder. Men Sverige har som EU-land åtagit sig att införa
            ett förbud mot åldersdiskriminering i arbetslivet. Den parlamentariskt
            sammansatta Diskrimineringskommittén (SOU 2006:22) har föreslagit
            att ett åldersdiskrimineringsförbud ska gälla även för arbetsmarknadspolitisk
            verksamhet. Att införa en särreglering för unga i arbetslöshetsförsäkringen
            går stick i stäv med utredningens förslag.
          </p>
          <p xml:id="i-Ucmn3cqkg63XNnL7ndBfSh">
            Vidare har regeringen infört särregler för föräldrar med barn
            under 18 år när det gäller ersättningsperiodens längd och ersättningsnivåer.
            Dessutom har regeringen infört differentierade ersättningar för
            föräldrar i olika åldrar. Är man 25 år och har barn under 18 år
            ska får man högre ersättning är föräldrar som är 24 år. Detta
            är en ytterst byråkratisk och orättvis utformning av arbetslöshetsförsäkringen
            som urholkar dess trovärdighet.
          </p>
          <p xml:id="i-9mu7DcwEB1WDctySP6eAn5">
            Särreglerna för föräldrar innebär ett systemskifte inom arbetslöshetsförsäkringen
            och överensstämmer inte med övriga socialförsäkringar som är individuella.
            Vänsterpartiet avvisar alla särregler för föräldrar och anser
            att det måste vara möjligt för alla individer att leva ett värdigt
            liv med ersättningen från arbetslöshetsförsäkringen oavsett om
            man har barn eller inte.
          </p>
          <p xml:id="i-81QJBq73k8bm4vhWxNrCmh">
            Mot bakgrund av det som anförs bör lika villkor gälla oavsett
            ålder och föräldraskap i arbetslöshetsförsäkringen. Detta bör
            riksdagen besluta.
          </p>
          <head xml:id="i-UVMMiHgNFJb1HdfhfpBwZU" type="h1">
            10 Lagen om arbetslöshetskassor
          </head>
          <p xml:id="i-FnmrL23ipxdfLyLuyW8fsN">
            Regeringen har gjort arbetslöshetsförsäkringen betydligt sämre
            för alltfler löntagare och arbetslösa, men även avsevärt dyrare
            för den enskilde. Inriktningen vad gäller egenavgifter till arbetslöshetsförsäkringen
            har en orättvis fördelningsprofil. Det kommer också att leda till
            växande klyftor mellan fattiga och rika när det gäller möjligheten
            att köpa kompletterande försäkringsskydd mot arbetslöshet. Politiken
            kommer vidare att försvaga fackföreningarna och därmed försvaga
            möjligheterna för löntagarna att tillvarata sina intressen och
            rättigheter. Politiken urholkar slutligen legitimiteten för arbetslöshetsförsäkringen
            och därmed för den generella välfärden.
          </p>
          <head xml:id="i-A8QXytrLfGWFu8Na2d5UQ4" type="h2">
            10.1 Avgifter till fackförening och arbetslöshetskassa
          </head>
          <p xml:id="i-GgHaMf6v3CoGe98sYCpEVH">
            I budgetpropositionen för 2007 räknar regeringen med att inkassera
            14 miljarder kronor till statskassan 2007 för försämringarna i
            arbetslöshetsförsäkringen, utöver besparingarna till följd av
            regelförsämringar. De höjda avgifterna till a-kassorna ska inbringa
            10 miljarder kronor och den slopade avdragsrätten för medlemskap
            i fack och a-kassa ytterligare 4 miljarder kronor. Borttagandet
            av avdragsrätten och höjningen av avgifterna till arbetslöshetsförsäkringen
            betyder att arbetstagare får betala betydligt högre avgifter till
            fackföreningen och a-kassan.
          </p>
          <p xml:id="i-XpxVee1CmdmAFtpm8bwVoh">
            Enligt Inspektionen för arbetslöshetsförsäkring var mediankostnaden
            för medlemskap i a-kassa 106 kr per månad 2006. Det blev en årlig
            kostnad om 1 272 kr. Efter skatteavdraget på 40 procent blev den
            årliga kostnaden 764 kr. Till följd av de förhöjda avgifterna
            och den avskaffade skattesubventionen har den årliga kostnaden
            för medlemskap i en a-kassa ökat avsevärt.
          </p>
          <p xml:id="i-UxcRa2q5eanKa3K1jHKCeW">
            Enligt Inspektionen för arbetslöshetsförsäkring (IAF) uppgår
            mediankostnaden för medlemskap i en a-kassa till 347 kr per månad
            år 2007. Den årliga mediankostnaden uppgår till 4 164 kr. Det
            innebär en femdubbling av mediankostnaden för medlemskap i a-kassa
            jämfört med år 2006.
          </p>
          <p xml:id="i-WyPsvsuHzKnjiQMjiDfbFv">
            Det är dock stora skillnader på kostnaden för medlemskap i de
            olika a-kassorna. Kostnaden för medlemskap i Akademikernas erkända
            a-kassa uppgår till 2 700 kr per år, för medlemskap i Hotell-
            och restaurang anställdas a-kassa till 4 428 kr per år, och för
            Kommunals a-kassa till 4 188 kr per år.
          </p>
          <p xml:id="i-92YfcpbQnS2mFfHc8FozSH">
            Regeringen aviserar dessutom i den ekonomiska vårpropositionen
            att denna differentiering av avgifterna ska öka ytterligare. På
            sidan 29 i Finansplanen skriver regeringen:
          </p>
          <p xml:id="i-ULCtWJXKRbAbF9r92PzU9b">
            De förändringar i finansieringen av arbetslöshetsförsäkringen
            som infördes 2007 förbättrade incitamenten till återhållsamhet
            i lönebildningen. Regeringen avser att stärka dessa incitament
            ytterligare. Finansieringen av arbetslöshetsförsäkringen kommer
            därför att till budgetpropositionen för 2008 ses över i syfte
            att skapa en tydligare teknisk koppling mellan avgifter och kostnader
            för arbetslöshet i respektive arbetslöshetskassa. Avsikten med
            förändringen är inte att höja det samlade avgiftsuttaget. En ny
            utformning av avgifterna måste också beakta det kommande obligatoriet.
          </p>
          <p xml:id="i-LeJByQzR7rrvfi6UiBKYGE">
            A-kassornas samorganisation skriver i rapporten Konsekvensanalys
            avseende förändringar av a-kassornas finansiering och medlemsavgifterna
            från september 2007 att 321 000 personer eller 8,4 procent av
            kassornas medlemmar har lämnat sina a-kassor mellan september
            2006 och juli 2007. Detta är ett trendbrott eftersom antalet medlemmar
            i a-kassorna har ökat från 75 procent av arbetskraften 1980 till
            85 procent av arbetskraften 2006. A-kassornas samorganisation
            visar att samtliga kassor har förlorat medlemmar men att vissa
            drabbats hårdare. Kommunalarbetareförbundets a-kassa har gjort
            den största förlusten och tappat 43 563 medlemmar. A-kassornas
            samorganisation kan urskilja två grupper bland de som lämnat sin
            a-kassa: dels personer med trygga jobb och låg risk för arbetslöshet
            (t.ex. offentliganställda nära pension), dels personer med hög
            risk för arbetslöshet och låga inkomster (t.ex. visstids/deltidsanställda,
            studenter och sjukskrivna).
          </p>
          <p xml:id="i-DKt2avxxh2LhxMwKudytV8">
            A-kassornas samorganisation redovisar i rapporten uppgifter från
            en opinionsundersökning avseende förändringarna i arbetslöshetsförsäkringen.
            Resultaten visar att 11,5 procent av de betalande har gått ur
            eller planerar att gå ur sin a-kassa under 2007, 12 procent av
            de fackanslutna har gått ur eller planerar att gå ur sin fackförening
            under 2007, bland offentliganställda är andelen som planerar utträde
            högre än bland privatanställda och bland deltidsarbetande är det
            en större andel som uppgivit utträde eller planerar utträde under
            2007 än bland heltidsarbetande. De allra flesta uppger ekonomiska
            skäl som motiv för sitt utträde eller sitt planerade utträde.
            Bland personer med hög inkomst var det fler som uppgav utträde
            eller planerat utträde ur sin a-kassa under 2007, än bland låginkomsttagare.
            Men bland personer med låga inkomster var det fler som uppgav
            utträde eller planerat utträde ur sin fackförening under 2007,
            än bland höginkomsttagare.
          </p>
          <head xml:id="i-PoAoeNS9A6oLm3NDjMGuSr" type="h2">
            10.2 Orättvisa avgiftshöjningar
          </head>
          <p xml:id="i-5qiL3R9rbXX8nBpV21NZY2">
            Avgiftshöjningarna till a-kassan slår orättvist. Lågavlönade,
            deltidsanställda och visstidsanställda personer som inte har råd
            att betala avgiften till a-kassan kommer med regeringens politik
            att helt mista sin rätt till inkomstrelaterad ersättning vid arbetslöshet.
            Det kommer att öka det så kallade utanförskapet. Regeringens försämringar
            bidrar även på detta sätt till att öka de strukturella orättvisorna
            mellan kvinnor och män på arbetsmarknaden.
          </p>
          <p xml:id="i-b2kTVdYA2KD4TuwtaXVmo">
            Heltidsarbetslösa behöver inte betala den förhöjda avgiften,
            men däremot måste deltidsanställda betala den. Enligt SCB är en
            miljon människor i dag deltidsanställda, och 260 000 personer
            av dem som skulle vilja jobba mer är deltidsarbetslösa. En majoritet
            av dessa, ca 170 000, är kvinnor, de flesta i lågavlönade yrken.
            För dem innebär den kraftiga höjningen av avgiften till fack och
            a-kassa en mycket stor utgift. Som en följd av det skärpta arbetsvillkoret
            och övriga regelförsämringar kommer dessutom många deltidsarbetande
            ha svårigheter att uppfylla arbetsvillkoret för att bli berättigade
            till ersättning, trots att de betalar den förhöjda finansieringsavgiften.
            Även visstidsanställda med korta anställningar kan få svårigheter
            att uppfylla kraven.
          </p>
          <p xml:id="i-4AM6bu9Fr2q9RNfhRty4vJ">
            Sjukskrivna måste med regeringens politik betala den förhöjda
            medlemsavgiften vilket har resulterat i att många sjukskrivna
            har tvingats lämna sina a-kassor av ekonomiska skäl. Detta kommer
            att resultera i att alltfler sjukskrivna inte är berättigade till
            inkomstrelaterad ersättning vid arbetslöshet vilket kan vara förödande
            eftersom man behöver den ekonomiska tryggheten om man ska ta steget
            tillbaka till arbetsmarknaden.
          </p>
          <p xml:id="i-38UHx4c5vw4w61pCcTWRAq">
            Avgiftshöjningarna är inte avsedda att användas till arbetslöshetsförsäkringen,
            även om de skulle kunna förhindra nedskärningarna eller räcka
            till att höja taket och golvet för att återupprätta försäkringens
            legitimitet. De ökade intäkterna från avgiftshöjningen och det
            slopade skatteavdraget för fack och a-kassa som beräknas uppgå
            till sammanlagt 14 miljarder kronor 2007 ska i stället användas
            som finansiering av skattesänkningar till höginkomsttagare.
          </p>
          <p xml:id="i-5Bk5BNZwAxQHZ4ghKHsrEm">
            Mot bakgrund av det som anförs yrkar vi i vår budgetmotion för
            2008 att finansieringsavgiften till arbetslöshetsförsäkringen
            återställs i enlighet med 2006 års nivå samt att skatteavdraget
            för medlemsavgift till fack och a-kassa återinförs.
          </p>
          <head xml:id="i-Cpa7N33kVLCm2jT4Hm424r" type="h2">
            10.3 Avskaffat utjämningssystem
          </head>
          <p xml:id="i-Wa6YPBgQtY2ZLCU37RjpRY">
            Regeringen har avskaffat utjämningssystemet för avgifter mellan
            arbetslöshetskassor. Det gör att många a-kassor i dag har stora
            ekonomiska problem. För 2007 har det löst sig så att regeringen
            har gett ett tillfälligt bidrag om 49 miljoner kronor så att kassorna
            inte tvingas höja sina avgifter. Detta bidrag motsvarar utjämningssystemet
            och utgick till 20 a-kassor. Men framtiden för dessa kassor är
            oviss. Om inte regeringen beviljar ett motsvarande bidrag för
            nästa år kan de tvingas höja sina avgifter ytterligare. I stället
            ska regeringen besluta om bidrag till a-kassorna för att kompensera
            det avskaffade utjämningssystemet. Det minskar förutsebarheten
            för a-kassornas ekonomi.
          </p>
          <p xml:id="i-ik8a6zKk8t5c8xs5FUvcA">
            Om inte a-kassorna kompenseras kan 20 kassor med sammanlagt 1,3
            miljoner medlemmar tvingas höja sina avgifter ytterligare under
            2008. Vissa av kassorna såsom Hotell- och restauranganställdas
            förbund med 74 000 medlemmar skulle behöva höja avgifterna med
            ytterligare 150 kr per år och medlem, Teaterverksammas a-kassa
            med 10 000 medlemmar skulle behöva höja avgifterna med 550 kr
            per år och Sveriges fiskares a-kassa med 1 100 medlemmar skulle
            behöva höja avgifterna med 1 500 kr per år och medlem. Dessa uppgifter
            gäller för 2007.
          </p>
          <p xml:id="i-Tf7mXYtuGgrWcnTLMq68jB">
            Med anledning av detta efterfrågar IAF i sitt budgetunderlag
            för 2008 att regeringen beviljar bidrag till a-kassorna om 50
            miljoner kronor per år 20082010 i enlighet med principerna för
            det avskaffade utjämningssystemet.
          </p>
          <p xml:id="i-KWoxCWK7dw8eKbZq3qW7hD">
            Mot bakgrund av det som anförs bör utjämningssystemet mellan
            a-kassorna återinföras för att garantera att små kassor eller
            kassor med många arbetslösa medlemmar inte tvingas höja sina avgifter
            ytterligare. Detta bör riksdagen besluta.
          </p>
          <head xml:id="i-UDagZd2Xk1rqA1sbaNi7ye" type="h2">
            10.4 Ökad byråkrati med regeringens försämringar
          </head>
          <p xml:id="i-L9pNzAzNoxphJxATWz1tSr">
            Den administrativa bördan har ökat avsevärt i och med de omfattande
            regelförändringarna av arbetslöshetsförsäkringen. Enligt Arbetslöshetskassornas
            Samorganisation (SO) som har skickat ut en enkät till a-kassorna
            om den ökade administrationen, har kostnaden för denna ökat med
            238,5 miljoner kronor hittills i år. Det motsvarar en ökning på
            20 procent av den totala administrativa kostnaden för a-kassorna.
            Eftersom arbetslösheten har sjunkit hade a-kassorna i vanliga
            fall kunnat sänka avgifterna i detta läge, vilket inte är möjligt
            eftersom merkostnaderna för personal, porto, lokaler och utbildning
            har ökat avsevärt. Regeringen har inte kompenserat a-kassorna
            för detta.
          </p>
          <p xml:id="i-LR6YgN3hof5VsqdfXrr7gS">
            Inspektionen för arbetslöshetsförsäkring (IAF) konstaterar i
            rapporten 2007:8 Effekterna av förändringarna i arbetslöshetsförsäkringen:
          </p>
          <p xml:id="i-CHc3Ja6kEXD61xSFsC9RwE">
            Arbetslöshetskassornas verksamhet har påverkats av förändringarna
            i försäkringen. Eftersom regelförändringarna har inneburit en
            mer komplicerad hantering har behovet av kompletterande uppgifter
            ökat. Utöver detta har även tidsåtgången per ärende ökat genom
            högre krav på dokumentation samt mer tidskrävande regler för fastställande
            av normalarbetstid och dagsförtjänst. (s. 8)
          </p>
          <p xml:id="i-Sq5BViB9UXRMfWZ1TckBqb">
            Vidare konstaterar IAF i rapporten 2007:10 Effekter av den förhöjda
            finansieringsavgiften:
          </p>
          <p xml:id="i-TFScoWN1KKz4FsxuUUHadH">
            Regelverket kring den förhöjda finansieringsavgiften har inneburit
            en betydligt mer omfattande hantering av medlemsavgiften för kassorna
            eftersom de varje månad ska bedöma vilka medlemmar som ska betala
            förhöjd medlemsavgift. Detta ställer stora krav på kassornas medlemssystem
            och på kassornas information till medlemmarna. (s 7)
          </p>
          <p xml:id="i-TcLmbBzU5uYDj72MQcXje">
            Det IAF och SO visar på är således en kraftigt ökande byråkrati
            till följd av regeringens försämringar i arbetslöshetsförsäkringen.
            Det vore helt rimligt om staten stod för denna kostnad i stället
            för att löntagarna ska betala för regler som missgynnar de allra
            flesta.
          </p>
          <p xml:id="i-4Y4DBr5CJqUzxD8fmUhQ9q">
            Mot bakgrund av det som anförs bör regeringen kompensera a-kassorna
            för de merkostnader som uppstått till följd av den ökade administrationen.
            Detta bör riksdagen som sin mening ge regeringen till känna.
          </p>
          <head xml:id="i-2pNbcHVqc9f5EXYZHkC442" type="h2">
            10.5 Arbetslöshetsförsäkringens finansiering
          </head>
          <p xml:id="i-6ykLp5iy3FK6NNyiA1RVxm">
            Nedskärningarna och avgiftshöjningarna i arbetslöshetsförsäkringen
            är inte ekonomiskt utan ideologiskt motiverade. För närvarande
            är arbetslöshetsförsäkringen kraftigt överfinansierad. Överskottet
            i statens budget för 2007 och skatteintäkterna för samma år var
            större än väntat och arbetslösheten har sjunkit. Det finns således
            inga ekonomiska skäl till varför regeringen har valt att göra
            nedskärningar i arbetslöshetsförsäkringen, utan endast ideologiska
            motiv till att skapa en annan typ av arbetsmarknad och finansiera
            skattesänkningar. Avgiftshöjningarna i arbetslöshetsförsäkringen
            om sammanlagt 14 miljarder kronor 2007 är ett flagrant exempel
            på regeringens fördelningspolitik, där vanliga löntagare tvingas
            betala skattesänkningar och skattebidrag till höginkomsttagare.
          </p>
          <p xml:id="i-81V3XTmKXEbd5aJttMFago">
            Arbetslöshetsförsäkringen finansieras av arbetsmarknadsavgiften
            som är en del av arbetsgivaravgifterna och uppgår till 4,5 procent
            av en anställds bruttolön för inkomståret 2007. Arbetsmarknadsavgiften
            ska enligt lagen (2000:981) finansiera följande utgifter: arbetslöshetsersättning,
            tillsyn av arbetslöshetskassorna, aktivitetsstöd, lönegaranti
            och statlig ålderspensionsavgift. Om det uppstår ett underskott
            i systemet står staten som garant med allmänna skattemedel. Enligt
            budgetproposition 2006/07:1 beräknas intäkterna för arbetsmarknadsavgifterna
            uppgå till 43,7 miljarder kronor 2007.
          </p>
          <p xml:id="i-JHh2JkExpE3eK7s7gXhJQR">
            Arbetslöshetsförsäkringen finansieras också av finansieringsavgifter
            från medlemmarna i arbetslöshetskassor. Medlemsavgiften inklusive
            den förhöjda medlemsavgiften beräknas till drygt 13,1 miljarder
            kronor under 2007. Motsvarande intäkter från medlemmarna 2006
            var 3,1 miljarder kronor. Orsaken till den kraftiga intäktsökningen
            är de förhöjda medlemsavgifterna. Dessutom slopas avdragsrätten
            för medlemsavgifter till fack och a-kassa vilket beräknas inbringa
            ytterligare 4 miljarder kronor 2007.
          </p>
          <p xml:id="i-Ly1GNVUvgWpRWbT2mYuAzt">
            Regeringen räknar i budgetpropositionen för 2007 med att utgifterna
            under anslaget 22:2 Bidrag till arbetslöshetsersättning och aktivitetsstöd
            ska uppgå till sammanlagt 38 miljarder kronor 2007. Därutöver
            tillkommer utgifter för lönegarantiersättning, inspektionen för
            arbetslöshetsförsäkring och bidrag till administration av grundbeloppet.
            Anslaget påverkas givetvis av antalet arbetslösa som är berättigade
            till ersättning, varför utgifterna kan väntas bli lägre än prognosen
            i budgetpropositionen för 2007.
          </p>
          <p xml:id="i-7YHiw2ebYubL4xLe8jDhFp">
            Av ovanstående beräkningar som redovisas i en rapport av SO om
            konsekvenserna av förändringarna i arbetslöshetsförsäkringen från
            september 2007 framgår att arbetslöshetsförsäkringen är kraftigt
            överfinansierad eftersom arbetsmarknadsavgifterna beräknas inbringa
            43,7 miljarder kronor 2007 och finansieringsavgifterna 13,1 miljarder
            kronor 2007, vilket resulterar i 56,8 miljarder kronor för 2007
            medan utgifterna enligt prognosen endast uppgår till 39 miljarder
            kr 2007. Under år 2007 uppgår överskottet i försäkringen därmed
            till 14,5 miljarder kronor vilket är en ökning med 11,5 miljarder
            kronor jämfört med 2006.
          </p>
          <p xml:id="i-L546vqin5gBb72FTbPEHW">
            Det finns inga regler som anger hur stor del av arbetslöshetsförsäkringen
            som ska vara avgiftsfinansierad, finansierad med arbetsmarknadsavgift
            eller övrig skattefinansiering. Regeringen har däremot förändrat
            finansieringen av försäkringen i grunden och gått från en solidarisk
            skattefinansiering till ökad egenfinansiering. Alla oavsett inkomst
            ska betala de kraftigt höjda avgifterna och de är därför att likna
            vid en platt skatt. För höginkomsttagare är 300 kr inte en kännbar
            utgift, men för en låginkomsttagare som tjänar 9 000 kr i månaden
            före skatt på sitt halvtidsjobb kan 300 kr mindre bli en klump
            i magen av oro för om man ska ha råd att betala sina räkningar
            eller inte.
          </p>
          <p xml:id="i-Ed4wg2rChUCy1pLzg74jsz">
            Enligt Inspektionen för arbetslöshetsförsäkring (IAF), som har
            skrivit rapport 2007:10 Effekter av den förhöjda finansieringsavgiften,
            har det belopp kassorna betalat in till staten i finansieringsavgift
            motsvarat ungefär 10 procent av utbetald ersättning under perioden
            20042006. Sedan införandet av de förhöja avgifterna har dock graden
            av avgiftsfinansiering från medlemmarna ökat betydligt. Enligt
            IAF har den utbetalda ersättningen under årets första fyra månader
            uppgått till drygt 8 miljarder kronor. Under samma tidsperiod
            har a-kassorna betalat in 3,7 miljarder kronor till staten i finansieringsavgift.
            Det innebär att a-kassornas medlemmar under perioden har finansierat
            45 procent av den utbetalda ersättningen.
          </p>
          <p xml:id="i-M7nGKK2J1nkv9GPdoGVv9j">
            I den ekonomiska vårpropositionen för 2007 aviserar regeringen
            att man har för avsikt att göra avgiften till a-kassan beroende
            av arbetslöshetsnivån och utgifterna inom a-kassans verksamhetsområde.
            Med en sådan politik skulle regeringen fullt ut förlägga ansvaret
            för arbetslösheten på enskilda löntagare, vilket är mycket ogynnsamt
            för de allra flesta.
          </p>
          <head xml:id="i-5WhZdgeuBzdFbGAraWqBsT" type="h2">
            10.6 Obligatoriskt medlemskap i arbetslöshetskassa
          </head>
          <p xml:id="i-8tbahxFS3MKAeS8XojiXPx">
            Regeringen har antagit kommittédirektiv 2007:100 Obligatorisk
            arbetslöshetsförsäkring samt gett uppdraget att utreda frågan
            till juristen Sören Öhman. Den obligatoriska arbetslöshetsförsäkringen
            ska ersätta dagens indelning i grundbelopp för arbetssökande som
            inte är medlemmar i någon a-kassa, och den inkomstrelaterade försäkringen
            för arbetssökande som är medlemmar i en a-kassa. Syftet är att
            alla förvärvsarbetande ska vara medlemmar i en a-kassa.
          </p>
          <p xml:id="i-DigpTe5qWCveSFvzMMNi3n">
            Ett eventuellt obligatorium är dock behäftat med en rad problem.
            Ett problem för arbetarrörelsen är att många löntagare av ekonomiska
            skäl kan tvingas välja mellan medlemskap i a-kassa eller fackförening.
            Hittills har vi sett att regeringens höjningar av avgifterna i
            arbetslöshetsförsäkringen har resulterat i att ca 300 000 personer
            har lämnat a-kassorna sedan årsskiftet samt att 130 000 personer
            har lämnat sin fackförening. Om medlemskap i arbetslöshetsförsäkringen
            blir obligatoriskt är risken påtaglig att ännu fler löntagare
            tvingas välja bort det fackliga medlemskapet av ekonomiska skäl.
          </p>
          <p xml:id="i-NWNHPyMfKgkZYGt2GwPcHa">
            I Norge är arbetslöshetsförsäkringen en socialförsäkring som
            omfattar alla arbetstagare och administreras av staten. Det finns
            således inga fackliga a-kassor i Norge. Försäkringen har varit
            obligatorisk sedan 1939 och finansieras av sociala avgifter, skatter
            och medlemsavgifter. Delvis till följd av att arbetslöshetsförsäkringen
            inte administreras av facket i Norge är den fackliga anslutningsgraden
            betydligt lägre där och uppgår till ca 55 procent.
          </p>
          <p xml:id="i-WqYbMBUZrvVHVrzdTbwpTE">
            Arbetslivsforskaren Anders Kjellberg befarar att LO kan förlora
            upp till var femte medlem till följd av ett eventuellt obligatorium
            i arbetslöshetsförsäkringen i kombination med de förhöjda avgifterna
            eftersom alltfler inte kommer att ha råd att betala medlemsavgiften
            till både a-kassan och facket. Genom att a-kassan blir obligatorisk
            upphör den också att vara rekryteringsargument för fackföreningarna.
            Fler arbetstagare kommer att direktansluta sig till a-kassan utan
            att överväga medlemskap i fackförening. Anders Kjellberg menar
            också att regeringens förändringar i a-kassan kommer att sätta
            i gång en ond spiral inom fackföreningsrörelsen. När medlemsantalet
            minskar kommer antalet lokala fackklubbar att bli färre. Då kommer
            allt färre i kontakt med fackligt aktiva och förtroendevalda,
            vilket ytterligare försvårar för rekryteringen av nya medlemmar.
            (Medlemmar flyr när a-kassan höjs, LO tidningen, 060922).
          </p>
          <p xml:id="i-SuC1R8dhjXbsMri916JPiU">
            Det finns också en rad oklarheter kring hur det obligatoriska
            medlemskapet ska administreras, vilka som ska omfattas och vilka
            merkostnader som följer av ökad administration.
          </p>
          <p xml:id="i-NCtiZYs51N549Xn2vkYmmt">
            För a-kassornas del har försämringarna i arbetslöshetsförsäkringen
            medfört att de administrativa kostnaderna har ökat med 20 procent.
            Hur en eventuellt obligatorisk arbetslöshetsförsäkring ska utformas
            är därför av största betydelse för a-kassorna eftersom de förväntas
            administrera arbetslöshetsförsäkringen även i framtiden.
          </p>
          <p xml:id="i-PXnsqgoxXVeyMfLZmKwqn8">
            Frågan är dock om löntagarna och a-kassorna kommer att få inflytande
            eller åtminstone möjlighet att yttra sig över den framtida arbetslöshetsförsäkringen.
            Mot bakgrund av den undermåliga beredningen av försämringarna
            i arbetslöshetsförsäkringen är vi oroliga för att regeringen även
            i detta fall ska nonchalera den demokratiska betydelsen av gedigna
            utredningar, sedvanliga remisstider och rättssäkerhet.
          </p>
          <p xml:id="i-88Wg257rUJMKznwmYuxD2f">
            I kommittédirektiv 2007:100 har regeringen gett utredaren i uppdrag
            att under arbetet hålla arbetsmarknadens parter samt berörda organisationer
            och myndigheter informerade om arbetet, men inte mer än så.
          </p>
          <p xml:id="i-2YWji8Ck6NH3gnspS6ykye">
            Mot bakgrund av det som anförs vill vi uppmana regeringen att
            säkerställa att samrådsgruppen blir representativ och får vederbörligt
            inflytande. Detta bör riksdagen som sin mening ge regeringen till
            känna.
          </p>
          <head xml:id="i-FECYETLZge1mEEf5udYiZq" type="h2">
            10.7 Slopa inträdeskravet till a-kassan
          </head>
          <p xml:id="i-8yocuXaXqBXMKBbDxgES9i">
            Arbetslöshetsförsäkringen är en omställningsförsäkring som bygger
            på anställning och inkomstbortfallsprincipen. Den består av grundförsäkring
            och inkomstbortfallsförsäkring. Principen utgår från tanken om
            allas rätt till arbete. En baksida av denna utgångspunkt är att
            personer som har svårt att komma in på arbetsmarknaden också har
            svårt att komma in i trygghetssystemen.
          </p>
          <p xml:id="i-JB2XP6Q2VwtYcMGcUMYzUV">
            För den som har ett fast heltidsjobb är det inga problem att
            uppfylla inträdeskrav och arbetsvillkor. Däremot är det svårt
            för deltidsarbetande och för dem som har olika former av tillfälliga
            anställningar. Andelen tidsbegränsade anställningar har ökat kraftigt
            de senaste åren. Lagen (1997:239) om arbetslöshetskassor 34 §
            föreskriver att man måste ha arbetat minst 17 timmar i veckan
            i 4 veckor under en 5-veckorsperiod för att man överhuvud taget
            ska få bli medlem i en a-kassa. Eftersom det är unga, kvinnor
            och utlandsfödda som har högst andel både deltids och tillfälliga
            anställningar blir resultatet att gällande regelsystem verkar
            strukturellt diskriminerande mot dessa grupper.
          </p>
          <p xml:id="i-BRuHXzui7CGecofFtJWiW8">
            Parallellt med ett arbete för att minska andelen deltids och
            visstidsanställningar på arbetsmarknaden bör därför regelverket
            i arbetslöshetsförsäkringen ändras.
          </p>
          <p xml:id="i-EYJ2QgrjnMd1XBcR9VKYgW">
            Mot bakgrund av det som anförs bör det befintliga kvalifikationskravet
            för medlemskap i arbetslöshetskassa enligt 34 § i lagen (1997:239)
            om arbetslöshetskassor avskaffas. Detta bör riksdagen besluta.
          </p>
          <head xml:id="i-2SLPQhD141BTgrqME139ED" type="h1">
            11 Ytterligare försämringar av arbetslöshetsförsäkringen
          </head>
          <p xml:id="i-E4GNhbi6N6pYDg1MA3auc">
            Samtidigt som kostnaden för medlemskap har höjts har ersättningsnivåerna
            sänkts och villkoren försämrats. Syftet med försämringarna i arbetslöshetsförsäkringen
            är att pressa ned reservationslönerna och därigenom skapa förutsättningar
            för en låglönearbetsmarknad.
          </p>
          <p xml:id="i-KXTapdajdVWoGiFYew8pE1">
            Förutom de försämringar i lagen om arbetslöshetsförsäkring och
            lagen om arbetslöshetskassor som beslutats i och med antagandet
            av proposition 2006/07:15 En arbetslöshetsförsäkring för arbete,
            proposition 2006/07:118 En jobbgaranti för ungdomar samt de nedskärningar
            och avgiftshöjningar som beslutats i och med budgetpropositionen
            för 2007, har regeringen genomfört ytterligare försämringar i
            och med proposition 2006/07:89 Ytterligare förändringar av arbetslöshetsförsäkringen
            drabbar såväl arbetslösa som löntagare och minskar rörligheten
            på arbetsmarkanden. Vänsterpartiets kritik i sin helhet mot denna
            proposition finns att läsa i motion 2006/07:A28.
          </p>
          <head xml:id="i-ChhZ9bqa1G9xht3cCE3RVN" type="h2">
            11.1 Rätten att begränsa sitt sökande i 100 dagar
          </head>
          <p xml:id="i-BYikJenSFZAf4ATWoiafn3">
            Sedan 2001 har det funnits en generell rätt för arbetslösa att
            under de första hundra dagarna i en ersättningsperiod begränsa
            sitt sökande av lämpligt arbete inom sitt yrke och i närområdet.
            Regeln var tidigare praxis vid arbetsförmedlingen och tillkom
            för att alla arbetslösa skulle behandlas lika. Regeringen har
            däremot avskaffat denna möjlighet i och med proposition 2006/07:
            89 Ytterligare förändringar av arbetslöshetsförsäkringen med hänvisning
            till att den medför en begränsning i den ersättningssökandes rörlighet.
          </p>
          <p xml:id="i-6txRdjLquDBMYjorQQXtno">
            Vänsterpartiet har röstat emot detta beslut eftersom det är samhällsekonomiskt
            irrationellt och socialt förkastligt. De flesta arbetslösa får
            jobb inom 100 dagar, och tack vare möjligheten att koncentrera
            sitt sökande ökar chansen att hitta ett jobb på hemorten där den
            egna yrkeserfarenheten och/eller utbildningen tas till vara. Det
            är samhällsekonomiskt fördelaktigt att människors kompetens och
            utbildning utnyttjas på bästa sätt, samtidigt som det är slöseri
            med både arbetsförmedlingens och arbetsgivares tid att människor
            med helt fel kompetens anvisas till lediga jobb. Möjligheten att
            begränsa sitt sökområde yrkesmässigt under en kortare arbetslöshetsperiod
            är en förutsättning för en god matchning på arbetsmarknaden.
          </p>
          <p xml:id="i-5Y7Xnfom9XZrCY66vgbcj6">
            Möjligheten att begränsa sitt sökområde geografiskt är viktig
            framför allt för individen, men också för orter i glesbygd som
            redan är drabbade av utflyttning. Att från dag ett av arbetslöshet
            tvingas vara beredd att flytta oavsett livssituation är ovärdigt.
            Att tvingas slita upp sin familj och lämna sin sociala gemenskap
            eller bli långpendlare med allt vad det innebär, är oerhört socialt
            och psykiskt pressande. I synnerhet för familjer med två arbetande
            vuxna och barn är ett sådant beslut mycket komplicerat och omfattar
            stora ekonomiska risker och svåra prioriteringar. Det är därför
            fullt rimligt att den som drabbats av arbetslöshet i första hand
            ska kunna koncentrera sig på att åter etablera sig på den lokala
            arbetsmarknaden.
          </p>
          <p xml:id="i-LW34MiUw9Ssus6KYw1tBC8">
            Mot bakgrund av det som anförs bör arbetslösa som får arbetslöshetsersättning
            få begränsa sitt sökande geografiskt och yrkesmässigt de första
            hundra dagarna av arbetslöshet. Detta bör riksdagen besluta.
          </p>
          <head xml:id="i-QkWUbpXtdRkghjv68TvaY5" type="h2">
            11.2 Ersättningsperiodens längd
          </head>
          <p xml:id="i-EkVaeXQteHgKcmKG7jhTRM">
            Regeringen har även avskaffat möjligheten att få sin ersättningsperiod
            förlängd. Arbetslöshetsersättning ska med regeringens politik
            utbetalas i högst 300 dagar och den tidigare möjligheten till
            förlängning om 300 dagar, har avskaffats. Föräldrar med barn under
            18 år ska däremot vara ersättningsberättigade i 450 dagar.
          </p>
          <p xml:id="i-36HuMAPXn8xLuiqR6jgcJf">
            Regeringen menar att tillämpningen av hur en andra ersättningsperiod
            beviljats har varierat. Detta i sig motiverar inte att vissa regler
            eller lagar avskaffas. Snarare borde det föranleda uppstramning
            av regelverken så att de gäller lika i hela landet. Såväl arbetsförmedlingen
            som a-kassorna och IAF arbetar för att uppnå en rättvis och likvärdig
            tillämpning av reglerna i arbetslöshetsförsäkringen.
          </p>
          <p xml:id="i-5a4AGBKTBvE54D4rpreUcr">
            Det finns situationer då en förlängning av a-kasseperioden är
            det mest rationella. En arbetslös (person A) kan börja sin arbetslöshetsperiod
            med att söka jobb som är lämpliga. Efter en tid beslutar A tillsammans
            med sin förmedlare om yrkesbyte. Efter genomgången utbildning
            är A kvalificerad att söka ett betydligt större antal jobb. Just
            då tar dock perioden om 300 dagar slut. A ska då skrivas in i
            jobb- och utvecklingsgarantin (JUG) i stället för att koncentrera
            sig på att söka jobb inom sitt nya yrke. Det vore då bättre att
            A får en ny a-kasseperiod och kanske efter några veckor får tag
            i ett nytt ledigt jobb. Att överbelasta JUG med personer som nyss
            fått en utbildning är inte rationellt.
          </p>
          <p xml:id="i-DxnfA6QCDbP2sSzmmjfW2A">
            För person B kan det handla om att det vid ersättningsperiodens
            slut framgår att nya lämpliga jobb inom kort kommer att kunna
            sökas: ett nytt företag ska öppnas, kommunen beslutar om nyanställningar,
            ökad efterfrågan bäddar för nyanställningar i ett lokalt företag
            osv. Även för person B är det då mer rationellt med förlängd ersättningstid
            än att bli anvisad till JUG.
          </p>
          <p xml:id="i-PwxFZrzTn3dmcbhETsMXCz">
            När det gäller föräldrar med barn under 18 år menar regeringen
            att de ska ha en längre ersättningsperiod, eftersom det för dem
            är mer problematiskt med arbete på annan ort. Det förefaller märkligt,
            eftersom det som händer efter ersättningsperiodens slut är att
            man skrivs in i JUG. Om regeringen verkligen tror att JUG kommer
            att leda till ökade chanser att få jobb för den som varit arbetslös
            länge, bör naturligtvis föräldrar ha samma rätt till åtgärderna
            inom JUG som andra. Vänsterpartiet avvisar särlösningar i ersättningsperiodens
            längd för föräldrar med barn under 18 år. Vi anser att arbetslöshetsförsäkringen
            ska vara en individuell, solidariskt skattefinansierad försäkring
            som bygger på inkomstbortfallsprincipen och inte innehåller särregler
            för ungdomar och föräldrar.
          </p>
          <p xml:id="i-HU8AG1TJodhXJ3SGEbynfL">
            Mot bakgrund av det som anförs bör möjligheten till förlängning
            av ersättningsperioden från 300 till 600 dagar återinföras. Detta
            bör riksdagen besluta.
          </p>
          <head xml:id="i-DimmS8grLPqeyxnqGVwg2r" type="h2">
            11.3 Samordning med aktivitetsstöd
          </head>
          <p xml:id="i-EpiXMoY8BjKzRf1hesKcsg">
            Regeringen har även beslutat att samordna antalet ersättningsdagar
            för aktivitetsstöd och ersättning från arbetslöshetsförsäkringen
            och att dessa dagar får uppgå till maximalt 300 under en ersättningsperiod.
            Motivet är att alla ska få samma dagar med statlig ersättning.
            För det första är inte arbetslöshetsförsäkringen en statlig ersättning
            utan en försäkring som betalas av löntagarna genom avstått löneutrymme.
            För det andra har arbetssökande olika behov för att kunna ta ett
            nytt jobb. Vissa har behov av kompetensutveckling, praktik eller
            omskolning, andra inte. Med regeringens logik ska även alla sjukskrivna
            få samma antal sjukpenningdagar oavsett sjukskrivningsorsak.
          </p>
          <p xml:id="i-15TG8RX4JaXk6KhSjaWhnu">
            Det är samhällsekonomiskt rationellt att de som har bristfällig
            eller inaktuell kompetens får utbildning så att de kan ta lediga
            jobb. Arbetsgivare vill inte främst ha fler sökande till varje
            ledigt jobb, utan sökande med rätt kunskaper. Att samordna ersättningsdagarna
            blir särskilt problematiskt när möjligheten till en ytterligare
            period slopas, antalet programplatser minskas mycket kraftigt
            och vuxenutbildningen skärs ned. Flera remissinstanser varnar
            för att människor kan tvingas att avbryta en utbildning för att
            ersättningen tar slut. Det är de längre utbildningarna som ger
            de bästa möjligheterna att ta lediga jobb. Arbetslinjen måste
            enligt Vänsterpartiet även vara en kompetens- och utbildningslinje.
            Därför bör antalet dagar med aktivitetsstöd i en ersättningsperiod
            även fortsättningsvis vara överhoppningsbara. Möjligheten att
            samordna ersättningsdagar från arbetslöshetsförsäkringen och dagar
            med aktivitetsstöd ska inte genomföras. Detta bör riksdagen besluta.
          </p>
          <head xml:id="i-XypkdrHJVBt2ivk5YBwwN3" type="h2">
            11.4 Bisyssla
          </head>
          <p xml:id="i-9NThLi68QRgKxSRGwiEZVk">
            Regeringen har även beslutat att en bisyssla, för att bli godkänd
            för den som söker ersättning från a-kassan, måste ha utförts i
            minst 12 månader i stället för dagens 6 månader. Detta ger knappast
            incitament för att öka antalet arbetade timmar. En bisyssla kan
            vid arbetslöshet vara en möjlig väg ut ur arbetslösheten.
          </p>
          <p xml:id="i-JJcvDemydxRBAEGkKsgMUp">
            Inte minst för yrkesutövare i kultursektorn kan möjligheten att
            behålla en bisyssla vara helt avgörande för att kunna ta jobb
            inom sitt egentliga yrke. I en bransch där fasta jobb är mycket
            ovanliga kan en bisyssla vara en nödvändig ankarpunkt för att
            knyta kontakter som kan leda till mer varaktiga jobb inom det
            egna yrket. Att tvingas välja mellan en sådan bisyssla och ersättning
            från a-kassan är helt orimligt om målet är att gynna försörjning
            av eget arbete. Kulturarbetarna har redan drabbats hårt av försämringarna
            i a-kassan. Skärpta villkor för att få en bisyssla godkänd är
            ytterligare ett slag mot kulturarbetares möjligheter att försörja
            sig på eget arbete.
          </p>
          <p xml:id="i-Mc6e5pqprm4YoDm1QqcPET">
            Mot bakgrund av det som anförs bör ett arbete för att bli godkänt
            som en bisyssla i arbetslöshetsförsäkringens mening ha utförts
            under minst 6 månader före arbetslöshetens inträde vid sidan om
            heltidsarbete. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-XsneMWbtLx7bCPay7P9q7i" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-P5MEMokTYT48qMLK7RTHiS" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-THssK21TPiLEsoizcReikg" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-MHUJgHsTdM8S1NNpgL82Bb" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-TnhgxGNMmXL3oNe7v7wbr5" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-QLFQxg8wV6m1986wkxfJu9" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-Hmx29SNQCR1NMaXNRcjjkH" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-Ma8WGCy5E39x3jKebQJoPn" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
