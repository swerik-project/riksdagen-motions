<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-AU-00078">
  <teiHeader>
    <fileDesc>
      <titleStmt>
        <title>Arbetsmarknad</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:78 av Magnus Persson m.fl. (SD)</title>
          <idno type="rdwebb">H60278</idno>
          <rs type="number">78</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H60278/text</ref>
          <ref type="dokument_url_html">http://data.riksdagen.se/dokument/H60278</ref>
          <ref type="dokumentstatus_url_xml">http://data.riksdagen.se/dokumentstatus/H60278</ref>
          <ref type="docx">http://data.riksdagen.se/fil/FA7EA03C-CDF4-40BB-8679-E4B068903FB5</ref>
          <ref type="pdf">http://data.riksdagen.se/fil/FCAE8369-59E1-4129-9000-C42EC2D7AAFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-FTpmQFfwbC9Ed9f3wcMTTb</idno>
            <name>Henrik Vinge</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FUbpLLpZQfJgjgDH9SfWmf" type="signed"/>
        <correspContext corresp="i-FUbpLLpZQfJgjgDH9SfWmf">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-FTpmQFfwbC9Ed9f3wcMTTb"/>
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction xml:id="i-2VbP9jHBfQCa8mpNYDiQwz" type="submitted">
          <date when="2018-10-11"/>
          <time when="14:07:17"/>
        </correspAction>
        <correspAction xml:id="i-HfAZuquzczwSPahEYCsx7G" type="reviewed">
          <date when="2018-10-11"/>
          <time when="15:52:51"/>
        </correspAction>
        <correspAction xml:id="i-PtsZtBAFbc61Pm5z9xjAaS" type="referred">
          <date when="2018-12-05"/>
        </correspAction>
        <correspAction xml:id="i-SRDLih78bMaBfqEPNXwfBK" type="assigned">
          <date when="2019-09-24"/>
          <time when="13:59:25"/>
        </correspAction>
        <correspContext corresp="i-SRDLih78bMaBfqEPNXwfBK">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-HReUVwvTUNbVAg96A8Bgms" type="behandlas_i"/>
        <correspContext corresp="i-HReUVwvTUNbVAg96A8Bgms">
          <ref type="uppgift">2018/19:SoU1</ref>
          <ref type="ref_dok_id">H601SoU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GXuqYxx2xwHqodQRszUSJA" type="behandlas_i"/>
        <correspContext corresp="i-GXuqYxx2xwHqodQRszUSJA">
          <ref type="uppgift">2018/19:SfU18</ref>
          <ref type="ref_dok_id">H601SfU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S7o6KdsSgvsyJUCHp9x1xJ" type="behandlas_i"/>
        <correspContext corresp="i-S7o6KdsSgvsyJUCHp9x1xJ">
          <ref type="uppgift">2018/19:AU10</ref>
          <ref type="ref_dok_id">H601AU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU10</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AjqW2raPtw9xjpQ8VVHNa7" type="behandlas_i"/>
        <correspContext corresp="i-AjqW2raPtw9xjpQ8VVHNa7">
          <ref type="uppgift">2018/19:AU9</ref>
          <ref type="ref_dok_id">H601AU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU9</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SB174wc57oCzf3yknrp2Ae" type="behandlas_i"/>
        <correspContext corresp="i-SB174wc57oCzf3yknrp2Ae">
          <ref type="uppgift">2018/19:AU6</ref>
          <ref type="ref_dok_id">H601AU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknad och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-45GrJfTk1XsqNzQBzTxZfq" type="behandlas_i"/>
        <correspContext corresp="i-45GrJfTk1XsqNzQBzTxZfq">
          <ref type="uppgift">2018/19:AU2</ref>
          <ref type="ref_dok_id">H601AU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:78 av Magnus Persson m.fl. (SD)
          Arbetsmarknad
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PNVqwj5G3fSTtgA1QMQWH3">
            Förslag till riksdagsbeslut
          </head>
          <list style="ol">
            <item xml:id="i-NJeeVkJaVwokxb9Wny4Cjp">
              Riksdagen ställer sig bakom det som anförs i motionen om att
              avveckla Arbetsförmedlingen i dess nuvarande form och tillkännager
              detta för regeringen.
            </item>
            <item xml:id="i-WCFFn9jjThdnbno7aFp8DG">
              Riksdagen ställer sig bakom det som anförs i motionen om en obligatorisk,
              skattefinansierad och allmän arbetslöshetsförsäkring och tillkännager
              detta för regeringen.
            </item>
            <item xml:id="i-QHnGnDP5LYvRes6jXuhNRt">
              Riksdagen ställer sig bakom det som anförs i motionen om att
              flytta över ansvaret för arbetslöshetsförsäkringen till Försäkringskassan
              och tillkännager detta för regeringen.
            </item>
            <item xml:id="i-QhufZJRea5cM1aEyKScYEi">
              Riksdagen ställer sig bakom det som anförs i motionen om att
              utöka undantagen i turordningsreglerna i LAS och tillkännager
              detta för regeringen.
            </item>
            <item xml:id="i-LfdfsADe33GJnH6ZrAd2DK">
              Riksdagen ställer sig bakom det som anförs i motionen om att
              införa behovsprövad arbetskraftsinvandring och tillkännager detta
              för regeringen.
            </item>
            <item xml:id="i-X9EGW8JhHAoDzr51TYctSh">
              Riksdagen ställer sig bakom det som anförs i motionen om utökad
              preskriptionstid för arbetsmiljöbrott och tillkännager detta för
              regeringen.
            </item>
            <item xml:id="i-8z9sPQdkpbysEEYwoHpww7">
              Riksdagen ställer sig bakom det som anförs i motionen om att
              utreda möjligheten att införa lärlingsanställningar och tillkännager
              detta för regeringen.
            </item>
            <item xml:id="i-62d1EktneysGCs4cYSjKva">
              Riksdagen ställer sig bakom det som anförs i motionen om att
              avskaffa delade turer och tillkännager detta för regeringen.
            </item>
            <item xml:id="i-E9qwVqyhcafZj567E4SvpS">
              Riksdagen ställer sig bakom det som anförs i motionen om återinförande
              av 100-dagarsregeln och tillkännager detta för regeringen.
            </item>
            <item xml:id="i-XrDbDqDL97vjy2RYtEAXsT">
              Riksdagen ställer sig bakom det som anförs i motionen om att
              höja taket för ersättning vid arbetslöshet och tillkännager detta
              för regeringen.
            </item>
            <item xml:id="i-CAPnf2B24pE9scsRWKrtJw">
              Riksdagen ställer sig bakom det som anförs i motionen om att
              avveckla subventionerade anställningar och tillkännager detta
              för regeringen.
            </item>
            <item xml:id="i-3KCqUG2qaooFRcw5esun6S">
              Riksdagen ställer sig bakom det som anförs i motionen om att
              utöka anslagen till Myndigheten för arbetsmiljökunskap och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Nzg135DFiXRD9uG33E2j7" type="h1">
            Motivering
          </head>
          <p xml:id="i-Sc9eHRhFpp1Ujt28qwNAEJ">
            Sverigedemokraternas arbetsmarknadspolitik vilar på en pragmatisk
            grund och vi låser inte fast oss i traditionella höger–vänsterpositioneringar.
            Dagens arbetsmarknad förändras i snabb takt och från politiskt
            håll anser vi att man bör lämna tidigare låsningar. Vi vill se
            en ökad trygghet för löntagarna samtidigt som vi vill skapa förutsättningar
            för ett bra företagsklimat med extra fokus på småföretagarna.
            Dessa två målbilder är på intet vis motpoler.
          </p>
          <p xml:id="i-HA2bxhDQku7ku5oygw7CYf">
            En väl fungerande arbetsmarknadspolitik bör innehålla få men
            effektiva insatser som syftar till att arbetssökande erhåller
            reguljära anställningar. Idag ser vi en tudelad arbetsmarknad.
            Utrikes födda har en alarmerande arbetslöshetsstatistik jämfört
            med inrikes födda. De kommande åren kommer därav att handla om
            att öka sysselsättningen på ett sätt som präglas av långsiktighet.
            Det måste vara slut med användandet av kortsiktiga lösningar som
            varken gagnar samhälle eller individ.
          </p>
          <head xml:id="i-WXs1HoFapWBFnFTUXy5Bhu" type="h2">
            Avveckla Arbetsförmedlingen i dess nuvarande form
          </head>
          <p xml:id="i-Pzyc6j53fno79nAYhz4T8T">
            Sverigedemokraterna anser att arbetsmarknadspolitik får kosta
            under förutsättning att ansvariga aktörer kan uppvisa goda resultat
            och hög effektivitet. Arbetsförmedlingen som myndighet har lågt
            förtroende hos både arbetsgivare och arbetssökande. Arbetsförmedlingen
            dras år efter år med låga resultat till höga kostnader. Detta
            kan inte fortgå. Vår ambition är att avveckla Arbetsförmedlingen
            i dess nuvarande form. Matchningen på arbetsmarknaden bör öppnas
            upp för privata aktörer. En sådan förändring måste dock ske under
            sträng kontroll och kontinuerlig utvärdering. Vi vill inte se
            en upprepning av de problem som omgärdade Alliansens jobbcoacher.
          </p>
          <p xml:id="i-95R8T216pCwrpnfsVY6rzv">
            Vi vill se en ordentlig genomlysning av Arbetsförmedlingen och
            avvaktar Arbetsmarknadsutredningen (A 2016:03) som har i uppdrag
            att se över hur effektiviteten kan ökas samt se över hur de delar
            av Arbetsförmedlingens uppdrag som inte innebär myndighetsutövning
            kan läggas ut på andra aktörer och hur det statliga åtagandet
            i övrigt i så fall bör organiseras. Utredningen ska slutrapporteras
            under 2019 och därefter kan man på ett varsamt sätt gå vidare.
          </p>
          <head xml:id="i-P8ChPiqmTTyWypP3qZHxA1" type="h2">
            Inrätta en obligatorisk, skattefinansierad och allmän arbetslöshetsförsäkring
          </head>
          <p xml:id="i-VSLL2fUDUwdgCH7onfKaUN">
            Sverigedemokraterna värnar om löntagarna. Ekonomisk trygghet
            vid arbetslöshet ska vara lika självklart som ekonomisk trygghet
            vid sjukdom. För att skapa förutsättningar för detta så bör arbetslöshetsförsäkringen
            bli helt statligt finansierad och rent administrativt övertas
            av Försäkringskassan. Idag är arbetslöshetsförsäkringen skattefinansierad
            till cirka 90 procent. Den finansieras således inte av medlemsavgifter.
            Utifrån detta så är det inte mer än rätt att alla löntagare ges
            möjlighet att ta del av denna trygghet vid arbetslöshet. Kraven
            för att få ersättning ska kvarstå i nuvarande form men kravet
            på medlemskap i a-kassa ska avvecklas.
          </p>
          <head xml:id="i-MVSddCVtLVGGWkPgBLbo2x" type="h2">
            Lagen om anställningsskydd, utöka undantagen i turordningsreglerna
          </head>
          <p xml:id="i-GvjRqCtJzThkFimBJLL2TH">
            Sverigedemokraterna vill se ett positivt företagsklimat och vi
            inriktar oss särskilt på småföretagen som vi anser vara ryggraden
            i svenskt näringsliv. Det är inom småföretagen som de nya jobben
            skapas men det är också småföretagen som är mest konjunkturkänsliga.
            Vi har flera förslag som syftar till att stärka småföretagens
            konkurrenskraft. Inom ramen för arbetsmarknadspolitiken vill vi
            utöka undantagen i turordningsreglerna. Vi vill se fem undantag
            istället för dagens två. Detta ska gälla för företag med upp till
            tio anställda.
          </p>
          <head xml:id="i-MKWPJuqCdG21LHtiGFXAsA" type="h2">
            Inför behovsprövad arbetskraftsinvandring
          </head>
          <p xml:id="i-UCXn7nT7BTHjVK2CFzKefh">
            Sverigedemokraterna välkomnar möjligheten att vid behov komplettera
            den svenska arbetsmarknaden med utländsk arbetskraft. Vår politik
            för arbetskraftsinvandring utgår från tre principer: tillfredsställandet
            av arbetsmarknadens behov, möjliggörandet av kompetensutbyte och
            värnandet av arbetstagares villkor. Den svenska arbetsmarknaden
            bygger sedan länge på kompetenskonkurrens snarare än låglönekonkurrens.
            Den bygger också på en kombination av lagstadgade rättigheter
            och skyldigheter arbetsgivare och arbetstagare emellan såväl som
            förhandlingar och uppgörelser mellan arbetsmarknadens parter.
            Detta är en ordning Sverigedemokraterna värnar. Därmed är det
            för oss en självklarhet att arbetskraftsinvandring ska vara baserad
            just på kompetensbehov. Den svenska arbetsmarknaden ska således
            vara öppen för kvalificerad arbetskraft vars kompetens efterfrågas,
            men inte för den som vill konkurrera om arbeten genom lägre löner
            eller accepterande av sämre arbetsvillkor. Med kvalificerad arbetskraft
            menar vi i första hand personer med högre utbildning, men också
            de som på godtagbart sätt kan arbeta i yrken som kräver så lång
            utbildning eller erfarenhet att akuta behov på den svenska arbetsmarknaden
            inte kan tillgodoses. Arbetskraftsinvandring till andra yrken,
            där behovet av arbetskraft relativt snabbt går att tillfredsställa
            genom utbildning och praktik av lågutbildade arbetslösa som redan
            bor i landet, ska inte tillåtas.
          </p>
          <p xml:id="i-DLWB19wwBHdwEQfFUebA5r">
            Liksom uppehållstillstånd generellt ska arbetstillstånd vara
            tillfälliga och bundna till faktiskt arbete inom ramen för de
            villkor som de grundats på. Möjlighet till förlängning ska finnas
            om arbetsvillkoren fortsatt är uppfyllda, likväl som det ska finnas
            en möjlighet att återkalla arbetstillstånden i förtid om arbetsvillkoren
            inte längre uppfylls.
          </p>
          <head xml:id="i-QnTWUF22rKmbR4kwjcVz8n" type="h2">
            Utökad preskriptionstid för arbetsmiljöbrott
          </head>
          <p xml:id="i-fEVgtiqJNXHQmWmHJ9XsK">
            Enligt Åklagarmyndighetens statistik är den genomsnittliga utredningstiden
            för brottet vållande till annans död på arbetsplats närmare dubbelt
            så lång som för vållande till annans död som inte har samband
            med någon arbetsplats. Utredningsläget för arbetsmiljöbrott är
            problematiskt av flera skäl. Mer resurser krävs, främst bättre
            kvalificerade resurser hos polisen och Åklagarmyndigheten. Därutöver
            är utredningsläget komplicerat utifrån sakfrågans natur. Entreprenader
            sker idag ofta i många led. Detta är vanligt förekommande på svenska
            byggarbetsplatser. Utifrån den samlade bilden av problematiken
            i dessa utredningar vill vi utöka preskriptionstiden. Preskriptionstiden
            för normalgraden av arbetsmiljöbrott är idag två år. Vid grova
            brott är den fem år. Denna preskriptionstid anser vi vara för
            kort och vi anser att preskriptionstiden ska utökas till det dubbla,
            dvs. fyra år för normalgraden samt tio år för grova brott.
          </p>
          <head xml:id="i-8nZh1xePWYbACQZYAhUAkE" type="h2">
            Lärlingsanställningar
          </head>
          <p xml:id="i-BKdRqmCk2ta2AqiLKg4asZ">
            Sverigedemokraterna vill utreda möjligheten att införa en form
            av lärlingsanställningar. Internationellt finns flera olika varianter
            av framgångsrika former för detta. Vi vill se över möjligheten
            att skapa en svensk modell, efter de förutsättningar som finns
            på den svenska arbetsmarknaden. Detta arbete bör ske tillsammans
            med arbetsmarknadens parter. Utgångspunkten för oss är att de
            som deltar i denna utbildningsinsats ska kunna kombinera gymnasiestudier
            med möjligheten att lära sig ett yrke hos en arbetsgivare. Insatsen
            ska kunna erhållas efter behov och inte begränsas till någon specifik
            kategori av arbetssökande. Vår ståndpunkt är att deltagarnas ersättning
            under tiden i insatsen ska bestå av en procentsats av den av parterna
            överenskomna ingångslönen.
          </p>
          <head xml:id="i-Q5EAByPRvqhep3oS1U8qzc" type="h2">
            Avskaffa delade turer
          </head>
          <p xml:id="i-6gPHKB4ooJ4GsGzUm4aGqv">
            Sverigedemokraterna värnar löntagarnas rätt till en värdig balans
            mellan arbete och privatliv. Inom vården ser vi att anställda
            kan ha en arbetsdag som pågår mellan 7 och 21, med en fyra timmar
            lång obetald rast i mitten. Den anställde får i praktiken två
            pass på en arbetsdag. Vi måste se till att de som är anställda
            inom vård och omsorg har en dräglig livssituation. Vidare så måste
            vi arbeta för att arbetet inom vård och omsorg ska anses attraktivt
            inte minst när det kommer till den framtida kompetensförsörjningen.
            Utifrån detta vill vi avskaffa de delade turerna och ge de anställda
            möjlighet till balans mellan privatliv och arbete.
          </p>
          <head xml:id="i-8vCv6EcoLdbxEsDL2HMyrt" type="h2">
            Återinför 100-dagarsregeln i arbetslöshetsförsäkringen
          </head>
          <p xml:id="i-HANZLFhWY3Xo5qGixaHJcM">
            Arbetslöshet innebär många förändringar i en människas vardag,
            både ekonomiskt och socialt. För att få ersättning finns det en
            uppsättning krav och ett av dessa krav är att den arbetssökande
            ska söka och ta arbete i hela landet från första dagen i arbetslöshet.
            Om den arbetssökande inte uppfyller detta krav har denne inte
            rätt till ersättning. Detta innebär i praktiken att en arbetssökande
            kan bli tvungen att lämna sin hemort och sin familj för att flytta
            till en helt annan del av landet om denne erhåller anställning
            på annan ort. Om en arbetssökande tackar nej till arbete på annan
            ort så förlorar denne tillfälligt sin ersättning. På ett samhällsekonomiskt
            plan kan detta möjligen ses som rimligt men på det individuella
            och mänskliga planet är det många arbetssökande som upplever detta
            krav som stressande. Kravet påverkar sällan de som lever i storstadsregionerna
            utan konsekvenserna av kravet ser främst de som bor på landsbygden.
            Vi vänder oss inte emot tanken att man ska flytta till jobben,
            däremot vill vi ge människor en rimlig chans att i första hand
            kunna stanna i sin hemort och söka arbete där. Det är i vår mening
            inte heller eftersträvansvärt att alla ska lämna landsbygden utan
            vi vill se en levande landsbygd. Utifrån detta vill vi återinföra
            möjligheten att begränsa sitt geografiska sökområde de första
            hundra dagarna.
          </p>
          <head xml:id="i-VycUt39QT5vmkifMHdy7L" type="h2">
            Höj taket för ersättning vid arbetslöshet
          </head>
          <p xml:id="i-Xd9NUvrEmHEE4Cbk6DDxTS">
            Sverigedemokraterna anser att ersättningsnivåerna för de första
            hundra dagarna i arbetslöshet bör höjas från dagens tak på 910
            kronor per dag till 1 200 kronor per dag. Detta skulle leda till
            ökad ekonomisk trygghet för den arbetssökande under de första
            månaderna i arbetslöshet samtidigt som reformen skapar tydliga
            incitament till jobbsökande då taket i ersättningsnivån därefter
            sänks till dagens 760 kronor per dag.
          </p>
          <head xml:id="i-EhaTxQBF7pHd6UeUu4bPAU" type="h2">
            Avveckla subventionerade anställningar med bristfälliga resultat
          </head>
          <p xml:id="i-MLev5XmZaZ5k5eEbBJ2fQg">
            Sverigedemokraterna vill se en arbetsmarknadspolitik som präglas
            av höga resultat och hög effektivitet. Med detta avser vi kvantifierbara
            resultat i form av reguljära anställningar. Hittills har de olika
            subventionerade anställningarna inte utmynnat i reguljära anställningar
            i önskad utsträckning. Sverigedemokraterna vill se ökad kontroll
            av den arbetsmarknadspolitiska verksamheten. I dagsläget kan vi
            se att insatser, åtgärder och program med högst tveksamma resultat
            tillåts fortlöpa. Genom att ha en striktare kontroll och utvärdering
            kan man från politiskt håll agera tidigare och förhindra att resurser
            används på fel sätt. Subventionerade anställningar som enbart
            leder till andra åtgärder är inte en önskvärd väg framåt vare
            sig för individ eller samhälle. Sverigedemokraternas inriktning
            är att de subventionerade anställningarna på sikt ska avvecklas
            och ersättas av utbildningsinsatser som syftar till att rusta
            individen så att denne på egen hand kan erhålla en reguljär anställning.
          </p>
          <p xml:id="i-HqcMEz4bPspXAnHq2Au7tU">
            Delaktighet handlar om möjligheten för alla, oavsett funktionsförmåga,
            att vara delaktiga i samhällets alla områden, till exempel arbetsmarknaden,
            i skolan och offentliga miljöer. Vi anser att det är viktigt att
            alla ska kunna delta på arbetsmarknaden utifrån sin funktionsförmåga.
            Lönebidrag och andra åtgärder, insatser och program som finns
            att tillgå för att detta ska vara möjligt ska således kvarstå
            och i vissa delar utökas.
          </p>
          <head xml:id="i-NtQzkoo2xGAHSmZ8yxEee" type="h2">
            Arbetsmiljö
          </head>
          <p xml:id="i-M9M7KTpuKDgbKaAgG1jzCc">
            Sverigedemokraterna värnar löntagarna och som ett led i det så
            är vi angelägna om att skapa förutsättningar för en god arbetsmiljö.
            Dagens arbetsmarknad ser annorlunda ut och arbete utförs idag
            på ett helt annat sätt än för bara tjugo år sedan. De tekniska
            och digitala framstegen har lett till stora förändringar. Tillgängligheten
            har ökat och arbets­sätten har förändrats. Gränsen mellan fritid
            och arbetstid har till viss del suddats ut.
          </p>
          <p xml:id="i-Pnb1SDLPf7mZdYK6gDtLke">
            Samtidigt ser vi en helt ny typ av problematik i form av till
            exempel våld mot blåljuspersonal. För att säkerställa en god arbetsmiljö
            krävs således helt andra åtgärder, då problematiken ser annorlunda
            ut.
          </p>
          <p xml:id="i-6zkzfSfq8sNPVhNYSuyxhv">
            Vi ser också flera områden där ansvarsfördelningen mellan arbetsgivare
            och löntagare upplevs oklar rent juridiskt. Denna problematik
            är särskilt framträdande i de nya arbetsformer som utvecklats
            som en del av det moderna arbetslivet där egenanställning, inhyrning
            av personal och konsultarbete är vanligt.
          </p>
          <p xml:id="i-L1jWPXx91P2UHQcjUWHPMB">
            Vi vill se en strategisk och långsiktig inriktning på arbetsmiljöpolitiken.
            Den 1 juni inrättades Myndigheten för arbetsmiljökunskap, som
            har till uppgift att ansvara för kunskapsuppbyggnad och kunskapsspridning
            samt utvärdering och analys i syfte att bidra till att kunskap
            om arbetsmiljö kommer till användning i praktiken. Sverigedemo­kraterna
            står bakom denna satsning och vi vill utöka resurstilldelningen
            till denna myndighet. Vi bevakar också utkomsten av regeringens
            arbetsmiljöstrategi 2016–2020 och de nya uppdrag som tar arbetet
            vidare. Mer behöver fortfarande göras för att alla som arbetar
            i Sverige ska få en bra arbetsmiljö och detta arbete tar vi på
            största allvar.
          </p>
        </div>
        <div type="motSignatures">
          <list>
            <item xml:id="i-Kh2upEMTGnGr7xAzbtxJCM" who="i-63whZFxsr3MAneyb8u5Db3">
              Magnus Persson (SD)
            </item>
            <item xml:id="i-F4UqKMeYYNU88MhcpiTheS" who="i-HUSmFsL1Y8xYLMbYyPfby2">
              Ebba Hermansson (SD)
            </item>
            <item xml:id="i-5NpuNNqZjFYSD2vVn56Kbq" who="i-TXWjMfPNdu6NddKf5hSeRx">
              Alexander Christiansson (SD)
            </item>
            <item xml:id="i-AAm4yiYufL2AGq8FwqhMq9">
              Sara Seppälä (SD)
            </item>
            <item xml:id="i-AKEXiaqdfGK2F1JESuApVo" who="i-FTpmQFfwbC9Ed9f3wcMTTb">
              Henrik Vinge (SD)
            </item>
            <item xml:id="i-VhgAHEDoqpUgYodKQ9jwKi" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
