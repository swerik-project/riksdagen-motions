<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_296/mot_200506_MJ_296-0001.pdf"/>
      <div type="motHeader" xml:id="i-9mTqUGMJrQ3cCHZuhzEPBx">
        <div type="motTitle" xml:id="i-MrUuYU4AmxX8rt7hHTar8o"/>
        <div type="motSubmissionInfo" xml:id="i-ND37EaFHzFMPtcZZcRMe2S"/>
      </div>
      <div type="motBody" xml:id="i-QafCVYhcPSeQTrhAApohio">
        <div xml:id="i-F6fa2MsEA2j6JbWt2h1SiD">
          <p xml:id="i-QTLPwXKHbiM3vAnpgKNtDf">
            2005/06 mnr: MJ296 pnr: v363
          </p>
          <p xml:id="i-49tGgrMfFiCyvwgg2j554V">
            Motion till riksdagen 2005/06:MJ296
          </p>
          <p xml:id="i-Jht5tyDS2FbS4BEjwNPnhM">
            av Sven-Erik Sjöstrand m.fl. (v)
          </p>
          <p xml:id="i-GFPMC29Wdncc6edVt4Mg2J">
            Rovdjurspolitiken
          </p>
          <p xml:id="i-meZruFf3oDMPACdDKecuW">
            Förslag till riksdagsbeslut
          </p>
          <p xml:id="i-Kug69FPLzobXR6xwjNL6XM">
            1. Riksdagen tillkännager för regeringen som sin mening vad i
            motionen anförs om att ge Naturvårdsverket i uppgift att vidta
            åtgärder för att minska antalet rovdjursdödade tamdjur. 2. Riksdagen
            tillkännager för regeringen som sin mening vad i motionen anförs
            om att Naturvårdsverket skall få i uppdrag att vidta fler åtgärder
            för att främja utvecklingen av rovdjursstammarna. 3. Riksdagen
            tillkännager för regeringen som sin mening vad i motionen anförs
            om att Naturvårdsverket skall få i uppdrag att fördjupa rovdjurssamarbetet
            med Norge och Finland.
          </p>
          <p xml:id="i-NPKz6h7qZ4Vd5rw9aaaPKQ">
            Bakgrund
          </p>
          <p xml:id="i-6GZtn1gNtNGskMgbQH7fvQ">
            Riksdagen tog år 2001 beslut om en ny rovdjurspolitik. Mål uppsattes
            för hur stammarna av de stora rovdjuren ska växa och var i landet
            det ska finnas rovdjur. Utvecklingen fram till nu har varit tillfredsställande
            när det gäller lo och björn. När det gäller varg och järv har
            utvecklingen gått långsammare. Etappmålet för varg är 20 föryngringar
            per år och ett individantal på ca 200. Senaste siffrorna för vintern
            2004/05 är drygt 10 föryngringar och 110 individer. Dessutom är
            huvudregeln när det gäller utbredning att arten ska sprida sig
            i sitt naturliga utbredningsområde. För varg betyder det hela
            landet utom Öland och Gotland. Även järven finns i färre antal
            än etappmålet och är långt ifrån att ha spridit sig i sitt naturliga
            utbredningsområde som är hela fjällkedjan. Lodjuret har i stort
            sett en positiv utveckling men är även den långt ifrån att finnas
            i hela sitt naturliga utbredningsområde, vilket är nästan hela
            Sverige. När det gäller varg finns det två problem. Det första
            är risken för inavel. Det är få individer som är basen för de
            få vargar som finns i Sverige och stammen är långt ifrån säkrad
            för inavel. Det borde finnas ett naturligt flöde av varg med nya
            gener österifrån men hittills har, vad man vet, alla vargar
          </p>
          <pb facs="riksdagen-motions-pdf/data/200506/mot_200506_MJ_296/mot_200506_MJ_296-0002.pdf"/>
          <p xml:id="i-AUW6DMwz82qBTDHFrdy2ML">
            2005/06:MJ296
          </p>
          <p xml:id="i-WiaQXVcNKHDYC2t8tUEqx1">
            som kommit invandrade öster ifrån försvunnit eller dödats innan
            de nått fram till den norsk/svenska populationen. Det andra problemet
            som finns gällande varg — och andra rovdjur — är den bristande
            acceptansen hos många människor för ett ökat antal rovdjur. Man
            känner oro och osäkerhet för hur farliga rovdjuren är för människor
            och tamdjur. Denna bristande acceptans är ett hinder för en fortsatt
            lyckad expansion av rovdjursstammarna. Det blir svårt att uppnå
            riksdagens mål när det gäller både antal rovdjur och var i landet
            de ska finnas.
          </p>
          <p xml:id="i-Rr3rTymrLRs8f8QZUY7YL1">
            Skydda rovdjuren och tamdjuren
          </p>
          <p xml:id="i-3q8XuSSCYxZ1gpbsTkdgiW">
            Ett av de största bekymren är att skydda hundar mot rovdjuren.
            Detta gäller nästan helt de frigående jakthundarna vid jakt. År
            1999 dödades tolv hundar av varg i Sverige och år 2004 dödades
            åtta hundar, nästan samtliga i samband med jakt. De andra rovdjuren
            dödade ett mindre antal hundar. Det är följaktligen inte ett stort
            allmänt problem, men för den drabbade kan det vara en stor förlust.
            Naturvårdsverket och Jägarförbundet ska — inom ramen för sitt
            allmänna uppdrag — få i uppdrag att utreda möjligheterna att minska
            antalet rovdjursdödade hundar. Det kan handla om andra jaktmetoder,
            jakt utan frigående hund, jakttider, speciella jaktregler i rovdjurstäta
            områden, metoder att skrämma bort rovdjur i stället för att döda
            dem, etc. När det gäller övriga tamdjur handlar det bl.a. om angrepp
            på ren och får. Rovdjursstängsel har visat sig vara effektiva
            för att hindra angrepp från rovdjur men går ej att använda i alla
            sammanhang, som t.ex. när det gäller ren. Även här ska Naturvårdsverket
            se över möjligheterna till fler åtgärder för att minska antalet
            rovdjursdödade tamdjur. Rovdjuren ökar i antal, så frågan aktualiseras
            i alltfler områden — områden med olika förutsättningar som påverkar
            vilka åtgärder som är möjliga. Vänsterpartiet anser att Naturvårdsverket
            ska få i uppgift att vidta åtgärder för att minska antalet rovdjursdödade
            tamdjur. Detta ska ges regeringen till känna.
          </p>
          <p xml:id="i-RjefhdcXHptDXv2iEeKhMx">
            Aktiva insatser för att motverka inavel och stärka rovdjursstammarna
          </p>
          <p xml:id="i-MF4ZQJ4uEXLyuxyGPJLsvH">
            Naturvårdsverket bör utreda möjligheterna till fler åtgärder
            för att stärka inflödet av individer med annan genetisk bakgrund.
            Det kan vara åtgärder för att skärpa övervakningen av individer
            som kommer vandrande från andra populationer, inplantering av
            individer och förstärkta insatser mot illegal jakt.
          </p>
          <pb facs="riksdagen-motions-pdf/data/200506/mot_200506_MJ_296/mot_200506_MJ_296-0003.pdf"/>
          <p xml:id="i-2rJuQphy8BbicuTXVNoLFR">
            Vänsterpartiet anser att Naturvårdsverket ska få i uppdrag att
            vidta fler åtgärder för att främja utvecklingen av rovdjursstammarna.
            Detta ska ges regeringen till känna.
          </p>
          <p xml:id="i-LmX7RU5MfwpqNeezP1xAkp">
            Fördjupat samarbete med Norge och Finland
          </p>
          <p xml:id="i-S6mhBRqeHxRngNcUSF74i5">
            Ny forskning visar att stammarna av rovdjur i många fall är gemensamma
            i Norge och Sverige och ibland även i Finland. Radiopejling har
            visat att det finns både björnar och vargar som har vandrat sträckor
            som räcker för att förflytta sig mellan de tre länderna. Naturvårdsverket
            har tidigare fått till uppgift att utveckla samarbetet med Norge
            och Finland beträffande rovdjursfrågor. Det har hittills inte
            varit helt lyckat. Eftersom det är samma arter och i de flesta
            fall samma stammar borde samarbetet fördjupas ytterligare. Vänsterpartiet
            anser att Naturvårdsverket ska få i uppdrag att fördjupa rovdjurssamarbete
            med Norge och Finland. Detta ska ges regeringen till känna.
          </p>
          <p xml:id="i-PKp7A4mgS18e2exa97QsV7">
            Stockholm den 28 september 2005
          </p>
          <p xml:id="i-NqmQkvc5XLzPrLu6YMBKau">
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Peter Pedersen (v) Karin Thorborg (v)
          </p>
          <p xml:id="i-EJ4WvHymMvWDFyDjjs8N8G">
            2005/06:MJ296
          </p>
        </div>
      </div>
    </body>
  </text>
</TEI>
