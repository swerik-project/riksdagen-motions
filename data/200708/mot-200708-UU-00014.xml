<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00014">
  <teiHeader>
    <fileDesc>
      <titleStmt>
        <title>med anledning av skr. 2007/08:67 Sverige och Afrika – en politik för gemensamma utmaningar och möjligheter</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:67 Sverige och Afrika – en politik för gemensamma utmaningar och möjligheter</title>
          <idno type="rdwebb">GV02U14</idno>
          <rs type="number">U14</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U14/text</ref>
          <ref type="dokument_url_html">http://data.riksdagen.se/dokument/GV02U14</ref>
          <ref type="dokumentstatus_url_xml">http://data.riksdagen.se/dokumentstatus/GV02U14</ref>
          <ref type="doc">http://data.riksdagen.se/fil/07DE0155-9430-4D7B-BC3C-9C36499B850D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FEJdxwnDwFLTnPRV36DwA7" type="basedOn"/>
        <correspContext corresp="i-FEJdxwnDwFLTnPRV36DwA7">
          <ref>Regeringsskrivelse 2007/08:67</ref>
        </correspContext>
        <correspAction xml:id="i-J715VGNAsb8V37vtMnSgdb" type="signed"/>
        <correspContext corresp="i-J715VGNAsb8V37vtMnSgdb">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-XXbnd65MVwQTzP5Xp2Mk2k" type="referral">
          <date when="2008-04-02"/>
        </correspAction>
        <correspAction xml:id="i-JhU1jAgPH4wQfrQ42ay7g9" type="dismissal">
          <date when="2008-04-01"/>
        </correspAction>
        <correspAction xml:id="i-WwKSsS7HExtZrHNF45cN8u" type="dismissal">
          <date when="2008-04-01"/>
        </correspAction>
        <correspAction xml:id="i-5BfYH657SsPVubGr6rq1Rq" type="transfer">
          <date when="2008-03-31"/>
        </correspAction>
        <correspAction xml:id="i-XyLTAb9mi5NRkD1U5YSCzR" type="submission">
          <date when="2008-03-31"/>
        </correspAction>
        <correspAction xml:id="i-MLvABwskAPMqVYHbEGMYWm" type="assigned"/>
        <correspContext corresp="i-MLvABwskAPMqVYHbEGMYWm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NVrB8L49LtWQVfMdXzmB9w" type="motBody">
        <div xml:id="i-KYbvhjm7tPAuipCYM9AmYt" type="TOC">
          <head xml:id="i-PRHbaYaFUobAFjyPRxRMTi">
            Innehållsförteckning
          </head>
          <list xml:id="i-8nyReMBPkP9yaCGbJu9etg">
            <item xml:id="i-VSc2BTu1Dq8GWs6cUwXKC3">
              Innehållsförteckning 1
            </item>
            <item xml:id="i-Pjixe6YLVgNEk3Wvf83w2k">
              Förslag till riksdagsbeslut 2
            </item>
            <item xml:id="i-WU6rpG6Q4eBAVT47X3abMA">
              Inledning 2
            </item>
            <item xml:id="i-BUsRtHJwpeMWjkbZ8RXLp6">
              Ägandeskap utveckling på Afrikas villkor 4
            </item>
            <item xml:id="i-TNaBKNCn8yHkMJodQegn2L">
              Handel och ekonomisk tillväxt 5
            </item>
            <item xml:id="i-Cn2NqtEeWRQRGKDZBVXCWY">
              Kvinnor och handelsavtal 5
            </item>
            <item xml:id="i-5AGeKYp9zsAJrHH8Aua1bw">
              Ekonomisk tillväxt 5
            </item>
            <item xml:id="i-YV6D2Z4RXCM6uJB5rFDkpX">
              EPA-avtal 6
            </item>
            <item xml:id="i-MTAfzfVfv5gPeWu1JWCBcW">
              Korruption 7
            </item>
            <item xml:id="i-X4HvUQeAbdGDs3AopbwivD">
              Mänskliga rättigheter 7
            </item>
            <item xml:id="i-AQkkuFh1znfLQRkYNvXGf4">
              Fred och säkerhet 8
            </item>
            <item xml:id="i-VJQqYZXoAvmdfUb5Xzhddr">
              Skuldavskrivningar 9
            </item>
            <item xml:id="i-QeAmwow4nLDHP5MXNqgSPg">
              Biståndet 10
            </item>
          </list>
        </div>
        <div xml:id="i-P2b8m9oHg8QfiiyLs7FRwv" type="motProposal" subtype="förslag">
          <head xml:id="i-RkT6J6eLmLN1xzoZHvFaCB">
            Förslag till riksdagsbeslut
          </head>
          <list xml:id="i-QhaD13CLrmB6r4PFL4QGTn" style="ol">
            <item xml:id="i-NgJzeT6qeQDQSKPFvsSmNj">
              Riksdagen tillkännager för regeringen som sin mening vad som
              anförs i motionen om ett stärkt afrikanskt ägandeskap som grund
              för svensk Afrikapolitik.
            </item>
            <item xml:id="i-25dRGtsCCRqdGg3BStZZRw">
              Riksdagen tillkännager för regeringen som sin mening vad som
              anförs i motionen om att Sverige ska verka för att alla förhandlingar
              om nya handelsavtal som berör Afrika ska inkludera en analys av
              hur avtalet förhåller sig till konventionen om avskaffande av
              all slags diskriminering av kvinnor.
            </item>
            <item xml:id="i-BkHtn1hztgsMWoZcgVnzVw">
              Riksdagen tillkännager för regeringen som sin mening vad som
              anförs i motionen om att en jämnare och mer rättvis fördelning
              av resurser inom Afrika måste spela en central roll då det gäller
              samarbetet inom handel och ekonomi.
            </item>
            <item xml:id="i-NjKAcwBTL5a4LXo4occHxo">
              Riksdagen tillkännager för regeringen som sin mening vad som
              anförs i motionen om att skrivelsen tydligare måste rikta uppmärksamhet
              och åtgärder mot korruptionens källa i fall av grov bestickning.
            </item>
            <item xml:id="i-HKDHfQxVHqEGEXCFUQ9Wa7">
              Riksdagen tillkännager för regeringen som sin mening vad som
              anförs i motionen om att Sverige alltid bör inkludera såväl politiska
              som ekonomiska och sociala rättigheter, enligt FN:s deklaration
              om de mänskliga rättigheter, i samtliga strategier som rör mänskliga
              rättigheter i Afrika.
            </item>
            <item xml:id="i-9aw52ZYf8mD3HeQ1TqPaNF">
              Riksdagen tillkännager för regeringen som sin mening vad som
              anförs i motionen om att Sverige i arbetet för fred och säkerhet
              i Afrika bör prioritera arbetet med att upprätthålla existerande
              vapenembargon samt arbetet med restriktivare regelverk för vapenhandel.
            </item>
            <item xml:id="i-CUKuYBsAq8NyZJeUdTGRgs">
              Riksdagen tillkännager för regeringen som sin mening vad som
              anförs i motionen om att Sverige ska verka för att alla militära
              insatser i Afrika sker inom folkrättens ramar och med FN-mandat.
            </item>
            <item xml:id="i-TQJnEw7YQ4cmGrvGUCSyqV">
              Riksdagen tillkännager för regeringen som sin mening vad som
              anförs i motionen om att Sverige ska verka för en total och villkorslös
              skuldavskrivning för alla LDC-länder i Afrika.
            </item>
            <item xml:id="i-NfUgY47JZCeJ3x8heHD2ct">
              Riksdagen tillkännager för regeringen som sin mening vad som
              anförs i motionen om att Sverige ska verka för att alla illegitima
              skulder i Afrika skrivs av.
            </item>
          </list>
        </div>
        <div xml:id="i-DVwzgZ5jRhd5c29kJXvkbn" type="motContent">
          <head xml:id="i-KATSa6CFf5uLgQv1D8yXAo" type="h1">
            Inledning
          </head>
          <p xml:id="i-GHtwDKGnFGphQNkivUswbB">
            I skrivelse 2007/08:67 presenterar regeringen sin Afrikapolitik.
            Skrivelsen omfattar bl.a. ekonomisk tillväxt, demokrati, handel
            och klimat. Kampen mot fattigdom och främjande av hållbar utveckling
            ska vara prioriterade områden. Partnerskapet mellan EU och Afrika
            lyfts fram, men främst är det handelspolitiken som står i centrum
            regeringen menar att grundstenen för utrikespolitiken är frihandelsprincipen.
          </p>
          <p xml:id="i-DFqr2cx5549cLKXHXoNsjM">
            I inledningen finns en vilja att försöka differentiera en ofta
            förenklad bild av en ytterst komplex kontinent. Vänsterpartiet
            är positivt till att regeringen presenterar en Afrikaskrivelse
            som inte bara fokuserar på de negativa sidorna av kontinenten
            och dess utveckling. Trots detta har vi kritik att framföra mot
            skrivelsen. Vi håller med om många av de analyser som regeringen
            presenterar men är kritiska till hur man ser på bl.a. Sveriges
            roll. Regeringen skriver exempelvis att det är en central utmaning
            för både afrikanska och utländska aktörer att främja den utveckling
            som kombinerar ekonomisk tillväxt med fortsatt demokratisering,
            ökad respekt för mänskliga rättigheter och social och miljömässigt
            hållbar utveckling, en beskrivning som Vänsterpartiet kan hålla
            med om. Vi anser dock inte att frihandelsprincipen, mer eller
            mindre ensam, kommer att leda mot den önskade utvecklingen enligt
            ovan. Handel kommer visserligen att vara en nyckelfaktor, men
            då förutsätts att handelspolitiken snarare utgår från principen
            om rättvisa och fattigdomsbekämpning än liberala ekonomiska teorier.
            Vi är inte överens med regeringen i dess beskrivning av tillväxt
            och vilken tyngd denna ensidigt spelar för den framtida utvecklingen.
            För att tillväxt ska ha en positiv effekt krävs att den kombineras
            med en tydlig fördelningspolitik och miljö- och klimathänsyn.
          </p>
          <p xml:id="i-3QNioeuQatQGXeTk7mVSvK">
            Hindren för utveckling och fattigdomsbekämpning är många och
            komplexa, det kommer därför inte att finnas några enkla lösningar.
            Vänsterpartiet ser att utveckling och fattigdomsbekämpning i Afrika
            kräver skuldavskrivningar, ett ökat bistånd, en klimatpolitik
            där de rika länderna och de multinationella företagen tar sitt
            ansvar, ett stärkt regelverk för vapenhandel, en reformering av
            IMF och Världsbanken, tydligare globala regler för utländska investeringar
            och rättvisa handelsregler. I grunden krävs en ny ekonomisk ordning
            med en tydlig omfördelning av makt och resurser från den rika
            världen till Afrika.
          </p>
          <p xml:id="i-HyBi8kuhPSzpo1yJ3XgUpT">
            En fråga som regeringen knappast ägnar någon tid åt är just vikten
            av skuldavskrivningar i Afrikas fattigaste länder något som alltså
            Vänsterpartiet anser är av stor betydelse för en positiv utveckling
            mot ett demokratiskt Afrika där respekten för mänskliga rättigheter
            gäller i alla länder. Vi menar att större fokus måste läggas på
            att Sverige, som enskilt land och inom EU:s ramar, ska verka för
            att EU undersöker alternativ till bl.a. de ekonomiska partnerskapsavtalen
            (EPA). I stället för den alltför stora fokuseringen på frihandel
            borde utgångspunkten vara fattigdomsbekämpnings- och rättighetsperspektiv
            som i större utsträckning beaktar de afrikanska ländernas egna
            synpunkter.
          </p>
          <p xml:id="i-DaSKaziYeQ4UCWpC95HyQ4">
            En framgångsrik Afrikapolitik förutsätter att den rika delen
            av världen ser sin del och sitt ansvar för Afrikas fattigdom.
            Klimatförändringarna, som kommer att drabba Afrika oerhört hårt,
            har framför allt skapats utanför Afrika, och ansvaret vilar därför
            tungt på länder som Sverige. Detta perspektiv saknas i skrivningarna
            om miljö och klimat. Vänsterpartiet har föreslagit en satsning
            på 3 miljarder kronor under tre år som en del i det ansvar som
            Sverige borde ta för de klimatförändringar i Afrika som vi varit
            med om att skapa. Detta beskrivs vidare i motionen Internationell
            utvecklingspolitik 2007/08:U279.
          </p>
          <p xml:id="i-XCUsWoptXDojAt27WTo4ds">
            Vidare anser vi att regeringen i skrivelsen i alltför hög grad
            tappar bort den svenska utvecklingspolitiken och dess roll i globaliseringens
            tidevarv, till förmån för ett EU som i alltför stor utsträckning
            ska föra Sveriges talan. Vi är övertygade om att en stark svensk
            röst kommer att behövas i Afrika också i framtiden.
          </p>
          <head xml:id="i-KkM2Z5v885gHK5aWVCKttV" type="h1">
            Ägandeskap utveckling på Afrikas villkor
          </head>
          <p xml:id="i-QGDAJuJ3mzvfKkLnEpmAme">
            Vänsterpartiet anser att utvecklingssamarbetet ska utgå från
            mottagarnas prioriteringar, inte från våra egenintressen i nord
            eller som ett maktmedel mot mottagarna. Det kanske största hindret
            för utveckling i Afrika är, och har varit, att Afrika saknat makt
            över sina egna samhällen, sina naturtillgångar och sin utveckling.
            Många gånger har försök till fattigdomsbekämpning slagits sönder
            av omvärldens krav, multinationella företags plundring eller orättvisa
            handelsregler.
          </p>
          <p xml:id="i-TKBSqWpCiZVSKeqeNxwL5Q">
            Trots att en förutsättning för en framgångsrik fattigdomsbekämpning
            är att det politiska och ekonomiska självbestämmandet i Afrika
            ökar väljer regeringen att konsekvent beskriva Afrikas attraktionskraft
            i ekonomiska termer, utifrån utländska investeringar inkluderat
            svenska sådana. Det handlar i alldeles för hög grad om våra möjligheter
            att etablera oss på den afrikanska kontinenten och i alldeles
            för liten utsträckning om afrikanernas egna möjligheter att på
            sina villkor utveckla sin egen kontinent.
          </p>
          <p xml:id="i-MsLD1BcvWDrtNABrWR1ie9">
            Varje land har sin egen historia och sin egen unika situation.
            Det finns inte endast en väg till utveckling. Därför måste besluten
            om landets utveckling tas av invånarna själva detta är grunden
            för demokrati. Afrikas befolkning måste tillåtas att formulera
            sina egna mål och visioner och styra sin egen utveckling. Allt
            utvecklingssamarbete ska utgå från respektive mottagarlands egna
            behov. Det ska respektera dess suveränitet och inte förknippas
            med politiska eller ekonomiska villkor. Så är långt ifrån fallet
            i dag. Ett tydligt exempel är de omfattande krav på makroekonomiska
            reformer som IMF och Världsbanken ställer på Afrika, s.k. konditionalitet.
            Trots att kritiken varit omfattande från många afrikanska länder
            mot IMF:s och Världsbankens agerande väljer regeringen att i skrivelsen
            beskriva dessa institutioner endast i positiva termer. Vår syn
            på detta beskrivs vidare i motionen IMF och Världsbanken 2007/08:U226.
          </p>
          <p xml:id="i-SaoAuhaPwLAxY2aWaMf7Hk">
            Det afrikanska ägandeskapet för alla delar av utvecklingspolitiken
            ska vara grunden för Sveriges Afrikapolitik. Detta bör riksdagen
            som sin mening ge regeringen till känna.
          </p>
          <head xml:id="i-7tqGEheucE431gBLADuFPK" type="h1">
            Handel och ekonomisk tillväxt
          </head>
          <head xml:id="i-TWYbqgm3kAqkx3262wG8ao" type="h2">
            Kvinnor och handelsavtal
          </head>
          <p xml:id="i-Q1QQ9fagF3ZWiXWezoist1">
            I de många avsnitt i skrivelsen som på ett eller annat sätt berör
            den internationella handeln och dess olika avtal lyser könsmaktsanalysen
            med sin frånvaro. Med tanke på att det tidigare visat sig att
            handelsliberaliseringar har betydligt mer negativa effekter för
            företag ägda av kvinnor än företag ägda av män, på grund av att
            de kvinnliga företagarna ofta har sämre tillgångar till kapital
            och krediter, anser Vänsterpartiet inte att detta är acceptabelt.
            Kortfattat så påverkas män och kvinnor på olika sätt när handelsreglerna
            förändras, eftersom roller och ansvar i ekonomin generellt ser
            olika ut.
          </p>
          <p xml:id="i-GMCRqgvSRDXNPNFW616oMc">
            Vänsterpartiet menar att regeringen i skrivelsen inte intresserar
            sig nämnvärt för hur nya handelsavtal förhåller sig till konventionen
            om avskaffande av all slags diskriminering av kvinnor, trots att
            man säger sig prioritera jämställdhet i utvecklingsarbetet. Sverige
            borde vara ett föregångsland med målet att påverka förhandlingar
            och nya handelsavtal internationellt så att dessa inkluderar en
            analys av hur avtalen påverkar kvinnor. Se vidare Vänsterpartiets
            motion 2007/08:U251. Sverige ska därför som enskild stat och inom
            ramen för EU och WTO verka för att alla förhandlingar om nya handelsavtal
            som berör Afrika ska inkludera en analys av hur avtalet förhåller
            sig till konventionen om avskaffande av all slags diskriminering
            av kvinnor. Detta bör riksdagen som sin mening ge regeringen till
            känna.
          </p>
          <head xml:id="i-WWV6e1RggUmHdD1isi9JTK" type="h2">
            Ekonomisk tillväxt
          </head>
          <p xml:id="i-Gb2dz5SEnxDVK2VQz9EtFP">
            I skrivelse 2007/08:67 har handelsfrågorna ensidigt fått spela
            en avgörande roll för Afrikas framtid. Bitvis ges intrycket att
            frihandelsavtal ensamt är lösningen på näst intill allt.
          </p>
          <p xml:id="i-FsvJkJT97PBb3dSpaQVJQ9">
            Regeringens påstående att den nya Afrikapolitiken har ett brett
            angreppssätt stämmer illa då det gäller perspektiven på frihandelsavtal
            och ekonomisk tillväxt. I detta har man ett allt annat än vidgat
            perspektiv. Det breda angreppssätt som regeringen talar om handlar
            i princip uteslutande om att man i en mening talar om att biståndet
            förvisso är viktigt men trots allt bara en del i vår relation
            till Afrika. Synen på, och värdet med, tillväxt har man inte utvecklat,
            och analysen lyser med sin frånvaro när detta mantra oreflekterat
            upprepas genom skrivelsen.
          </p>
          <p xml:id="i-CfgkkPqGvTM2sWfh9C6Nnm">
            I kapitel 2, avsnittet Tillväxt och utveckling i Afrika, säger
            man förvisso att sociala klyftor [riskerar] att skapa spänningar
            som i sin tur hotar tillväxtens förutsättningar. Ett resonemang
            kring detta hade varit intressant, men man väljer i stället att
            snabbt avsluta diskussionen genom att konstatera att den nuvarande
            utvecklingen inger regeringen stort hopp. Budskapet är genomgående
            att ekonomisk tillväxt bekämpar fattigdom och höga tillväxtsiffror
            indikerar utveckling.
          </p>
          <p xml:id="i-QUeFVUQd1N1nbVXiCA5QWP">
            Vänsterpartiet kan inte ställa upp på en sådan förenklad bild
            av verkligheten. Vi anser att det är ett misstag av regeringen
            att lägga så liten tyngd på vikten av fördelningspolitik. Ekonomisk
            tillväxt i sig är inte så intressant eftersom den ensam inte kommer
            att lösa fattigdomsproblemet. En förutsättning är att resurser
            omfördelas: Det behövs medvetna strategier från afrikanska stater,
            biståndsgivare och internationella aktörer, men också ett stöd
            för oberoende fackliga organisationer i Afrika som skulle kunna
            spela en avgörande roll i arbetet med en mer rättvis fördelning
            av resurserna inom Afrika. Även med en hög tillväxt är risken
            stor att en ytterst begränsad del av medlen når de fattigaste,
            som i vissa delar av Afrika kan utgöra mycket stora delar av befolkningen.
            Ett exempel på detta är Angola, där den ekonomiska tillväxten
            det senaste året legat på 14 % och statsbudgeten har ökat med
            183 % sedan 2005. Tillväxten har dock inte avspeglat sig i den
            sociala utvecklingen. Mer än vart fjärde barn dör fortfarande
            före fem års ålder, vilket är näst högst i världen, och undernäringen
            ligger på en nivå som är jämförbar med södra Sudans. Till detta
            förhåller sig regeringen mycket okritisk. Man nämner knappt med
            något ord att en fördelningspolitik, i kombination med kunskap,
            är nödvändig om tillväxten ska vara till godo för fler än få.
          </p>
          <p xml:id="i-QLio6YNCz6QsDiZSHWwNDQ">
            Det är ett faktum att stora delar av Afrika inte kommer att uppnå
            FN:s åtta millenniemål om utvecklingen fortsätter som i dag, men
            regeringen väljer alltså trots detta att oreflekterat se en procentuell
            tillväxt som den viktigaste delen av fattigdomsbekämpning. Inom
            ramen för ekonomiskt samarbete måste arbetet med en jämnare och
            mer rättvis fördelning av resurser inom Afrika vara en central
            och bärande del. Detta bör riksdagen som sin mening ge regeringen
            till känna.
          </p>
          <head xml:id="i-2erctV1LqJ2fAoYHcHams2" type="h2">
            EPA-avtal
          </head>
          <p xml:id="i-GveiyaHDNgAT48mH5sKRFJ">
            Med hänvisning till att afrikanska levnadsförhållanden har förbättras
            och tillväxten tilltagit vill regeringen bedriva en Afrikapolitik
            där Afrika har full del i det globala politiska och ekonomiska
            samarbetet. Vid ett flertal tillfällen påpekar man att det är
            möjligheten att dra nytta av globaliseringens potential som ska
            utveckla de afrikanska ekonomierna. Inte minst är det EPA-avtalen
            som kommer att utgöra ett kraftfullt instrument för ökad handel
            och investeringar. Ökad handel kan avtalen säkert leda till, men
            frågan är vem denna handel kommer att gynna.
          </p>
          <p xml:id="i-GQ2RQrT475SLZtYPkd8uqW">
            Att Afrika har full del i det globala politiska och ekonomiska
            samarbetet är i sig naturligtvis positivt. Om avtalen innebär
            att alla konkurrerar på samma villkor i denna globalisering har
            man glömt bort att det ekonomiska samarbetet faktiskt sker på
            olika villkor, hur lite man än önskar att det vore så. Försök
            att ingå ömsesidiga avtal mellan regioner med så olika ekonomiska
            förutsättningar som EU och AVS-länderna i Afrika har visat sig
            vara en ekvation som inte går ihop.
          </p>
          <p xml:id="i-W1Yu4ZfYuyySeboqGDvfAC">
            Regeringen hävdar i skrivelsen att EPA-avtalen är baserade på
            ömsesidig respekt och inte minst tillvaratar afrikanska utvecklingsintressen.
            Vänsterpartiet menar att detta inte stämmer. Kritiken har varit
            massiv från de afrikanska staterna, man har inte upplevt den ömsesidiga
            respekt som regeringen talar om, i stället menar man att EU på
            olika sätt försökt påtvinga Afrika ett handelsavtal man aldrig
            velat ha. Om de ekonomiskt svaga AVS-länderna i Afrika tvingas
            att handla med länderna i Europeiska unionen på samma villkor
            som alla andra länder innebär det ett kraftigt inkomstbortfall
            för dem.
          </p>
          <p xml:id="i-B3KQiJvSK53wNKA73Uzw2x">
            D en inkomstförlust som de afrikanska AVS-länderna kommer att
            drabbas av om man förlorar sina tidigare handelsfördelar kommer
            att innebära ett allvarligt hot mot flera av länderna. För Afrikas
            del skulle ett sådant inkomstbortfall betyda att man förlorar
            lika mycket på uteblivna handelsfördelar som hela EU-biståndet
            till Afrika. Vi anser att Sverige i stället bl.a. borde verka
            för att EU-kommissionen i större utsträckning lyssnar på de afrikanska
            staternas synpunkter i förhandlingarna om handelsavtal. Se vidare
            Vänsterpartiets motion 2007/08:U225.
          </p>
          <head xml:id="i-XfQ4QAGwyQCS9bxMBYa1oy" type="h2">
            Korruption
          </head>
          <p xml:id="i-74vFLFLgHNruNEFaQKPVRQ">
            Storskalig korruption är ofta knuten till internationella affärer.
            Vanligen är det bestickaren som tar initiativ och drar den största
            fördelen av en muttransaktion. I kampen mot korruption räcker
            det därför inte med att straffa dem som tar emot mutor. Man måste
            också fråga varifrån pengarna kommer.
          </p>
          <p xml:id="i-9wi1F4Tq7AmALHQZiYcgmw">
            Regeringens skrivelse trycker starkt på att Sverige ska stödja
            afrikanska länder att själva ta ansvar för korruptionsbekämpningen.
            Det är förvisso bra, men det är ett problem att man helt väljer
            att inte nämna bestickarens ansvar. Vänsterpartiet menar att en
            framgångsrik strategi kräver att man ser att korruption förutsätter
            att både en givare och en tagare måste se sin del i korruptionen
            i Afrika. I dag finns dessutom förutsättningar för krafttag i
            en bred allians, där inte bara det officiella Sverige utan också
            företag och näringslivsorganisationer kan spela en viktig roll.
            OECD har antagit en konvention mot bestickning av utländska offentliga
            företrädare. Om ett OECD-land följer konventionen kan bestickningsbrott
            beivras vid det egna landets domstolar, oavsett var brottet begåtts.
          </p>
          <p xml:id="i-CVbDJDtV9kj82iEo1UA9ZJ">
            Skrivelsen bör i betydligt större utsträckning rikta uppmärksamhet
            och åtgärder mot korruptionens källa, dvs. oftast den rika delen
            av världen då det gäller fall av grov bestickning. Detta bör riksdagen
            som sin mening ge regeringen till känna.
          </p>
          <head xml:id="i-9Pa8qWW7Z9NH1rUMgcQ5cV" type="h1">
            Mänskliga rättigheter
          </head>
          <p xml:id="i-LYtvN6tgnqdTufkaJ2Eaym">
            Regeringens beskrivning av hur demokratins spridning på den afrikanska
            kontinenten har ökat de senaste tio åren är korrekt. Förutsättningarna
            för det civila samhället har förbättrats något, och fler fria
            val har genomförts. Naturligtvis finns undantag och några av dessa
            omnämns också i skrivelsen. Vänsterpartiet håller med regeringen
            om att främjandet av demokrati och respekt för de mänskliga rättigheterna
            är en förutsättning för en hållbar och rättvis utveckling. Likaså
            att en grundpelare i svensk utrikespolitik ska vara att bekämpa
            alla former av förtryck, främja demokrati och respekt för de mänskliga
            rättigheterna och folkrätten. Vi tycker självklart också att det
            är positivt att regeringen vill verka för stärkta mänskliga rättigheter
            och demokratiska strukturer i Afrika.
          </p>
          <p xml:id="i-U56DTJTSZLEjbvgApiNd63">
            Mötesfrihet, organisationsfrihet, strejkrätt, yttrandefrihet
            samt allmänna, fria och hemliga val är nödvändiga beståndsdelar
            i varje demokratiskt samhälle. Detta är mä nskliga rättigheter
            som inte får kränkas. Men mänskliga rättigheter, enligt FN-deklarationen,
            behandlar inte enbart demokratiska fri- och rättigheter. Lika
            stor vikt läggs vid sociala framsteg, förbättrade levnadsvillkor
            och mäns och kvinnors lika rättigheter. Det innebär att rätten
            till arbete, utbildning, bostad, vård etc. är nödvändig för ett
            människovärdigt liv och ett demokratiskt samhälle. Fattigdom är
            ett brott mot mänskliga rättigheter, och kvinnor och flickor är
            överrepresenterade bland de allra fattigaste i Afrika. Att 1 av
            22 kvinnor dör av graviditets- eller förlossningsrelaterade skador
            är ett brott mot mänskliga rättigheter.
          </p>
          <p xml:id="i-JXMEwFE7nZbDTwG15ZCmm7">
            I inledningen till stycke 4.3, Demokrati och mänskliga rättigheter
            förutsättningar för utveckling, citerar regeringen delar av FN:s
            konvention om mänskliga rättigheter och nämner därmed även den
            mer socialt inriktade delen av konventionen. Tyvärr återkommer
            man efter detta inte mer till denna aspekt av rättigheterna, varken
            då det gäller problemanalys eller då det gäller åtgärder, något
            som Vänsterpartiet beklagar.
          </p>
          <p xml:id="i-SCW6HeNLcTpi4She4MWSmh">
            Av denna anledning blir det t.ex. svårt att förstå vilka kriterier
            regeringen sätter upp när man talar om att man ska undersöka möjligheterna
            till partnerskap med länder som uppnått en god nivå på demokrati
            och respekt för mänskliga rättigheter. Det framgår inte hur brist
            på utbildning, bostäder, mat etc. påverkar det partnerskap som
            regeringen talar om.
          </p>
          <p xml:id="i-CtYxhdu4yVnpHU3P1qfeH8">
            Ett framgångsrikt arbete med att stärka respekten för de mänskliga
            rättigheterna måste baseras på insikten att mänskliga rättigheter
            är odelbara och universella och inte kan behandlas som ett smörgåsbord.
            Sverige bör därför i alla strategier som rör mänskliga rättigheter
            i Afrika utgå från FN:s allmänna deklaration om de mänskliga rättigheter
            och MR-konventioner som inkluderar såväl politiska som ekonomiska
            och sociala rättigheter. Det bör riksdagen som sin mening ge regeringen
            till känna.
          </p>
          <head xml:id="i-WXxyee6C8ccB9owgsUTdGd" type="h1">
            Fred och säkerhet
          </head>
          <p xml:id="i-4B3T5NGj5YLFBCLniG3z9P">
            I skrivelsens avsnitt 4.2, Fred och säkerhet i en ny regional
            kontext, skriver regeringen att ansvaret för att skapa fred och
            säkerhet och skydda den afrikanska befolkningen är i första hand
            de afrikanska regeringarnas. Detta är självklart sant, men regeringen
            väljer samtidigt att blunda för omvärldens ansvar för fred och
            säkerhet i Afrika. Man nämner inte med ett ord att en stor del
            av de vapen som möjliggör konflikter i Afrika tillverkas utanför
            Afrika. Inte heller nämner man att icke-afrikanska länder och
            företag varit, och är, starkt pådrivande bakom konflikter i Afrika.
            Ett av flera exempel på detta är USA:s militära och politiska
            stöd till Etiopiens anfallskrig mot Somalia 2006 och flera multinationella
            gruvföretags djupa inblandning i inbördeskriget i Demokratiska
            republiken Kongo. I ett svenskt arbete för fred och säkerhet i
            Afrika bör Sverige prioritera arbetet med ett restriktivare regelverk
            för vapenhandel, både som enskilt land och inom EU, samt arbetet
            med att upprätthålla existerande vapenembargon. Det bör riksdagen
            som sin mening ge regeringen till känna.
          </p>
          <p xml:id="i-FLFosRYZCcAUxVFkNf42hg">
            I dag har en rad organisationer ansvar för upprätthållandet av
            säkerheten i Afrika, vilket regeringen redogör för i skrivelsen.
            EU har med FN-mandat genomfört militära insatser i Demokratiska
            republiken Kongo och i dag i Tchad. Den Västafrikanska regionala
            samarbetsorganisationen Economic Community of West African States
            (Ecowas) genomförde 19901997 en militär insats i Liberia. SADC
            intervenerade i Lesotho i slutet av 1980-talet och Afrikanska
            unionen har i dag en fredsfrämjande insats i såväl Darfur som
            Somalia.
          </p>
          <p xml:id="i-2GsRZMzsuxu62t4fRmGa5F">
            Att andra organisationer än FN genomför militära insatser är
            inte oproblematiskt, det visar erfarenheterna från bl.a. Liberia
            och Lesotho. Ett grundkrav borde vara att alla insatser sker inom
            folkrättens ramar och med FN-mandat; detta nämns dock inte i regeringens
            skrivelse. Det borde vara en självklarhet att Sverige verkar för
            att alla militära insatser i Afrika sker inom folkrättens ramar
            och med FN-mandat. Detta bör riksdagen som sin mening ge regeringen
            till känna.
          </p>
          <head xml:id="i-7jHPA5oUXA6JyCs7a7fh9A" type="h1">
            Skuldavskrivningar
          </head>
          <p xml:id="i-BkVFBab3D2saQGSzhHhwfE">
            I skrivelse 2007/08:67 nämner regeringen med ytterst få ord den
            djupa skuldsättning som många afrikanska länder befinner sig i.
            I stället väljer man att som hastigast konstatera att många högt
            skuldsatta länder i Afrika har fått betydande skuldlättnader,
            bl.a. av sina skulder till Internationella valutafonden (IMF)
            och Världsbanken.
          </p>
          <p xml:id="i-KZYXCTf41G9Uc94Naadjyo">
            Det stämmer att stora skuldavskrivningar har gjorts för flera
            länder i Afrika. Vänsterpartiet menar dock att detta på intet
            sätt är tillräckligt och att regeringen ser alltför lätt på denna
            problematik i skrivelsen.
          </p>
          <p xml:id="i-BCCaeT3dtXqzHav934H8As">
            Den skuldsättning som många afrikanska länder fastnat i riskerar
            att omöjliggöra satsningar på utbildning, hälsovård och infrastruktur,
            vilket utgör ett avgörande hinder för utveckling. Vänsterpartiet
            anser att det är först efter att en total avskrivning har skett
            som de verkliga biståndsåtgärderna kan komma in i bilden. Omfattande
            skuldavskrivningar kombinerat med ökat bistånd är således en förutsättning
            för utvecklingen i Afrika. Skrivelsen bör därför tydliggöra att
            Sverige har för avsikt att verka för en total och villkorslös
            skuldavskrivning för alla de LDC-länder (Least Developed Countries)
            som ligger inom Afrikas gränser. Detta bör riksdagen som sin mening
            ge regeringen till känna.
          </p>
          <p xml:id="i-4Wf1RFDh4b4ino9pmmMBTJ">
            Många av de skulder som de afrikanska länderna tyngs av är dessutom
            s.k. illegitima skulder, beviljade under diverse tveksamma omständigheter.
            Ett typexempel på en sådan skuld var de fordringar på Liberia
            som Sverige avskrev i budgeten för 2007. Fordringarna bestod till
            större delen av krediter som uppstod 1979 när den liberianska
            armén inhandlade tre kustbevakningsbåtar från Karlskrona varv.
            År 1979 var Liberia en genomkorrumperad enpartistat under president
            William Richard Tolbert Jr:s styre, där majoriteten av befolkningen
            i praktiken var utestängd från beslutsfattande och samhällsservice.
            Sverige var fullt medvetna om att denna försäljning inte skulle
            komma befolkningen i Liberia till del, och skulden var därför
            att betrakta som illegitim.
          </p>
          <p xml:id="i-QrnNFKS7Tgnq6NGmN2bE6n">
            Eftersom Afrikas skulder till Sverige i dag är marginella borde
            regeringens skrivelse innefatta ett avsnitt som syftar till att
            Sverige inom ramen för IMF, Världsbanken, FN, de regionala utvecklingsbankerna
            och Parisklubben ska verka för att alla illegitima skulder i Afrika
            skrivs av. Detta bör riksdagen som sin mening ge regeringen till
            känna.
          </p>
          <head xml:id="i-KUx9wf9KS7VyHGDih22Agp" type="h1">
            Biståndet
          </head>
          <p xml:id="i-FRMcwC3QigxpfoToCs2C8o">
            Regeringens överordnade mål för biståndspolitiken är att bekämpa
            fattigdom och skapa förutsättningar för fattiga människor att
            själva förändra sina levnadsvillkor.
          </p>
          <p xml:id="i-7vB78mkUui6nhh3Fnicqns">
            I skrivelsen tar man upp olika aspekter på afrikanernas möjligheter
            att uppnå millenniemålen och även föra en hållbar klimatpolitik.
            Man nämner däremot inget om de brister som den rika världen uppvisar
            då det gäller samma mål. Framstegen för millenniemål 8, som behandlar
            just den rika världens åtagande, är betydligt färre än framstegen
            i de fattiga länderna. Enligt Världsbanken är det alltmer osannolikt
            att den rika världen ska hålla sina löften om att öka det långsiktiga
            utvecklingsbiståndet där fattigdomsbekämpning är målet.
          </p>
          <p xml:id="i-6FbN1e23BarDbFEfvJXtBt">
            Även i samband med skrivelsens korta rader om biståndet undviker
            regeringen att alls nämna detta problem. Det finns dock all anledning
            att vara kritisk mot den rika världen, inklusive Sverige, i detta
            avseende.
          </p>
          <p xml:id="i-Vu4xiETDSjkLXr6QKPAJEH">
            Av världens totala bistånd får de 63 fattigaste länderna i världen
            sammantaget mindre än hälften av medlen. Av dessa länder ligger
            majoriteten i Afrika.
          </p>
          <p xml:id="i-LUJKvfga5WJ8nYVQRaAtA7">
            Om de rika länderna ska kunna leva upp till sina löften måste
            stora ökningar i reda pengar till inom biståndet. Det gäller inte
            minst om G 8-ländernas löfte om att en fördubbling av biståndet
            till Afrika ska ske innan 2010 ska infrias. Den svenska regeringen
            har inte tidigare visat att man prioriterar denna fråga, och inte
            heller i skrivelsen diskuteras ämnet. Man säger bara kortfattat
            att biståndet till Afrika ökar. OECD:s biståndsorgan DAC spår
            tvärtom att det totala biståndet kommer att minska och menar att
            allt pekar på att denna nedgång kommer att åtföljas av en nedgång
            till de fattigaste länderna i Afrika. De ökningar som hittills
            tillkommit i biståndsflödet har till stor del handlat om skuldavskrivningar.
            Vänsterpartiet anser att skuldavskrivningar i själva verket inte
            har något med bistånd att göra, och posten ska därför inte heller
            belasta biståndsramen i framtiden, i synnerhet eftersom skuldavskrivningarna
            inte på något sätt ligger i linje med den politik som fastslagits
            i FN:s millenniemål och i de svenska biståndsmålen. Se vidare
            Vänsterpartiets motion Internationell utvecklingspolitik 2007/08:U279.
          </p>
        </div>
        <div xml:id="i-25XJWK4iRwVyzgAkofCG7W" type="signatureBlock">
          <list xml:id="i-9t7i46ofn58p58VuSdstEV">
            <item xml:id="i-RsJbAEiQDwvWvvS1YHWNy9" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-EQ6nxVnB6uj2CgRK7HS36y" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-Pvkx4FQXujjfWyxe1cjwZs" who="i-548HUVvKe8n48M3pQmFeUC" type="signature">
              Amineh Kakabaveh (v)
            </item>
            <item xml:id="i-8kj1z96Lrk8y2cXPvWUmHb" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-JRjuBxP5Zym2EViVgkWAkQ" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-8hVpExiwxJ8tHYCChtSQpW" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
