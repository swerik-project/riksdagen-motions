<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00381">
  <teiHeader>
    <fileDesc>
      <titleStmt>
        <title>Utgiftsområde 10 Ekonomisk trygghet vid sjukdom och funktionsnedsättning</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 10 Ekonomisk trygghet vid sjukdom och funktionsnedsättning</title>
          <idno type="rdwebb">H002Sf381</idno>
          <rs type="number">Sf381</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf381/text</ref>
          <ref type="dokument_url_html">http://data.riksdagen.se/dokument/H002Sf381</ref>
          <ref type="dokumentstatus_url_xml">http://data.riksdagen.se/dokumentstatus/H002Sf381</ref>
          <ref type="doc">http://data.riksdagen.se/fil/114F6841-181A-4814-8CE8-A07E3850EC98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wvnh6EgmLscsmBYyDUtGL7" type="signed"/>
        <correspContext corresp="i-Wvnh6EgmLscsmBYyDUtGL7">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-SA8UxFhjAuPobYWN8Y2Qep"/>
        </correspContext>
        <correspAction type="registration" xml:id="i-C2a59EC9dg5BuX6LPBCJWB">
          <date when="2012-10-15"/>
        </correspAction>
        <correspAction type="transfer" xml:id="i-L6hZ7kaHWSCbWa6DNgnXd1">
          <date when="2012-10-15"/>
        </correspAction>
        <correspAction type="submission" xml:id="i-LKZexpk18EoR46p4nJXN31">
          <date when="2012-10-05"/>
        </correspAction>
        <correspAction type="assigned" xml:id="i-EN7sDkmpVr9iwEXpUSEcu1"/>
        <correspContext corresp="i-EN7sDkmpVr9iwEXpUSEcu1">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9fUXqFciWjmRC8mSQKdcaY">
            Förslag till riksdagsbeslut
          </head>
          <list style="ol">
            <item xml:id="i-CRi1TkQGztpqxRHQxKrSwp">
              Riksdagen tillkännager för regeringen som sin mening vad som
              anförs i motionen om en generell sjukförsäkring.
            </item>
            <item xml:id="i-YFuU3PgHF6dVdeYWS8NncV">
              Riksdagen tillkännager för regeringen som sin mening vad som
              anförs i motionen om en arbetslinje värd namnet.
            </item>
            <item xml:id="i-4gtR7xxiMF5NVfQ331cGxd">
              Riksdagen tillkännager för regeringen som sin mening vad som
              anförs i motionen om riktiga rehabiliteringsåtgärder för återgång
              i arbete.
            </item>
            <item xml:id="i-9qUysgBhxgGsiyf2uwBw6J">
              Riksdagen tillkännager för regeringen som sin mening vad som
              anförs i motionen om att ta till vara och vidareutveckla de erfarenheter
              som finns om finansiell samordning.
            </item>
            <item xml:id="i-AXvnMmG5KS9kUjibZDUfVW">
              Riksdagen tillkännager för regeringen som sin mening vad som
              anförs i motionen om den framtida finansieringen av samordningsförbunden.
            </item>
            <item xml:id="i-8tGcHqoLfVBt76jLQry7hY">
              Riksdagen tillkännager för regeringen som sin mening vad som
              anförs i motionen om förrehabilitering.
            </item>
            <item xml:id="i-E7kJe6msGSfipqDKWP2mhL">
              Riksdagen tillkännager för regeringen som sin mening vad som
              anförs i motionen om den arbetslivsinriktade rehabiliteringen.
            </item>
            <item xml:id="i-DvKHLXHoTtJv5ent4uwWFS">
              Riksdagen tillkännager för regeringen som sin mening vad som
              anförs i motionen om arbetsgivarens ansvar för åtgärder på arbetsplatsen.
            </item>
            <item xml:id="i-NBxzznB31D6ZteVaNUyL5e">
              Riksdagen tillkännager för regeringen som sin mening vad som
              anförs i motionen om att det förebyggande arbetsmiljöarbetet måste
              utvecklas. 1
            </item>
            <item xml:id="i-TD3B3uSPyrjpNTrdpJAkX6">
              Riksdagen tillkännager för regeringen som sin mening vad som
              anförs i motionen om arbetsmarknadens parters engagemang för att
              stödja sjukskrivna att snabbt komma tillbaka till arbete. 1
            </item>
            <item xml:id="i-FKSS9wcq9DPV7T7hThWHSy">
              Riksdagen tillkännager för regeringen som sin mening vad som
              anförs i motionen om kvinnors ohälsa.
            </item>
            <item xml:id="i-D4ep9eWs4CL2ge4s7Xp8R2">
              Riksdagen tillkännager för regeringen som sin mening vad som
              anförs i motionen om att den bortre tidsgränsen i sjukförsäkringen
              ska tas bort.
            </item>
            <item xml:id="i-NoKiorcmLg2bHY9rkCjNFL">
              Riksdagen tillkännager för regeringen som sin mening vad som
              anförs i motionen om behovet av tidsgränser som garanterar människor
              insatser.
            </item>
            <item xml:id="i-9cbJ2rueUwigfTz72U7PFB">
              Riksdagen tillkännager för regeringen som sin mening vad som
              anförs i motionen om ett stegvis höjt tak i sjukförsäkringen till
              10 prisbasbelopp och i ett första steg till 8 prisbasbelopp nästa
              år.
            </item>
            <item xml:id="i-CQynxnc3rWcAhCSdbVvK7A">
              Riksdagen tillkännager för regeringen som sin mening vad som
              anförs i motionen om 80 procent i ersättning under hela sjukperioden.
            </item>
            <item xml:id="i-TQtqjHqBr4CyCrdnCUudDp">
              Riksdagen tillkännager för regeringen som sin mening vad som
              anförs i motionen om avskaffat sjuklöneansvar.
            </item>
            <item xml:id="i-TNhecrszmttzkeW6kixNpZ">
              Riksdagen tillkännager för regeringen som sin mening vad som
              anförs i motionen om situationen för de försäkringslösa.
            </item>
            <item xml:id="i-XDQobaknPmprYbfqWVFM5S">
              Riksdagen tillkännager för regeringen som sin mening vad som
              anförs i motionen om arbetsförmågeprövningen.
            </item>
            <item xml:id="i-RHP5VonNhfVToozucmYQvG">
              Riksdagen tillkännager för regeringen som sin mening vad som
              anförs i motionen om arbetsskadeförsäkringen.
            </item>
            <item xml:id="i-YKdtmUk5frubu6kEipu17f">
              Riksdagen tillkännager för regeringen som sin mening vad som
              anförs i motionen om graviditetspenning för egenföretagare.
            </item>
            <item xml:id="i-VfztKuwMMyp4mgptMQ2NBX">
              Riksdagen tillkännager för regeringen som sin mening vad som
              anförs i motionen om Försäkringskassans handläggning.
            </item>
            <item xml:id="i-9Qz5ooBtVjRCJ8acYad9Pe">
              Riksdagen tillkännager för regeringen som sin mening vad som
              anförs i motionen om Försäkringskassans servicekontor.
            </item>
            <item xml:id="i-MWPFPJzQGKmV6cKKoP4KiP">
              Riksdagen anvisar med följande ändringar i förhållande till regeringens
              förslag anslagen under utgiftsområde 10 Ekonomisk trygghet vid
              sjukdom och funktionsnedsättning enligt tabell 1 i motionen.
            </item>
          </list>
          <p xml:id="i-Nv7JHmrxgxAeqxs8sSbL8E">
            1 Yrkandena 9 och 10 hänvisade till AU.
          </p>
        </div>
        <div type="motContent">
          <head type="h1" xml:id="i-Km7EZozVs1egqMyVdNJ4xt">
            Motivering
          </head>
          <head type="h1" xml:id="i-2th17Jg5UE1kJMTmP7eN3m">
            Tabell 1
          </head>
          <table>
            <row xml:id="i-6Uj28Ehp3pT4U2pKnL9x7f">
              <cell>
                Anslag
              </cell>
              <cell>
                Regerings förslag
              </cell>
              <cell>
                Anslagsförändring
              </cell>
            </row>
            <row xml:id="i-GwE3LJ4HW8QKZqXCqTHV1P">
              <cell>
                1:1
              </cell>
              <cell>
                Sjukpenning och rehabilitering m.m
              </cell>
              <cell>
                27 041 051
              </cell>
              <cell>
                +1 850 000
              </cell>
            </row>
            <row xml:id="i-T9rfQaVCusU4KmoJNLzzsC">
              <cell>
                Höjt tak till 8 prisbasbelopp och 80 procents ersättningsnivå  utan bortre tidsgräns för sjukpenning, rehabilitering, följdeffekt a-kassa
              </cell>
            </row>
            <row xml:id="i-6619wMp6yYStdKqWXECure">
              <cell>
                Nytt anslag
              </cell>
              <cell>
                +3 100 000
              </cell>
            </row>
            <row xml:id="i-P3FJZ62WXxVd4yu8yfmj1j">
              <cell>
                Avskaffad andra sjuklönevecka
              </cell>
            </row>
            <row xml:id="i-PZfb1rTevjtFBfUanCFEVy">
              <cell>
                Summa
              </cell>
              <cell>
                94 422 116
              </cell>
              <cell>
                +4 950 000
              </cell>
            </row>
          </table>
          <head type="h2" xml:id="i-BoMNVH91vzJLTuSWABu2ta">
            Generella och allomfattande socialförsäkringar en genial idé
          </head>
          <p xml:id="i-SUEAcezAmTrrP9pou3a8S2">
            Sjukförsäkringen bygger på den grundläggande principen att alla
            är med och bidrar till en gemensam försäkring och att alla har
            samma rätt att få del av den när och om man behöver. Vi finansierar
            den gemensamt genom arbete och avgifter på lönen och alla kan
            lita på att den träder in när man behöver. Vi betalar när vi är
            friska och får tillbaka när vi är sjuka, vi betalar inte mer för
            att vi arbetar i yrken där risken är större att vi drabbas av
            sjukdom eller arbetsskada. Vi betalar in i förhållande till inkomst
            och får också tillbaka för att täcka upp för inkomstbortfall.
            En allmän sjukförsäkring har särskild betydelse för många kvinnor
            som arbetar i yrken där risken att bli sjuk är hög.
          </p>
          <p xml:id="i-Q2Bd9RFmByZ1p2cZK8Z2yG">
            En väl fungerande sjukförsäkring är dessutom bra för tillväxten.
            Trygga människor vågar ta initiativ, starta företag, byta jobb
            och utbilda sig. Det tjänar vi alla på.
          </p>
          <p xml:id="i-82AGA9Ehupjuh5byzqDUGP">
            Sjukförsäkringen ska fungera för alla de sjukdomar och skador
            människor kan råka ut för. Det gäller till exempel den som blivit
            sjuk på grund av sitt arbete, den som brutit benet, den som har
            mycket komplexa problem och behöver stöd från många håll, den
            som tvingas genomgå en tuff och långvarig cancerbehandling och
            den som är kroniskt sjuk och vars arbetsförmåga varierar över
            tid.
          </p>
          <p xml:id="i-BCeotZDKavrBhbUXKb6Xm3">
            En förutsättning för att socialförsäkringarna ska vara hållbara
            är att arbetslinjen förstärks och upprätthålls. Alla som kan ska
            arbeta. Människor måste i tid erbjudas ett stöd som är individuellt
            anpassat och som förmår öka förutsättningarna för den enskilde
            att återgå till arbete, i en eller annan form. En väl fungerande
            arbetslinje förutsätter inte bara insatser från den enskildes
            sida utan också från samhällets. Den moderatledda regeringen har
            förändrat sjukförsäkringen i grunden. Försämringarna är inte bara
            orättfärdiga eftersom de drabbar de mest utsatta, de äventyrar
            också själva tilltron till den gemensamma försäkringen. När människor
            inte längre litar på att försäkringen träder in och ger en rimlig
            ersättning när de blir sjuka känner sig de som har råd tvungna
            att teckna kompletterande försäkringar. På så sätt luckras det
            generella systemet, som vi alla tjänar på, upp. Vi får en ökad
            privatisering av trygghetssystemen och en minskad riskutjämning.
            De som har råd och möjlighet tvingas ta kompletterande försäkringar,
            andra får acceptera en utveckling där sjukdom riskerar att leda
            till tuff ekonomisk omställning.
          </p>
          <p xml:id="i-2SiKNEveQodfAN7xEG3HG4">
            Alla människor löper risk att drabbas av långvarig sjukdom, skada,
            funktionshinder eller arbetslöshet. De flesta blir gamla, men
            ingen vet i förväg hur gammal. Vissa har förmånen att vara och
            få förbli friska och ha ett arbete under i princip hela sin aktiva
            ålder, medan andra råkar ut för ohälsa eller arbetslöshet som
            leder till att försörjningsförmågan faller bort. Ingen kan dock
            på förhand veta huruvida hon eller han kommer att drabbas.
          </p>
          <p xml:id="i-7cqCUdUfmbqTfMF6TQc17G">
            Risken att råka ut för sjukdom eller arbetslöshet är inte jämnt
            fördelad. Det spelar roll vilken familj man råkar vara född i,
            vilken utbildning man har, var man bor och vad man jobbar med.
            Vi har valt att ha ett försäkringsskydd som omfattar alla, ersätter
            inkomstbortfall och är solidariskt finansierat. När alla är med
            och delar på riskerna blir avgiften till försäkringen lägre än
            om var och en skulle klara sig själv. Men ett system där var och
            en löser sin egen försäkring skulle inte bara bli dyrt, en del
            människor skulle, på grund av funktionshinder eller sjukdom, inte
            ens få någon försäkring. Det gäller också personer som jobbar
            i vissa arbetsmiljöer eller i branscher med hög risk för skador,
            sjukdomar eller arbetslöshet.
          </p>
          <p xml:id="i-9Lt9LZNx5iH2D48VnB817R">
            Vi socialdemokrater accepterar inte en utveckling där människor
            slås ut från arbetslivet på grund av sjukdom eller skada. Arbetslivet
            måste vara så utformat att vi orkar arbeta ett helt arbetsliv
            och dessutom kan kombinera det med familj och fritid. Arbetslivets
            krav måste möta den enskildes förutsättningar och förmåga. Det
            vinner både den enskilde och arbetsgivaren på. Människor som mår
            bra presterar också bättre. Vi vill investera i en arbetslinje
            som är värd namnet. Vårt alternativ är en sjukförsäkring som både
            ger ekonomisk trygghet och erbjuder rehabilitering som ger reella
            möjligheter att återkomma i arbete.
          </p>
          <p xml:id="i-Tbo1iujoyKE9Xe6D9v3nrY">
            Detta står i skarp kontrast till det systemskifte som regeringen
            genomfört. Regeringens fokus ligger på tidsgränser och ensidiga
            krav på individen, inte på aktivt stöd som gör det möjligt att
            arbeta igen. De administrativa tidsgränserna, som regeringen kallar
            rehabiliteringskedjan, är i själva verket en utsorteringskedja.
            Det är uppenbart att den moderatledda regeringen inte har löst
            några problem utan snarare skapat nya. Alltför många har blivit
            kvar i sjukförsäkringen för länge utan att få stöd att snabbt
            komma tillbaka till arbete. För många har försäkringen blivit
            en långvarig försörjning istället för en väg tillbaka till arbete.
            Inte minst rehabiliteringen är ett eftersatt område. Alltför många
            har fått aktivitets- och sjukersättning utan att först ha fått
            en verklig chans att delta i arbetslivet. Dålig samverkan, byråkrati
            och krångliga regelverk gör att människor kommer i kläm och inte
            får det stöd de har rätt till.
          </p>
          <p xml:id="i-B1Pi5pt9G6rQk7Vkru4PZz">
            Arbetslinjen ligger till grund för sjukförsäkringen och utgångspunkten
            är att alla människor har rätt, men också skyldighet, att efter
            sin förmåga bidra till arbetslivet. Sjukförsäkringen ska vara
            en brygga till återgång i arbete. Denna del av försäkringen behöver
            stärkas.
          </p>
          <head type="h2" xml:id="i-SH97YoyDD6BpRGpscXDHu3">
            En förstärkt arbetslinje varje arbetad timme är värdefull
          </head>
          <p xml:id="i-9ui8bDMpADU59ESfciuWNU">
            Arbete är grunden för den egna försörjningen och för att vi ska
            ha råd med den välfärd vi vill ha. Vi måste öppna nya möjligheter
            till arbete för personer som har svårt att orka ett heltidsjobb,
            eller som bara klarar en viss typ av jobb. Det måste bli lätt
            att bidra, oberoende av hur många timmar eller vilket jobb det
            handlar om. Varje arbetad timme behövs. Arbetslivet måste bli
            inkluderande.
          </p>
          <p xml:id="i-AbNT4n2aycVobuFnDyGnD7">
            Åtgärder för att människor ska kunna komma tillbaka i arbete
            ska sättas in utan dröjsmål. Det är Försäkringskassan som har
            ansvaret för att samordna rehabiliteringsinsatserna och den enskilde
            måste redan från början få tillgång till de rehabiliteringsinsatser
            som krävs, och ett individuellt anpassat stöd.
          </p>
          <p xml:id="i-8kiFFMeYw1CiuU7xJS3Lse">
            För den som inte kan återgå till sin tidigare arbetsplats eller
            till sitt tidigare yrke ska insatserna syfta till att hon eller
            han kan komma vidare till något nytt. Ju tidigare och närmare
            individen och arbetsplatserna åtgärderna sätts in, desto större
            är chansen för människor att komma tillbaka. När beslut fattas
            om de åtgärder som behövs för att individen ska kunna börja arbeta
            igen ska människan sättas i centrum. Med nuvarande regler har
            den enskilde ålagts allt ansvar. Det är inte en rimlig ordning.
            Inte minst arbetsgivarna har en central funktion i en rehabilitering
            värd namnet. Andra nyckelaktörer är Försäkringskassan, företagshälsovården,
            hälso- och sjukvården, arbetsmarknadens parter och Arbetsförmedlingen.
          </p>
          <p xml:id="i-TLcUWdNkdLGycpi79HZCoR">
            Det behövs mer insatser för en ökad omställningsförmåga och mer
            av snabb och väl fungerande rehabilitering. Regeringen har äntligen
            insett att rehabiliteringen är bristfällig. Det välkomnar vi,
            men det räcker inte. Därför vill vi utöka satsningen nästa år
            så att fler får tillgång till rehabilitering som hjälper dem tillbaka
            till jobb.
          </p>
          <p xml:id="i-hLXy3TGRteZiozk563njP">
            Människor med behov av stöd får inte hamna mellan myndigheternas
            stolar eller skickas fram och tillbaka utan att bli lyssnade på
            någonstans. Varje människas förmåga ska tas tillvara. Den som
            har komplexa behov eller nedsatt arbetsförmåga på grund av funktionshinder
            eller sjukdom ska ha rätt till stöd för att kunna jobba och bidra
            utifrån sina förutsättningar. Arbetsförmedlingen, Försäkringskassan,
            landstingen och de sociala myndigheterna ska samarbeta med individen
            i centrum och erbjuda kvalificerad handledning. Rehabilitering,
            utbildning, arbetsträning och andra insatser ska utformas utifrån
            individens behov, inte utifrån myndighetsgränser eller stuprörstänkande.
            Därför vill vi utveckla arbetet med finansiell samordning på rehabiliteringsområdet
            (Finsam). Genom Finsam får individen stöd och faller inte mellan
            stolarna. Vi ser även behovet av att utveckla fler individuellt
            anpassade vägar till arbetslivet för personer med komplexa behov
            av insatser. Vi kan dock konstatera att nuvarande finansiella
            samverkansförbund inte har en tillfredsställande långsiktig finansiering.
            I takt med att fler samordningsförbund bildas urholkas finansieringen
            av verksamheten. Regeringen bör återkomma med förslag om hur den
            framtida finansieringen av samordningsförbundens verksamhet kan
            säkerställas. En utvärdering av förrehabiliteringsprojekt på tio
            folkhögskolor (i samverkan med Försäkringskassan och Arbetsförmedlingen)
            visar på ett positivt resultat. Frågan om hur en verksamhet liknande
            förrehabiliteringsprojektet ska ges en mer permanent verksamhet
            bör därför utredas. Arbetslinjen stärks när personer som står
            långt från arbetsmarknaden får reella vägar tillbaka till den.
            Regeringens övertro på att försämrade ersättningar fungerar som
            drivkraft för att personer som drabbats av sjukdom ska återkomma
            till arbetsmarknaden har nåtts vägs ände.
          </p>
          <p xml:id="i-T1CDbE26oVN94iiLTp86ao">
            En förutsättning för att få fler tillbaka till arbete är en aktiv
            medverkan från arbetsplatserna. Ett positivt arbetsklimat innebär
            stora vinster i form av ökad närvaro, arbetstrivsel, ökad kvalitet
            och produktivitet. Tidiga insatser för att förebygga sjukskrivningar
            är bra, både mänskligt och företagsekonomiskt. För det är i arbetslivet
            man bäst vet vilka problemen är och hur de bäst kan lösas. Strategier
            för att skapa arbetsplatser där människor kan prestera och må
            bra måste åter bli en diskussion som förs i styrelserummen. Både
            det förebyggande och systematiska arbetsmiljöarbetet och hur man
            hanterar situationen när någon väl blivit sjuk måste prioriteras
            hårdare.
          </p>
          <p xml:id="i-SrdYvMfgh2TiHML1HExUan">
            Det förebyggande arbetsmiljöarbetet måste fortsätta att utvecklas.
            Arbetslivet ska vara utformat så att vi orkar arbeta ett helt
            arbetsliv. Arbetsmiljöarbetet måste stärkas på alla nivåer både
            förebyggande insatser och det systematiska arbetsmiljöarbetet
            behöver utvecklas och prioriteras. Seriös forskning behövs för
            att åstadkomma genomgripande förbättringar i arbetslivet. Arbetslivsforskningen
            behöver stärkas och få ett tydligt genusperspektiv.
          </p>
          <p xml:id="i-P68VtEhJ5wcNtDCVaLBL6C">
            Arbetslivet måste också öppnas även för den som inte i varje
            stund kan prestera fullt ut. Människor med funktionsnedsättningar
            måste ges en plats och tillåtas bidra efter sin förmåga.
          </p>
          <p xml:id="i-BgwsvAJq8vX41GSZRdVdtk">
            Parterna på arbetsmarknaden har under lång tid haft en mycket
            viktig funktion i att skapa stabilitet, inte bara vad gäller löneavtalen,
            utan också kring försäkringar och andra trygghetssystem. Vi vill
            bygga vidare på detta och stimulera parterna att, till exempel
            genom omställningsavtal, öka sitt engagemang för att stödja sjukskrivna
            att snabbt komma tillbaka till arbete.
          </p>
          <p xml:id="i-RkWFFREtsTP66zAStuNSJa">
            Det förutsätter en fungerande riskspridning mellan arbetsgivare
            och mellan branscher. Det behövs ekonomiska drivkrafter för parterna
            att ta på sig ett sådant ökat engagemang som omfattar såväl aktiva
            och tidiga insatser för de anställda som är långtidssjukskrivna,
            som stimulans till förebyggande insatser som förhindrar att ohälsa
            uppkommer. Vårt förslag om minskat sjuklöneansvar kan tillsammans
            med en utvecklad företagshälsovård bidra till att mer reell rehabilitering
            kommer till stånd och arbetslinjen i sjukförsäkringen stärks.
          </p>
          <head type="h2" xml:id="i-G6tJfnyoWNKuZWXw3D1LKd">
            Kvinnors ohälsa
          </head>
          <p xml:id="i-W5wez8VQqa8cYuexEYaqZq">
            Kunskapen om både ohälsa och lyckade rehabiliteringsinsatser
            är otillräcklig. Kvinnors ohälsa behöver uppmärksammas mer. Det
            faktum att kvinnor är överrepresenterade bland dem som anses ha
            diffusa diagnoser behöver belysas närmare. När det gäller arbetslivsinsatser
            och utveckling av rehabiliteringsinsatser behöver nya modeller
            utvecklas som bättre motverkar de skillnader mellan könen som
            vi idag ser på arbetsmarknaden och inom socialförsäkringen.
          </p>
          <head type="h2" xml:id="i-5W6vbwTQEQ3JCnWNjxcW8C">
            Ekonomisk trygghet vid sjukdom ingen blir frisk av att bli fattig
          </head>
          <p xml:id="i-EQ267XesUYyDe9WssUUNGK">
            Socialförsäkringarna förändras nu i snabb takt till att enbart
            garantera en grundläggande inkomsttrygghet för en majoritet av
            löntagarna. Det ser vi som det största hotet mot försäkringar
            som bygger på en solidarisk utjämning av risker. Ger inte den
            allmänna försäkringen alla en rimlig inkomsttrygghet kommer allt
            fler av dem som har låga risker för sjukdom och arbetslöshet,
            och möjlighet att betala, att känna sig tvingade att ta privata
            försäkringar. Ju mer man betalar vid sidan av den allmänna försäkringen
            och ju mindre den täcker av inkomstbortfallet, desto svalare blir
            intresset att vara med och betala gemensamt. De med låga inkomster
            och hög risk får använda en orimligt stor del av sin disponibla
            inkomst för att få motsvarade trygghet, i den mån man överhuvudtaget
            tillåts teckna försäkringar.
          </p>
          <p xml:id="i-8YrxEuasdR8Poc1ZbFZqbg">
            Vi vill se till att den som är sjuk och inte kan arbeta ska ha
            rätt till sjukpenning, även om han eller hon har varit sjuk en
            längre period. Därför föreslår vi att den bortre tidsgränsen i
            sjukpenningen tas bort. Tidsgränser i sjukförsäkringen bör ge
            människor rätt till insatser, inte innebära att sjuka personer
            kastas ut ur försäkringen. Vi vill att sjukförsäkringen ska ge
            ett reellt inkomstskydd så att de allra flesta verkligen får ut
            80 procent av sin inkomst i ersättning vid sjukdom. Därför är
            en höjning av taket centralt. På sikt vill vi höja taket i sjukpenningen
            till 10 prisbasbelopp. I ett första steg vill vi höja taket till
            8 prisbasbelopp 2013 och till 8,5 prisbasbelopp 2014. Vi vill
            också att ersättningen ska vara 80 procent under hela sjukdomsperioden.
            Ingen blir frisk för att han eller hon blir fattig. Förutsättningarna
            att fullt ut kunna delta i arbetslivsinriktad rehabilitering ökar
            inte om han eller hon samtidigt får en kraftig försämring av sin
            ekonomi. Regeringens ensidiga betoning av ekonomiska drivkrafter
            inom sjukförsäkringen har nått vägs ände.
          </p>
          <head type="h2" xml:id="i-2VzbcMFxLZiopuSy9743on">
            Sjuklöneansvaret
          </head>
          <p xml:id="i-GLrMDuhJ7bCMb7LSvgX24y">
            Arbetslinjen är en av de bärande principerna i sjukförsäkringen.
            Den som kan arbeta ska också göra det. Men den som är sjuk och
            därför inte kan arbeta ska ha rätt både till snabb rehabilitering
            tillbaka till arbete och ekonomisk trygghet under den tid det
            tar. För att människor ska ha en verklig möjlighet att komma tillbaka
            till arbete efter sjukdom krävs tillgång till rehabilitering av
            hög kvalitet. Parterna på arbetsmarknaden har under lång tid haft
            en mycket viktig funktion i att skapa stabilitet, inte bara vad
            gäller löneavtalen, utan också kring försäkringar och andra trygghetssystem.
          </p>
          <p xml:id="i-QRqk8WraYMgY686nNtDp3k">
            De grundläggande förutsättningarna för företagande behöver förbättras.
            För att underlätta för företag att våga ta steget och anställa
            måste hela samhället vara med och dela på riskerna. Det gäller
            inte minst risken för att den anställda blir sjuk. En undersökning
            som SKOP tagit fram på uppdrag av Företagarna visar att arbetsgivarnas
            ansvar för att betala sjuklön de två första veckorna av en sjukdomsperiod
            minskar företagens vilja att anställa. Enligt undersökningen har
            16 procent av företagen en eller flera gånger avstått från att
            anställa en person på grund sjuklöneansvaret. Vidare framgår att
            68 procent av företagen absolut eller kanske skulle bli positiva
            till att anställa en person med lång sjukhistoria om de slapp
            att betala sjuklön. Det är framför allt små och medelstora företag
            som hämmas i sina anställningsplaner av risken att dra på sig
            sjuklönekostnader.
          </p>
          <p xml:id="i-AaKMMsQ7n9YXtJVe3weccT">
            Därför föreslår vi att den andra sjuklöneveckan i sjukförsäkringen
            slopas och att arbetsgivarnas ansvar för att betala sjuklön därmed
            halveras. Förslaget beräknas försvaga de offentliga finanserna
            med 1,5 miljarder kronor per år.
          </p>
          <p xml:id="i-QzMtg2qy3e6bc1LXM6Uj2L">
            Förslaget väntas, om det genomförs, kunna bidra till att arbetsmarknadens
            parter ökar sitt engagemang för att stödja sjukskrivna att snabbt
            komma tillbaka till arbete, till exempel genom omställningsavtal.
            Det förutsätter en fungerande riskspridning mellan arbetsgivare
            och mellan branscher.
          </p>
          <head type="h2" xml:id="i-K43gDTVK17sNJNmbB3JiNo">
            Regeringen har skapat ett nytt samhällsproblem de försäkringslösa
          </head>
          <p xml:id="i-2D9o73vkHn8dAmpyYMcxGe">
            Regeringens hantering av sjukförsäkringen är ett hafsverk som
            drabbar enskilda människor hårt. Stora ogenomtänkta förändringar,
            där man valt att inte lyssna på de experter som varnat för konsekvenserna,
            medför att många människor far illa. Det gäller inte minst de
            som uppnår maximal tid i sjukförsäkringen. Dessa personer utförsäkras
            ur sjukförsäkringen, oavsett om de är friska eller inte och hänvisas
            till Arbetsförmedlingen. Inför årsskiftet 2009/2010, när de första
            personerna skulle utförsäkras, var oron stor. Regeringen kom sent
            om sider med regler för hur utförsäkringarna skulle gå till, experterna
            varnade men regeringen valde att inte lyssna. Nu vet vi hur det
            gick. Ungefär hälften av dem som utförsäkras kommer efter de tre
            månadernas karens tillbaka till sjukförsäkringen. Bara några få
            procent arbetar, i vilken omfattning är oklart. Många av dem arbetar
            förmodligen i varken större eller mindre omfattning än vad de
            gjorde innan utförsäkringen. De flesta utförsäkrade som inte fått
            komma tillbaka till sjukförsäkringen finns i mer eller mindre
            passiva åtgärder hos Arbetsförmedlingen.
          </p>
          <p xml:id="i-22wTBZWLzJV3Dtm2AuWK33">
            Efter hård politisk debatt har riksdagen beslutat att ändra arbetsförmågeprövningen
            vid 180 dagar. Det är nu angeläget att den nya lagstiftningen
            följs upp så att riksdagens beslut implementeras på ett korrekt
            sätt.
          </p>
          <head type="h2" xml:id="i-H5GihSkacfCP7dEzqGvTST">
            Arbetsskadeförsäkringen
          </head>
          <p xml:id="i-JkpAbS3QnPb5Sc78t7ZAwh">
            Arbetsskadeförsäkringen ska ge ersättning till den som drabbats
            av en skada på arbetsplatsen eller på väg till eller från arbetet.
            Den kan ersätta vissa kostnader eller inkomstförlust som beror
            på olycksfall eller skada som på annat sätt orsakats av arbetet.
            Det kan vara livränta, kostnader för tandvård eller särskilda
            hjälpmedel. Även efterlevande kan få ersättning. Alla som förvärvsarbetar
            omfattas av arbetsskadeförsäkringen, oavsett om de är anställda,
            uppdragstagare eller egen företagare. Också vissa studerande som
            utsätts för särskilda risker under sin utbildning kan omfattas.
          </p>
          <p xml:id="i-Kf8qT1g6boy4Hmq471EzL">
            Många upplever dock att försäkringen inte är rättssäker. Dessutom
            upplevs den inte som jämställd, de skador kvinnor oftare råkar
            ut för är svårare att få ersättning för än de skador som män traditionellt
            sett drabbas av. De förändringar som gjordes i lagstiftningen
            2002, med mildrad bevisbörda i syfte att det skulle bli enklare
            att få en arbetsskada godkänd och att kvinnors skador skulle omfattas
            i större grad, har inte fått det genomslag som lagstiftaren ville
            uppnå.
          </p>
          <p xml:id="i-A6ZRMtHBS5Vp92BSyjkdvK">
            Den granskning som Inspektionen för socialförsäkringar, Riksrevisionen
            och Försäkringskassan gjort av handläggningen av arbetsskadeförsäkringen
            visar på tydliga brister i rättssäkerhet och att kvinnor missgynnas
            vid bedömning av arbetsskadeanmälan. Det behövs en reformering
            av arbetsskadeförsäkringen för att göra den mer rättvis, rättssäker
            och jämställd. För det krävs bland annat förbättrat anmälningsförfarande,
            utvecklade arbetsplatsundersökningar och förtydligat regelverk.
            Problemen i arbetsskadeförsäkringen måste tas på allvar och förslag
            om reformerad arbetsskadeförsäkring bör tas fram skyndsamt.
          </p>
          <head type="h2" xml:id="i-GkdZnPWHerNu2Y6nusLDM1">
            Egenföretagare
          </head>
          <p xml:id="i-TQkyZv7M5chXZHJJgUBM4B">
            Vi vill att människor ska våga ta steget och starta företag.
            Då är det viktigt att de sociala trygghetssystemen utvecklas och
            ger ett bra skydd. Vi har säkerställt att reglerna för företagarnas
            karensdagar ändras. Det kan dessutom finnas anledning att se över
            om ytterligare förändringar behövs. Det gäller bland annat rätten
            till graviditetspenning för egenföretagare, där riksdagens tillkännagivande
            ännu inte hörsammats av regeringen. Regeringen bör återkomma med
            förslag i enlighet med riksdagens tillkännagivande senast den
            1 juli 2013.
          </p>
          <head type="h2" xml:id="i-8ukPFSitSygp7hGjYkkwS6">
            Försäkringskassan
          </head>
          <p xml:id="i-6KTFawDNtyc6J6VUPbZvuf">
            Försäkringskassan har en central roll för människors förtroende
            för socialförsäkringarna. Människor har rätt att få ett bra bemötande,
            snabb handläggning och beslut som är rättssäkra. Försäkringskassan
            har också en viktig roll för att förebygga och upptäcka missbruk
            av försäkringarna. Vi som värnar om socialförsäkringarna är också
            de som har störst anledning att uppröras över felaktiga utbetalningar.
            Varje person som fuskar bidrar till att förtroendet för socialförsäkringarna
            urholkas.
          </p>
          <p xml:id="i-QdwWQQK6Hmoegg3eGiP5nW">
            Under de senaste åren har Försäkringskassan haft stora problem
            med besparingar, omorganisation och många och genomgripande regeländringar.
            Det har inneburit problem både för de försäkrade och för personalen.
            Regeringen har uppenbart brustit i sitt ansvar. Vi måste se till
            att Försäkringskassan fungerar så att människor får sina pengar
            i tid och personalen ges förutsättningar att klara sitt jobb.
            Regeringen pratar ofta om hur viktigt det är att återupprätta
            förtroendet för Försäkringskassan. Det är bra att regeringen kommit
            till den insikten men den viktigaste åtgärden för att öka förtroendet
            är att reglerna i sjukförsäkringen utformas på ett rimligt sätt.
          </p>
          <p xml:id="i-8WPDh2Jq6M45AHqbjWK4Y8">
            De beslut Försäkringskassan fattar ska vara rättssäkra. Förtroendet
            för den myndighet som administrerar sjukförsäkringen är avgörande
            för förtroendet för försäkringen. Personalen på Försäkringskassan
            är experter på sjukförsäkringen men behöver stöd i den medicinska
            bedömningen av de försäkringsmedicinska rådgivarna. De är i sin
            tur är specialister i försäkringsmedicin. Deras uppgift är att
            bedöma människors arbetsförmåga i förhållande till sjukdomen,
            inte om människor är sjuka eller inte. Samarbetet mellan behandlande
            läkare, handläggande tjänsteman, den försäkrade och de försäkringsmedicinska
            rådgivarna måste fungera för att inte misstroende ska uppstå.
          </p>
          <p xml:id="i-Ej6twpauurhSw67CPEUe8z">
            De lokala servicekontor som Försäkringskassan driver tillsammans
            med andra myndigheter har stor betydelse för tillgängligheten
            och närheten till medborgarna. Det faktum att man kan få svar
            på frågor inom flera myndighetsområden på ett ställe och i ett
            sammanhang har stor betydelse och de som använder servicekontoren
            är mycket nöjda. Som ett resultat av regeringens politik hotades
            servicekontoren av nedläggning. På initiativ av Socialdemokraterna,
            Miljöpartiet och Vänsterpartiet har riksdagen beslutat att servicekontoren
            ska vara kvar. Vi kommer att mycket noga följa den fortsatta processen
            för att säkerställa att medborgarna får tillgång till god service
            och möjlighet till personliga möten.
          </p>
          <head type="h2" xml:id="i-DHrLKgghBuRKQRr7KFFtcv">
            Socialförsäkringsutredningen
          </head>
          <p xml:id="i-MLThYWeWXwmCtQ4CD7N8cU">
            Arbetet i den parlamentariska socialförsäkringsutredningen, med
            uppgiften att utforma framtidens socialförsäkringar som omfattar
            alla och är byggda på principerna om arbetslinjen, människan i
            centrum, solidarisk finansiering, ersättning för inkomstbortfall
            och riskutjämning, är i full gång. Vi deltar mycket aktivt i det
            arbetet. Det kommer att vara ett mödosamt och långsiktigt arbete
            att åter bygga upp en försäkring värdig ett välfärdssamhälle.
            Behovet av förändringar av bland annat sjukförsäkringen är dock
            stort och arbetet i utredningen får inte dra ut på tiden. Därför
            motsätter vi oss den tvååriga förlängning av utredningen som regeringen
            ensidigt har beslutat om.
          </p>
          <head type="h2" xml:id="i-Ssa3uk7hGeTcJBQCyELbJq">
            Avslutning
          </head>
          <p xml:id="i-NhxGntPGX5PhyGKmH6p7Hx">
            Vår välfärd bygger på att alla som kan jobba också gör det. Men
            för den som har oturen att bli sjuk vill vi ha en sjukförsäkring
            som ger både snabb rehabilitering tillbaka till arbete och ett
            gott ekonomiskt skydd under den tid det tar. Sjukförsäkringen
            ska baseras på inkomstbortfallsprincipen, man ska inte behöver
            gå från hus och hem när man mist arbetsförmågan genom sjukdom
            eller skada. Genom solidarisk finansiering och bred riskutjämning
            bidrar sjukförsäkringen till ett gott ekonomiskt skydd för alla.
            Vår utgångspunkt är att alla människors förmåga till arbete ska
            tas till vara. Arbetsförmågan och viljan att delta i arbetslivet
            hos sjuka och funktionshindrade med nedsatt arbetsförmåga måste
            tillvaratas mycket bättre än nu. Samhället som helhet vinner på
            att ha en social försäkring som bidrar till omställning och säkerställer
            att personer som drabbas av sjukdom inte slås ut från arbetsmarknaden
            eller samhället. Dagens sjukförsäkring är vare sig ekonomiskt
            eller moraliskt hållbar. Sverige behöver en ny sjukförsäkring.
          </p>
        </div>
        <div type="motSignatures">
          <list>
            <item xml:id="i-JipbVNnUcpZc1kX9jmdyeV">
              Tomas Eneroth (S)
            </item>
            <item xml:id="i-HxTXSV4pwKAfYMmbdfEo9i">
              Fredrik Lundh Sammeli (S)
            </item>
            <item xml:id="i-RFRF2npt4PmFdT4hpobDhD">
              Eva-Lena Jansson (S)
            </item>
            <item xml:id="i-JXhtskKR5XLhEYgDECpqiH">
              Kurt Kvarnström (S)
            </item>
            <item xml:id="i-GjWLFqNmzu3hPwdzN6HN9d">
              Shadiye Heydari (S)
            </item>
            <item xml:id="i-B4ceuP2kNrSkiouCwv6gYE">
              Jasenko Omanovic (S)
            </item>
            <item xml:id="i-Y7EatJNNGyk4C3kLDpBrvD">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
