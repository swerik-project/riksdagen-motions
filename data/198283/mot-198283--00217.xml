<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00217">
  <teiHeader>
    <fileDesc>
      <titleStmt>
        <title>Den offentliga sektorns betydelse för ekonomi och sysselsättning</title>
        <author>Egon Jacobsson och Bengt Silfverstrand</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den offentliga sektorns betydelse för ekonomi och sysselsättning</title>
          <idno type="rdwebb">G602217</idno>
          <rs type="number">217</rs>
          <ref type="dokument_url_text">http://data.riksdagen.se/dokument/G602217/text</ref>
          <ref type="dokument_url_html">http://data.riksdagen.se/dokument/G602217</ref>
          <ref type="dokumentstatus_url_xml">http://data.riksdagen.se/dokumentstatus/G602217</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9P9pMwjrnX38LhidwctarW</idno>
            <name>EGON JACOBSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gc1VswR9kNMkvoUWgsV2bK" type="signed"/>
        <correspContext corresp="i-Gc1VswR9kNMkvoUWgsV2bK">
          <note type="signatory" corresp="i-9P9pMwjrnX38LhidwctarW"/>
          <note type="signatory" corresp="i-DZnrxW2kSEVtagNyHZpyyH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__217/mot_198283__217-001.pdf"/>
      <fw xml:id="i-CsFMJTqmuaehtAdmbrXdcS">
        Mot. 1982/83:217 :
      </fw>
      <div xml:id="i-43YnjmGPVQnAKnM59bsBJY" type="motHeader">
        <div xml:id="i-SBCxJuZgu6TTr5eyvRYV37" type="motTitle"/>
        <div xml:id="i-MNATuWMYoE89aSWbQYsM4R" type="motSubmissionInfo"/>
      </div>
      <div xml:id="i-K9CrT7V8z8mZERwwEeDR9H" type="motBody">
        <div xml:id="i-Wv3FaocMUvMPWXCFaouaue">
          <p xml:id="i-N1EDK1T7yUkYCWCEuGrBZ8">
            Mot. 1982/83 217-220 Motion 1982/83:217
          </p>
          <p xml:id="i-MNuKCWFssYxbEMTk8uJWY6">
            Egon Jacobsson och Bengt Silfverstrand Den offentliga sektorns
            betydelse för ekonomi och sysselsättning
          </p>
          <p xml:id="i-AfohvvHhoJa75CRZKb3ask">
            Det ekonomiska läget
          </p>
          <p xml:id="i-3oxW1Bj2tMkcGVkYzTYCE4">
            Den internationella konjunkturen visar fortfarande få tecken
            på uppgång och om inget oförutsett inträffar blir 1983 det fjärde
            året i följd som tillväxten i världsekonomin praktiskt taget helt
            uteblir. Vid årets slut kan 35 miljoner människor komma att gå
            arbetslösa i västvärldens industriländer (OECD). Det är mot denna
            bakgrund knappast motiverat att räkna med någon större internationell
            draghjälp för den svenska exportindustrin. Även om det är för
            tidigt att tala om något mera allmänt internationellt uppvaknande
            från drömmen om åtstramningspolitikens möjligheter att åstadkomma
            ekonomisk tillväxt och balans, börjar ledande ekonomer inom bl.a.
            OECD att komma till insikt om den hittillsvarande politikens uppenbara
            skadeverkningar. En chefsekonom vid OECD-sekretariatet i Paris
            har t. ex. betecknat den ekonomiska åderlåtningskuren som ett
            misslyckat försök att springa uppför en nedåtgående rulltrappa.
            Beskrivningen är synnerligen träffande eftersom det visat sig
            att de nedskärningar av den offentliga sektorn som fram till i
            dag utgjort högsta ekonomiska visdom lett till minskad efterfrågan
            och genererat minskade inkomster och ökad arbetslöshet, som i
            sin tur medfört ökade budgetunder- skott, vilket enligt den konventionella
            ekonomiska klokskapen måste följas av ytterligare nedskärningar
            osv. I vårt eget land pekar de flesta prognoser mot att vår inhemska
            efterfrågan under 1983 kommer att utvecklas ännu sämre än den
            internationella. Mest oroväckande är att detta tycks innebära
            ökad arbetslöshet under året. Som både LO- och TCO-ekonomerna
            framhållit behövs fler expansiva inslag i den ekonomiska politiken
            för att klara en tillräcklig efterfrågan på svenska företags produkter.
            Vi måste med andra ord i högre grad mobilisera våra produktionsresurser
            — maskiner och annat kapital, råvaror och inte minst arbetskraften
            — för att kunna ta landet ur den ekonomiska krisen. Den socialdemokratiska
            regeringen har lagt fram ett ambitiöst investeringspro- gram i
            vilket samspel mellan industri och offentlig sektor skapar förutsätt-
            ningar för ökad produktion och sysselsättning. Programmet är dock
            sannolikt otillräckligt för att ensamt kunna vända den ekonomiska
            utveck- lingen i expansiv riktning.
          </p>
          <p xml:id="i-GPpiqHzw2UUbE2MDSMh9Vr">
            1 Riksdagen 19821/83. 3 saml. Nr 217-220
          </p>
          <pb facs="riksdagen-motions-pdf/data/198283/mot_198283__217/mot_198283__217-002.pdf"/>
          <p xml:id="i-4VL3yWduCNCyyXSd5v5MEZ">
            Fjolårets motion
          </p>
          <fw xml:id="i-99Sbr37JvePixndE7eaKFz">
            I motion 1981/82:891 till fjolårets riksmöte gav undertecknade
            en rad exempel på den offentliga sektorns betydelse för sysselsättningen.
            Vi konstaterade bl. a. att sysselsättningsutredningen i sitt slutbetänkande
            1979 slagit fast att en viktig förutsättning för att nå målet
            ”arbete åt alla” var att utnyttja sysselsättningsmöjligheterna
            inom den offentliga sektorn. Bl. a. ansåg vi att det borde utredas
            vilka konsekvenser som uppstår för det privata näringslivet vid
            en uppbromsning och/eller neddragning av den offentliga sektorns
            verksamhet. Vi framhöll samtidigt vikten av att undersöka möjligheterna
            till ett mera flexibelt utnyttjande av de ekonomiska resurser
            som utbetalas av samhället i form av arbetslöshetsunderstöd, socialhjälp
            m. m. I motionen konstaterar vi bl. a.:
          </fw>
          <p xml:id="i-59q3bMuofX3HVgY1xhhdsS">
            I dag betalas till de arbetslösa kontanta ersättningar i form
            av arbetslös- hetsunderstöd och socialbidrag, vilka uppgår till
            flera miljarder per år och som ökar i takt med den snabbt växande
            arbetslösheten. Vid behandlingen av motionen framhöll de socialdemokratiska
            reservan- terna (FiU 1981/82:40 s. 62):
          </p>
          <p xml:id="i-RaPaxhFtC93aUm7ZpzdBhU">
            Den syn på den offentliga sektorn som motionärerna i motion 891
            ger uttryck för delas därför till fullo av utskottet. Det borde
            vidare vara en självklarhet att en väl fungerande offentlig sektor
            utgör en nödvändig betingelse för ett väl fungerande näringsliv
            i en modern industristat. Den offentliga sektorns betydelse för
            sysselsättningen är mycket stor. I själva verket har den offentliga
            sektorn under 1970-talet svarat för nästan hela den uppnådda ökningen
            av sysselsättningen. Under det gångna året har det ekonomiska
            klimatet både i vår omvärld och i vårt eget land ytterligare försämrats.
            Det finns enligt vår uppfattning därför i dag ännu starkare skäl
            än tidigare att förbättra vårt resursutnyttjande genom en effektivare
            användning av den offentliga sektorn som stimulator för ekonomi
            och sysselsättning.
          </p>
          <p xml:id="i-PofuPGgwq5Vs3DvAFWXQX1">
            Internationell samverkan för ekonomisk expansion
          </p>
          <p xml:id="i-VeezverP4R4xg96uJbeuiL">
            I hela industrivärlden minskar de produktiva investeringarna.
            Finansiell aktivitet frodas på bekostnad av realekonomisk verksamhet.
            Den obeskat- tade sektorn växer i omfattning vilket medför ökade
            ekonomiska orättvisor. I företagsledningarna har ekonomer ersatt
            teknikerna, vilket bl. a. inneburit ett minskat intresse för utveckling
            av produkter och produktionsproces- ser. Den svenska ekonomin,
            som är starkt utlandsberoende, kan inte med aldrig så kraftfulla
            inhemska stimulansåtgärder på egen hand i ett längre perspektiv
            upprätthålla en stark ekonomi och full sysselsättning. Bara om
            flera länder går samman i gemensamma aktioner för att häva den
            ekonomiska stagnationen kan vi återupprätta industriell och ekonomisk
          </p>
          <pb facs="riksdagen-motions-pdf/data/198283/mot_198283__217/mot_198283__217-003.pdf"/>
          <fw xml:id="i-6qqKdqzKZdYWLxwF7serhf">
            Mot. 1982/83:217 3
          </fw>
          <p xml:id="i-dPnMdJt5SjN4vVJZ4bkU8">
            styrka och återskapa framtidstron. Det saknas ingalunda idéer
            och konkreta förslag till hur ett sådant återuppbyggnadsprogram
            skulle kunna se ut. Framträdande internationella politiker som
            den österrikiske förbundskanslern Bruno Kreisky har talat om behovet
            av en ny Marshallplan. Liknande tankegångar har sedermera framförts
            också av ledande svenska industriföreträdare som Volvochefen P.
            G. Gyllenhammar. Inom Europafacket pågår konstruktiva diskussioner
            i samma riktning. Den europeiska fackföreningsrörelsen har bl.
            a. föreslagit att regeringarna nu måste bryta den restriktiva
            politiken och enas om en allmän stimulans som i det korta perspektivet
            bör uppgå till I 26 av BNP. Om alla OECD-länder ökar sina offentliga
            investeringar med 1 90 av BNP (för Sveriges del skulle det motsvara
            ca 5 miljarder kronor) skulle nuvarande tillväxttakt fördubblas
            och hjulen komma i gång. Europafacket förespråkar alltså en gemensam
            västeuropeisk aktion i vilken de europeiska institutio- nerna
            och samarbetsorganisationerna bör verka som initiativtagare och
            samordnare. De områden man vill prioritera i fråga om investeringsstimu-
            lanser är transporter, telekommunikationer, energi, bostadsbyggande,
            sjukvård, forskning, utbildning och miljö.
          </p>
          <p xml:id="i-F2o8nexw3sHzcpEXyuxRB4">
            Den svenska debatten om den offentliga sektorn
          </p>
          <p xml:id="i-7n3jCao2MhCLZatzPdCUbR">
            Den svenska diskussionen om den offentliga sektorn har hittills
            förts i alltför snäva termer och huvudsakligen handlat om delvis
            konstlade motsättningar mellan statlig och privat företagsamhet,
            avgifts- kontra skattefinansiering o. d. Denna debatt måste nu
            förankras i den verklighet vi lever i med stagnerande produktion
            och en fortsatt avmattning av sysselsätt- ning med spridningseffekter
            långt in i den offentliga sektor som under lång tid svarat för
            de nya arbetstillfällena. I den bekymmersamma situation som nu
            råder är det av största vikt att Sverige tar initiativ inom de
            internationella samarbetsorganen och i första hand på Europaplanet
            för att stärka de krafter som främst inom fackföreningsrörelsen
            börjat komma i rörelse till förmån för gemensamma insatser industriländerna
            emellan i syfte att bryta den nedåtgående trenden i den ekonomiska
            utvecklingen. I samband med utarbetandet av mera omfattande offentliga
            investerings- program måste vi också till näringslivet ställa
            frågan: På vilket sätt och i vilken utsträckning är industrikapitalet
            berett att medverka till att åstadkom- ma en bred samverkan för
            att häva det ekonomiska dödläget? För att få i gång en mera konstruktiv
            debatt om den offentliga sektorns betydelse för ekonomi och sysselsättning
            krävs att flera myter kring denna viktiga del av vårt ekonomiska
            och sociala liv avlivas. Vi måste utgå från dagens verklighet
            och söka påvisa att det inte är nedskärningar inom offentlig sektor
            som löser våra problem utan en effektivare användning av resurserna.
            Det mest anmärkningsvärda är avsaknaden av verkligt konstruktiva
            lösnings- förslag och att så liten uppmärksamhet ägnas åt konsekvenserna
            av en
          </p>
          <pb facs="riksdagen-motions-pdf/data/198283/mot_198283__217/mot_198283__217-004.pdf"/>
          <fw xml:id="i-UtSafY3vTcVbwBtsGLB29z">
            Mot. 1982/83:217 4
          </fw>
          <p xml:id="i-Vo4VgHLeAV6L2poCM1sDKK">
            fortsatt åtstramning av den offentliga sektorn. En nedskärningspolitik
            som allmän linje för den ekonomiska politiken i ett läge präglat
            av växande överkapacitet och arbetslöshet leder oundvikligen till
            att de gamla proble- men anmäler sig på nytt och i större omfattning.
            Exemplet Storbritannien borde leda till eftertanke. Trots kraftiga
            nedskärningar i statlig och kommunal verksamhet är de offentliga
            utgifterna i detta land lika stora som tidigare. Orsaken härtill
            är främst de ökade kostnaderna för arbetslöshe- ten. Vår industris
            kostnadsläge är i dag lägre än i början av 1970-talet. Någon konkurrens
            om arbetskraften mellan industri och offentlig sektor föreligger
            inte. Bristen i efterfrågan på varor och tjänster är det stora
            hindret för industrins tillväxt, inte svårigheten att rekrytera
            arbetskraft. Efterfrågan på trygghet, ett friskt och långt liv
            samt kunskap och rikare fritid får en stark genomslagskraft när
            realinkomstnivån stiger. Man kan på goda grunder anta att detta
            är en mycket viktig förklaring till att utgifterna för sjuk- och
            hälsovård i de flesta länder på samma inkomstnivå svarar för ungefär
            lika stor andel av nationalinkomsten oavsett om sjuk- och hälsovården
            handhas huvudsakligen privat som i USA eller huvudsakligen offentligt
            som i Sverige. Härav kan vi dra slutsatsen att den offentliga
            sjuk- och hälsovården kan anses vara lika effektiv som den privata.
            Eftersom ungefär samma utgiftsandel anses motsvara en större volym
            sjuk- och hälsovård i Sverige än i USA talar mycket för att den
            offentliga sjuk- och hälsovården t.o.m. kan vara effektivare än
            den privata. Därutöver har den skattefinansierade sjuk- och hälsovården
            i Sverige ytterligare en fördel, som den avgiftsfinansierade privata
            vården saknar, nämligen en mera jämlik fördelning av kostnader-
            na. Självfallet kan inte tjänsteproduktionen rationaliseras på
            samma sätt och i samma omfattning som t. ex. varuproduktionen
            inom industrin. Den personliga insatsen är ju vanligen en oupplöslig
            del av tjänstens karaktär och kvalitet. Ändå finns det anledning
            att reagera mot den konventionella ekonomiska teori enligt vilken
            ingen produktionsstegring över huvud taget skulle förekomma i
            offentlig verksamhet. Offentlig produktion mäts enbart genom sina
            kostnader och därför registreras inget driftöverskott och ingen
            produktivitetsförändring. Den offentliga sektorns bidrag till
            BNP kan ändå på goda grunder antas vara större än de nu redovisade.
            Å andra sidan är den privata sektorns kostnader högre och dess
            produktivitet lägre än vad som redovisas. En del av den produktionsökning
            som antas ske inom den privata sektorn har ju i själva verket
            skapats av den offentliga sektorn, t. ex. iform av kunskapsökning
            hos arbetskraften, för vilken kostnaderna bokförs på offentlig
            sektor, medan fördelarna utnyttjas inom den privata sektorn. Ekonomerna
            gör ofta gällande att offentlig sektor i allt väsentligt skall
            ses som konsumtion. I själva verket bör den i högre grad uppfattas
            som produktion just för näringslivet. Utbildningssystemet producerar
            mänskligt
          </p>
          <pb facs="riksdagen-motions-pdf/data/198283/mot_198283__217/mot_198283__217-005.pdf"/>
          <fw xml:id="i-8ZgkpyeYcjfEAFQANNCoeP">
            Mot. 1982/83:217 5
          </fw>
          <p xml:id="i-MJYSsrkeidxetog7HiS9Ac">
            kapital som tillförs arbetskraften och gör denna mer produktiv
            för näringslivet. Den offentliga sektorn fungerar också som städgumma
            åt näringslivet genom att bl. a. finansiera kostnaderna för de
            externa effekter som uppstår där och som företagen inte behöver
            bära. Låt oss nämna några exempel.
          </p>
          <p xml:id="i-VxCzszP3ThS1JiQVvGUxx5">
            1. Arbetsmiljön
          </p>
          <p xml:id="i-TE4hi9RtJaZALDVCpfKJHC">
            Om dålig arbetsmiljö vore prissatt till sina verkliga kostnader,
            skulle produktionskostnaderna vara högre och produktiviteten lägre
            än den är i dag inom industrin, när konsekvenserna betalas av
            offentlig sektor.
          </p>
          <p xml:id="i-H3ueW8pqh1BGwJqwZj8TSN">
            2. Den yttre miljön
          </p>
          <p xml:id="i-HiSkKRMA8bK8Lac6yV46ua">
            Miljöföroreningar av t. ex. ett vattendrag är inte något som
            belastar företaget kostnadsmässigt. Samhället får stå för kostnaden
            i form av rening av vattnet och/eller genom lagstiftning förhindra
            nedsmutsning. Lägg därtill kostnader som kan uppstå för samhället
            och skattebetalarna i form av långt utdragna rättsliga processer,
            sjukvård etc. (BT-Kemisyndromet).
          </p>
          <p xml:id="i-CxBCPswacoqF9CsAPhCSLa">
            3. Förtidspensionering
          </p>
          <p xml:id="i-4XF1M3e662JPkQaBjCpA3q">
            På samma sätt förbilligar också den tilltagande förtidspensioneringen
            av arbetsmarknadsskäl produktionen i näringslivet. Exempelvis
            Höganäs AB i nordvästra-Skåne har på några år genomfört en drastisk
            nedskärning av sin tjänstemannakår och till stor del klarat omställningen
            genom förtidspensio- neringar. På kort tid har företaget härigenom
            väsentligt förbättrat sitt företagsekonomiska resultat. Att samhällets
            kostnader i motsvarande grad ökar förbigås med tystnad. För att
            göra bilden nyanserad kan vi dock konstatera att den offentliga
            sektorns expansion kanske ändå ur näringslivets synpunkt haft
            två negativa konsekvenser. : För det första har den inneburit
            att den industriella reservarmé som tidigare varit ett lönenedpressande
            och gentemot löntagarna riktat instru- ment kraftigt reducerats
            i omfattning och betydelse. För det andra har den inneburit att
            fördelning efter behov fått en ökad betydelse för människornas
            försörjning.
          </p>
          <p xml:id="i-PftmPxc1HHNK7ZiJ7pgHcj">
            Samspel mellan industri och offentlig sektor
          </p>
          <p xml:id="i-So7xofb2HZYfEsaDSqbp8r">
            Vårt kärnproblem är att vi har en alltför liten industrisektor,
            inte att vår offentliga sektor är för stor. En nödvändig utbyggnad
            och förnyelse av industrin förutsätter en väl fungerande offentlig
            sektor. Om fullsysselsätt- ningsmålet skall kunna upprätthållas
            på längre sikt är det uppenbart att detta
          </p>
          <pb facs="riksdagen-motions-pdf/data/198283/mot_198283__217/mot_198283__217-006.pdf"/>
          <fw xml:id="i-TavUCkcZU4Vhp2NYzZVbDf">
            Mot. 1982/83:217 6
          </fw>
          <p xml:id="i-Rxabx7QB9jRRn1r4PmNXL4">
            måste ske med kraftig draghjälp från den offentliga sektorn.
            Detta kan ske på flera olika sätt. Samspelet mellan industri och
            offentlig sektor måste förstärkas. Detta förutsätter bl. a. att
            den offentliga sektorn tillåts spela en mer offensiv roll i fråga
            om forskning och teknisk utveckling av produkter. Flera exempel
            kan nämnas på hur framgångsrikt ett sådant samarbete kan vara.
            Datatelefonväxeln AXE. En beställning från televerket gav L M
            Ericsson möjlighet att utveckla denna datoriserade telefonväxel
            som nu även säljs på export till ett 30-tal länder. Utvecklingen
            av ASEA:s X-10-set, de s.k. Påga-tågen. Spårvagnar från ASEA beräknas
            ge 500 personer sysselsättning i Göteborgs kommun under 15 år.
            I Skåne har Skånska Cementgjuteriet haft stora framgångar i fråga
            om export av svenskt byggkunnande i form av hela sjukhusanläggningar.
            Flera exempel på aktiv samverkan mellan företag och en väl fungerande
            offentlig sektor kan hämtas från livsmedelssektorn (Alfa Laval,
            Tetra Pak) och ett mycket avancerat slag av sådan samverkan är
            Gambros utveckling av den konstgjorda njuren i samarbete med Lunds
            lasarett. Den offentliga upphandlingen från näringslivet uppskattas
            för år 1981 ha uppgått till 75 miljarder kronor. Det är sannolikt
            möjligt att väsentligt utöka den offentliga upphandlingen hos
            våra inhemska företag. Alla sådana möjligheter att främja det
            egna näringslivets konkurrenskraft, industriella nyskapande och
            tekniska utveckling måste prövas. Såväl den nya GATT- koden som
            EFTA-bestämmelserna lämnar ett visst utrymme för nationell upphandling
            i industripolitiska syften. Våra möjligheter att öka tjänsteexporten
            kan också betraktas som goda. Tjänsteexportens andel av den totala
            svenska exporten uppgick 1977 till 17 70. Detta skall jämföras
            med 35 90 i genomsnitt för OECD-länderna. Förutom att en ökad
            tjänsteexport direkt bidrar till en förbättring av vår bytesbalans,
            så kan den också stimulera övrig export genom att stora samlade
            leveranser gynnar industrin.
          </p>
          <p xml:id="i-Pf9Pw2eFU38YCiSAc1orca">
            Överföring av resurser — kommunenas roll
          </p>
          <p xml:id="i-NHAvitDRpkrFwcv2BnK4rw">
            Problemet att öka sysselsättningen inom offentlig sektor är inte
            i första hand finansiellt utan organisatoriskt. En politisk huvuduppgift
            måste därför bli att nu inrikta ansträngningarna på att lösa dessa
            organisatoriska problem. Två vägar bör vara framkomliga: 1. Att
            föra över resurser från arbetslöshetsunderstöd (och stödformer
            med nära samband som t. ex. socialhjälp) till löner för t. ex.
            kommunala arbeten. 2. Att finansiera marginellt ökade kostnader
            för att öka sysselsättningen (utveckling av Gösta Rehns modell).
            I detta sammanhang bör möjligheterna att stärka kommunernas roll
            i sysselsättningsskapande verksamhet undersökas. Försök med att
            erbjuda
          </p>
          <pb facs="riksdagen-motions-pdf/data/198283/mot_198283__217/mot_198283__217-007.pdf"/>
          <fw xml:id="i-Pk2XmrcxTn5DNczvT5MvYn">
            Mot. 1982/83:217 7
          </fw>
          <p xml:id="i-MUN4e1CfxDzqnkWr2pMWpt">
            kommunala arbetsuppgifter åt människor som utförsäkrats från
            a-kassan pågår i Östra Göinge kommun i nordöstra Skåne. Även om
            erfarenheterna från dessa försök ännu är begränsade, anser vi
            att de bör utvecklas och följas upp även på andra håll, eftersom
            såväl de sociala som de ekonomiska konsekvenserna för samhället
            kan förväntas bli gynnsamma. Den kortsiktiga merkostnaden för
            kommunen blir måttlig, och på längre sikt kan man sannolikt räkna
            med ekonomiska vinster. Värdet av det som den anställde producerar
            kommer kommunen till godo. Kostnaderna för socialhjälp, vård och
            annan omsorg reduceras i takt med att de sociala skadorna av arbetslösheten
            på de enskilda individerna avtar. Staten borde kunna lämna ekonomiskt
            stöd till denna verksamhet som innebär att arbetslösheten tidsbegränsas.
            I den utredning av den offentliga sektorns betydelse för sysselsättningen
            som vi föreslår måste ett viktigt inslag vara att finna mera långsiktiga
            och stabila lösningar för överföring av resurser från arbetslöshetsersättning
            till beredskapsarbeten och från beredskapsarbeten till permanent
            sysselsätt- ning. Varje år bör en samlad sysselsättningsbudget
            föreläggas riksdagen. Den bör innehålla bedömningar av utvecklingen
            av utbud och efterfrågan på arbetskraft och sammanställningar
            över förslag till konkreta sysselsättnings- politiska åtgärder
            inom skilda fackdepartements områden, t.ex. olika branschprogram
            på näringspolitikens område. De ekonomiska och sysselsättningsmässiga
            konsekvenserna av åtgärder som t. ex. 2-procentiga generella nedskärningar
            inom den statliga verksam- heten och indragningen av kommunala
            skattemedel till staten måste redovisas. Riksdagens revisorer
            har uttalat stark kritik mot dessa schablon- mässiga besparingsåtgärder
            inom statsförvaltningen, och vi delar denna kritik. I kommunerna
            finns utrymme för omfattande reparations- och underhålls- program.
            Bostadsområden behöver saneras och nedslitna skolor och andra
            offentliga byggnader rustas upp. Byggforskningsrådet har uppskattat
            kapi- talförstöringen till närmare 15 miljarder kronor under de
            senaste tio åren. Program för att motverka ytterligare kapitalförstöring
            och för att genomföra nödvändiga reparationer och underhåll kan
            lämpligen utarbetas i samarbete mellan regeringen och kommunerna.
          </p>
          <p xml:id="i-MwdQ2VYk8812qazgVyKs7y">
            Effektiv och mänsklig offentlig sektor
          </p>
          <p xml:id="i-R1hx2jaL67X3RTxF4ajWhj">
            Den offentliga sektorn utsätts ofta för kritik. Påståenden om
            ineffektivitet, byråkrati och krångel återkommer ständigt i debatten.
            Det finns anledning att ta denna kritik på allvar. Vaktslåendet
            om den gemensamma sektorns betydelse för sysselsättning och service
            till medborgarna får inte innebära att kraven på effektivitet
            och rationalitet sätts åt sidan. Därför måste en självkritisk
            granskning av vår gemensamma sektor ständigt pågå. Det finns sannolikt
            också områden som kan ifrågasättas eller som kan göras effektivare
          </p>
          <pb facs="riksdagen-motions-pdf/data/198283/mot_198283__217/mot_198283__217-008.pdf"/>
          <fw xml:id="i-NaE1C8sAg6dyKf6w81ZRMq">
            Mot. 1982/83:217 8
          </fw>
          <p xml:id="i-YPxHdno5qki8RAKoRAD4Tm">
            än vad som nu är fallet. Möjligheterna att låta enskilda, organsiationer
            och föreningar ta ett större ansvar för skilda aktiviteter måste
            undersökas. Om så sker kan de resurser som frigörs, såväl personellt
            som ekonomiskt, styras över på mer angelägna områden som t. ex.
            barn- och äldreomsorg. Ett större enskilt engagemang kan innebära
            ökad förståelse för den gemensamma sektor. Därutöver kan känslan
            av samhörighet och gemenskap öka och medborgarna känna större
            ansvar för sitt bostadsområde, sin kommun etc. Regering, kommunförbunden
            och berörda fackliga organisationer bör stimulera till debatt
            och initiativ i syfte att uppnå en effektivare gemensam sektor.
            I detta sammanhang bör också uppmärksammas om statliga verk och
            myndigheter fått en alltför stor styr- och kontrollfunktion av
            kommunala verksamheter och aktiviteter. Risker finns att kreativiteten
            och innovations- förmågan hämmas om verks och myndigheters regler
            och bestämmelser blir alltför omfattande för kommuner och landsting.
          </p>
          <p xml:id="i-YZFRx5yZQ9UqzimEhdNBeX">
            Hemställan
          </p>
          <p xml:id="i-7Za4boHuMEeEbMP61AAs4K">
            Med hänvisning till vad som anförts i motionen hemställs” 1.
            attriksdagen som sin mening ger regeringen till känna vad som
            anförts beträffande behovet av regeringsinitiativ på det inter-
            nationella planet och i första hand inom Europasamarbetet för
            att med hjälp av offentliga investeringsprogram öka den ekonomiska
            aktiviteten inom industriländerna, 2. attriksdagen hos regeringen
            begär att en utredning tillsätts med följande uppgifter a) att
            belysa den offentliga sektorns roll för sysselsättningen, b) att
            utreda vilka konsekvenser som uppstår för det privata näringslivet
            vid en uppbromsning och/eller neddragning av den offentliga sektorns
            verksamhet, c) att finna metoder för överföring av resurser från
            arbetslös- hetsunderstöd, socialhjälp m. m. till sysselsättningsskapande
            verksamheter.
          </p>
          <p xml:id="i-qujwQkDGxUaFWY3YPAhrR" type="date">
            Stockholm den 10 januari 1983
          </p>
          <div xml:id="i-7MRvKBfMQF5SFtGmEU6vFM" type="signatureBlock">
            <p who="i-9P9pMwjrnX38LhidwctarW" type="signature">
              EGON JACOBSSON (s)
            </p>
            <p who="i-DZnrxW2kSEVtagNyHZpyyH" type="signature">
              BENGT SILFVERSTRAND (s)
            </p>
          </div>
          <p xml:id="i-5JP4eoioUV9e1A9nsYQM1J">
            " Se även motion 1982/83:218.
          </p>
        </div>
      </div>
    </body>
  </text>
</TEI>
