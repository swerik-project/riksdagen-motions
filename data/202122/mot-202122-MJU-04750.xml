<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04750">
  <teiHeader>
    <fileDesc>
      <titleStmt>
        <title>med anledning av prop. 2021/22:243 Pausad höjning av reduktionsplikten för bensin och diesel 2023</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4750 av Jessica Rosencrantz m.fl. (M)</title>
          <idno type="rdwebb">H9024750</idno>
          <rs type="number">4750</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024750/text</ref>
          <ref type="dokument_url_html">http://data.riksdagen.se/dokument/H9024750</ref>
          <ref type="dokumentstatus_url_xml">http://data.riksdagen.se/dokumentstatus/H9024750</ref>
          <ref type="docx">http://data.riksdagen.se/fil/06AEF8DA-5352-4F55-9BD0-0894E2D3DFE7</ref>
          <ref type="pdf">http://data.riksdagen.se/fil/CD05611A-8CE3-4906-8CA4-B065E287EC55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7kcGuTxTfWyy6LamBTMv5H" type="basedOn"/>
        <correspContext corresp="i-7kcGuTxTfWyy6LamBTMv5H">
          <ref>Proposition 2021/22:243</ref>
        </correspContext>
        <correspAction xml:id="i-Jj4rmmTfyAr81oLGhbvVA9" type="signed"/>
        <correspContext corresp="i-Jj4rmmTfyAr81oLGhbvVA9">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-HBBAR96itf2G62Ngarchii" type="submitted">
          <date when="2022-05-20"/>
          <time when="17:00:18"/>
        </correspAction>
        <correspAction xml:id="i-TmJLr2FPDNtpAsdxEFW5pQ" type="reviewed">
          <date when="2022-05-23"/>
          <time when="16:17:55"/>
        </correspAction>
        <correspAction xml:id="i-Ly8GpGebdccHDfwmwsUgQS" type="dismissed">
          <date when="2022-05-25"/>
        </correspAction>
        <correspAction xml:id="i-URmWkvGbA6tbBw8igkZkco" type="referred">
          <date when="2022-05-30"/>
        </correspAction>
        <correspAction xml:id="i-Wu9Vo4RTaW2zDSpcLVFpWj" type="assigned">
          <date when="2022-10-12"/>
          <time when="11:38:55"/>
        </correspAction>
        <correspContext corresp="i-Wu9Vo4RTaW2zDSpcLVFpWj">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-9gXLvdovgVSa1HjE8Sxaqb" type="behandlas_i"/>
        <correspContext corresp="i-9gXLvdovgVSa1HjE8Sxaqb">
          <ref type="uppgift">2021/22:MJU31</ref>
          <ref type="ref_dok_id">H901MJU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU31</ref>
          <ref type="ref_dok_titel">Pausad höjning av reduktionsplikten för bensin och diesel 2023</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XpoUYTTfRx2ZPF7wf2UyGb" type="motHeader">
        <div xml:id="i-EXpJdKEiKie312ZKSEk7Z7" type="motTitle">
          Motion till riksdagen 2021/22:4750 av Jessica Rosencrantz m.fl.
          (M) med anledning av prop. 2021/22:243 Pausad höjning av reduktionsplikten
          för bensin och diesel 2023
        </div>
      </div>
      <div xml:id="i-9dDzeCgSBnH8sxL9aFDXqG" type="motBody">
        <div xml:id="i-R1b9zTgNrBxYganEGG2KjZ" type="motProposal" subtype="förslag">
          <head xml:id="i-6HfVTPdLeNZUBTWj4o7wdG">
            Förslag till riksdagsbeslut
          </head>
          <list xml:id="i-UXLC5upA9eM1T4FNtzz7YH">
            <item xml:id="i-WC5JKmL76fZQePFG9dNSjw" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt ska justera reduktionsplikten i enlighet
              med riksdagens tidigare beslut om att åstadkomma sänkta drivmedelspriser
              under innevarande år och tillkännager detta för regeringen.
            </item>
          </list>
        </div>
        <div xml:id="i-M5id3fugrZCQhQtmwi699R" type="motContent">
          <head xml:id="i-C5zazTn1hBZtbDLuvHxpN7" type="h1">
            Motivering
          </head>
          <p xml:id="i-Nqgr6Pg6qb35ymPb9ZA3GL">
            Redan före Rysslands invasion av Ukraina var det svenska dieselpriset
            det högsta i världen. Sedan dess har oljepriset stigit och den
            svenska kronan försvagats. Det finns skäl att tro att priserna
            kommer att vara fortsatt höga eller t.o.m. stiga ytterligare.
          </p>
          <p xml:id="i-17vX65HRcvR4LKffJsEDEx">
            De höga priserna slår mot såväl hushåll som företag och urholkar
            förtroendet för klimatpolitiken. Reduktionsplikten har i hög utsträckning
            bidragit till detta genom att ställa betydligt högre krav på inblandning
            av biobränslen än i andra EU-länder. Det har förstärkts av att
            regeringen gjort alldeles för lite för att få igång en inhemsk
            produktion av biobränslen.
          </p>
          <p xml:id="i-NEPg7KiApNqvVzMSe6TnMM">
            Redan när nivåerna i reduktionsplikten sågs över under våren
            2021 konstaterade Moderaterna att regeringen troligen underskattat
            en kommande ökning av drivmedelspriserna, och att konsekvensanalysen
            för den kontrollstation som då genomfördes var ofullständig. Riksdagen
            uppmanade som en följd av detta regeringen att återkomma med en
            mer komplett analys av reduktionspliktens konsekvenser vad gäller
            bl.a. just följderna för företag och hushåll, och vilka samhällsekonomiska
            effekter den får. I samband med det ville riksdagen att regeringen
            ska redogöra för sin bedömning av de framtida nivåerna i reduktionsplikten.
          </p>
          <p xml:id="i-239PRMmgmriq218EccZyju">
            Vi kan konstatera att vår kritik var befogad. Reduktionsplikten
            orsakade en prisökning som var flera gånger högre än de 40–60
            öre per liter diesel och år som regeringen angav. Reduktionspliktens
            negativa effekter är betydligt mer omfattande än vad regeringen
            angav och reduktionsplikten måste därför ses över.
          </p>
          <p xml:id="i-VydzvMVEpHWheXQpNrmAA">
            Samtidigt finns det tecken på att elektrifieringen av transportsektorn
            går snabbare än tidigare bedömt och att de antaganden om en lägre
            takt som kraven i reduktionsplikten bygger på är inaktuella. Det
            innebär att andra typer av insatser blir viktigare för att möjliggöra
            omställningen av transportsektorn – t.ex. att laddinfrastrukturen
            byggs ut och att produktionen av fossilfri el ökar. Att tungt
            förlita sig på reduktionsplikten för att minska utsläppen är därmed
            inte längre lika självklart.
          </p>
          <p xml:id="i-F6sibCrJQsnb1czoMR94S2">
            Moderaterna menar att det i grunden är en orimlig ordning att
            när de skadliga utsläppen av växthusgaser från drivmedel minskar
            så går priset på drivmedel upp. Lika orimligt är det att när människor
            väljer att köra en elbil så möts det inte upp med tillräckliga
            möjligheter att ladda bilen utan med skenande elpriser. Det ska
            inte kosta mer att göra rätt, men regeringens bristande helhetssyn
            inom klimatpolitiken leder till just det.
          </p>
          <head xml:id="i-PR91p34ttFi2fVtFHHKYjA" type="h2">
            Nivåerna i reduktionsplikten ska sänkas
          </head>
          <p xml:id="i-AEHAMnvrRtHBuUMFy7QWyi">
            Det förslag om att pausa höjningen av nivåerna i reduktionsplikten
            under 2023 som regeringen nu lämnar är en krisåtgärd i ett mycket
            ansträngt läge. Förslaget bör genomföras för att undanröja risken
            för ytterligare höjningar i närtid. Det är samtidigt en otillräcklig
            justering även vad gäller 2023 års nivåer. Därtill är de skärpningar
            av reduktionsplikten bortom 2023 som regeringen föreslår mycket
            omfattande, och därmed uteslutna för oss. Regeringens förslag
            till nivåer är ekonomiskt ohållbara.
          </p>
          <p xml:id="i-DuzwherYCHzy7RzepTtzFG">
            Reduktionsplikten behöver i stället ses över i grunden i syfte
            att reducera de kostnader dagens inblandningskrav medför för den
            som är beroende av bilen. Nivåerna måste sänkas. Sverige kan inte
            så kraftigt skilja sig från övriga EU vad gäller styrmedel för
            transporternas omställning. Vi har därtill redan passerat de målsättningar
            vad gäller förnybara drivmedel som satts och skiljer i dag ut
            oss från resten av EU med god marginal. Det straffar svenska konsumenter
            och det hämmar svenska företags konkurrenskraft.
          </p>
          <p xml:id="i-X4YGhfRuUZV6xoEi8XHBA7">
            Moderaterna menar att översynen bör ske med respekt för en mängd
            faktorer, bland dem påverkan på hushållens och företagens ekonomi
            och utsläppen av växthusgaser. Vi kommer att återkomma med förslag
            om hur sänkningarna av nivåerna ska se ut.
          </p>
          <head xml:id="i-AKWrXn2eEsALPaA9yJRnRE" type="h2">
            Regeringen bör skyndsamt justera reduktionsplikten för innevarande
            år i enlighet med riksdagens beslut
          </head>
          <p xml:id="i-M6hoR923wxy4KqQr1bWSuJ">
            Redan i mars ställde sig riksdagen bakom en tillfällig justering
            av reduktionsplikten (se bet. 2021/22:FiU47). Riksdagen gav regeringen
            i uppdrag att skyndsamt återkomma med förslag till hur nivåerna
            för inblandning av biodrivmedel tillfälligt kan justeras för att
            åstadkomma sänkta drivmedelspriser under innevarande år, i samråd
            med drivmedelsleverantörer och andra berörda aktörer.
          </p>
          <p xml:id="i-Dpm14PnaYBbMYz3Rzem9Kv">
            Detta ska, enligt betänkandet, ske genom att nivåerna i reduktionsplikten
            justeras för innevarande år samtidigt som drivmedelsleverantörerna
            ges möjlighet att tillgodoräkna sig en överinblandning av biodrivmedel
            mot nästa års reduktionsplikt. Det öppnar möjligheten att låta
            den minskade inblandningen återspeglas i lägre priser redan i
            år.
          </p>
          <p xml:id="i-VVhvmTcv5wfd73TUhz1XYx">
            I betänkandet fastslogs vidare att regeringen skyndsamt bör samla
            drivmedelsleverantörerna och andra berörda aktörer för att diskutera
            genomförandet, samt säkerställa att ändringar i regelverken kring
            bl.a. rapportering ändras för att möjliggöra justeringen. Regeringen
            ska även verka för att justeringen sker utan negativ inverkan
            på svenska producenter av råvara för biodrivmedel och att reduktionsplikten
            ska vara förenlig med en hållbar användning av bioråvara.
          </p>
          <p xml:id="i-HznG29a9HktF1JBrdr5YEd">
            Betänkandet omfattar förutom justeringen av reduktionsplikten
            skattesänkningar, vilka sammantaget innebär att priset på diesel
            sänks med minst 5 kronor per liter. Priset på bensin sänks med
            motsvarande belopp, med hänsyn tagen till skillnad i reduktionsplikt.
          </p>
          <p xml:id="i-NyCArTz9RS2htXt2PXhdh7">
            Regeringen har hittills inte vidtagit de åtgärder som riksdagen
            ställt sig bakom. Det är ytterligare ett exempel på regeringens
            saktfärdighet och ovilja att hitta lösningar för att sänka drivmedelspriserna.
            Det är nu av yttersta vikt att regeringen slutar förhala frågan
            och skyndsamt justerar reduktionsplikten för innevarande år.
          </p>
        </div>
        <div xml:id="i-GS1h7EAETKCbDEZ6Wv7X4i" type="signatureBlock">
          <list xml:id="i-6aEoEq1VxWswE9FQzEvRcv">
            <item xml:id="i-JDtjFqwuxW7hqcrrGNaMpu" who="i-AFto3gTmjTfTgomtq31hLZ" type="signature">
              Jessica Rosencrantz (M)
            </item>
            <item xml:id="i-NnHojr8Xtkhcs97e6rxPs3" who="i-MDmz3BZyW3T2P9Tp6bvsBM" type="signature">
              John Widegren (M)
            </item>
            <item xml:id="i-HV3ktKbrbn85qkxCLp4Dd6" who="i-DGTHVhbApAq9J741uJW2uT" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
