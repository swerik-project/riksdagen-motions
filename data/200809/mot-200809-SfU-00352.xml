<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00352">
  <teiHeader>
    <fileDesc>
      <titleStmt>
        <title>Delat barnbidrag vid växelvis boende</title>
        <author corresp="i-Evjo9hsKrPvb3KMyegAipb i-Ev6Dx3pWj2WT32VGQpabaz">av Cecilia Magnusson och Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Delat barnbidrag vid växelvis boende</title>
          <idno type="rdwebb">GW02Sf352</idno>
          <rs type="number">Sf352</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf352/text</ref>
          <ref type="dokument_url_html">http://data.riksdagen.se/dokument/GW02Sf352</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf352</ref>
          <ref type="doc">http://data.riksdagen.se/fil/C896A602-A0D8-489E-867F-3AD8A67C642A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UjAFab8vWUDtbPYSzjLaW8" type="signed"/>
        <correspContext corresp="i-UjAFab8vWUDtbPYSzjLaW8">
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-CtqtTGkAUK56bBwCy85GDq" type="numbering">
          <date when="2008-10-08"/>
        </correspAction>
        <correspAction xml:id="i-NXDZ8X5y6DppPkBdQsx2FF" type="submission">
          <date when="2008-10-07"/>
        </correspAction>
        <correspAction xml:id="i-6571s2jmpyYSg56guQNV8G" type="transfer">
          <date when="2008-10-06"/>
        </correspAction>
        <correspAction xml:id="i-JXWnHKQA9JmtV9NPUhkZus" type="assigned"/>
        <correspContext corresp="i-JXWnHKQA9JmtV9NPUhkZus">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SSPetSm7z66fCJc2PQsnHg" type="motBody">
        <div xml:id="i-NKXPnyy69UH5qmCvEyEfzx" type="motProposal" subtype="förslag">
          <head xml:id="i-J55AQXxzLYM2t6P3N8Wq15">
            Förslag till riksdagsbeslut
          </head>
          <p xml:id="i-SjLHzD9Zx9nJg2epx3CFCu">
            Riksdagen tillkännager för regeringen som sin mening vad som
            anförs i motionen om förändringar i lagstiftningen gällande delat
            barnbidrag vid växelvis boende.
          </p>
        </div>
        <div xml:id="i-Gbc8Hwqw6ubbFh42LM472o" type="motContent">
          <head xml:id="i-Js4QhxvQCj541ctxRu7YWz" type="h1">
            Motivering
          </head>
          <p xml:id="i-EjRFWaXqvbANbKnHXakduL">
            Sedan 1 juli 2006 är det möjligt för föräldrarna att bestämma
            vem barnbidraget ska utbetalas till. Det är även möjligt att dela
            barnbidraget mellan föräldrarna då man har växelvis boende.
          </p>
          <p xml:id="i-5P4TLhYfvznLuPdVq8vY26">
            Det är positivt att barnbidraget nu kan betalas ut till den förälder
            som av föräldrarna anmäls som mottagare och inte som tidigare,
            att utbetalningen med automatik gjordes till modern. Det fanns
            då inte någon möjlighet för föräldrarna att med stöd av lagstiftning
            dela barnbidraget. Därför är det nu bra att det finns en ordning
            där föräldrarna gemensamt kan anmäla att barnbidraget ska delas
            vid växelvis boende. Det är viktigt att föräldrarna är överens
            om en delning då det talar för att de även är överens om bland
            annat ansvaret för större kostnader för barnet.
          </p>
          <p xml:id="i-Pj61bJudLD46n5QT6bTyYh">
            Gemensam vårdnad om barn vid en skilsmässa tillkom för att betona
            samförståndslösningar mellan föräldrarna och underlätta för föräldrarna
            att enas i frågor om hur vårdnad, boende och umgänge ska lösas.
            Utgångspunkten är alltså att vårdnadshavare skall enas i frågor
            som rör barnet. Säkert fungerar vårdnaden i samförstånd i de allra
            flesta fall men i de fall det inte fungerar har frågan uppstått
            hur problemen ska lösas.
          </p>
          <p xml:id="i-Y1pcs55JWno2NbDmAfjH6V">
            Tyvärr kan detaljer i nuvarande regelverk ställa till större
            skada än nytta i ett separerat förhållande. De tvister som här
            avses borde rimligtvis lösas kring köksbordet mellan förståndiga
            föräldrar men istället har nu staten trängt sig in som problemlösaren,
            vilket kan göra saken värre. Om föräldrarna normalt är överens
            i olika frågor som rör barnet kan man anta att de även kommer
            överens om hur exempelvis barnbidrag ska delas mellan föräldrarna
            och då behövs ingen statlig intervention. Å andra sidan, i de
            fall föräldrarna inte kommer överens är det en dålig lösning att
            låta Försäkringskassan lösa en omöjlig konflikt då man där kan
            besluta om att dela barnbidraget utan att båda föräldrarna är
            överens.
          </p>
          <p xml:id="i-EdJvY8XbUMRHgzaNd1PQXb">
            Reglerna kring att barnbidrag vid växelvis boende ska kunna delas
            efter anmälan av endast en förälder kan leda till fler konflikter
            och tvister och låsa föräldrarna vid en uppgörelse om växelvis
            boende utan hänsyn till barnets skiftande behov under uppväxten.
            Reglerna riskerar att frambringa boendelösningar som inte är för
            barnets bästa, och det finns en uppenbar risk att fler motsätter
            sig växelvis boende på grund av risken att bli av med barnbidraget
            eller att fler önskar växelvis boende för att få halva barnbidraget
            och slippa underhållsskyldighet.
          </p>
          <p xml:id="i-P5qBCXQGdJTLLDf7QfjbC4">
            I regelverket om delade barn- och vårdnadsbidrag mellan föräldrarna
            har man valt bort barnperspektivet och söker i stället lösa tvister
            mellan de vuxna. Det är fel utgångspunkt. Lagstiftningen bör förändras
            så att endast när båda föräldrarna är överens kan delning av bidraget
            ske.
          </p>
        </div>
        <div xml:id="i-6QRLVpGvisES6cdq66CocS" type="signatureBlock">
          <list xml:id="i-Ad1Hi9PFoDRBJFNo5CxGJ">
            <item xml:id="i-QfpYjNnuNQx5dCrfLcixA3" who="i-Evjo9hsKrPvb3KMyegAipb" type="signature">
              Cecilia Magnusson (m)
            </item>
            <item xml:id="i-NX8H6aQjtzMA6D8ULfDePZ" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
