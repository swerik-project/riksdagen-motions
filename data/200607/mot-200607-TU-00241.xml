<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00241">
  <teiHeader>
    <fileDesc>
      <titleStmt>
        <title>Sjöfarten som strategisk näring</title>
        <author corresp="i-AyN7HRP1y38PeQoLunJifb">av Jörgen Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfarten som strategisk näring</title>
          <idno type="rdwebb">GU02T241</idno>
          <rs type="number">T241</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T241/text</ref>
          <ref type="dokument_url_html">http://data.riksdagen.se/dokument/GU02T241</ref>
          <ref type="dokumentstatus_url_xml">http://data.riksdagen.se/dokumentstatus/GU02T241</ref>
          <ref type="doc">http://data.riksdagen.se/fil/F0F631D0-AA0E-4FF8-835E-04E3AE7D105A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CUNaysrz5456HQiFBNmk7Y" type="signed"/>
        <correspContext corresp="i-CUNaysrz5456HQiFBNmk7Y">
          <note type="signatory" corresp="i-AyN7HRP1y38PeQoLunJifb"/>
        </correspContext>
        <correspAction xml:id="i-BVXW8uo4DBi4arVMNkHMQZ" type="referral">
          <date when="2006-11-07"/>
        </correspAction>
        <correspAction xml:id="i-SDHGsaoLz238CRJhTDntKv" type="dismissal">
          <date when="2006-11-07"/>
        </correspAction>
        <correspAction xml:id="i-3EueqmhDEgWvU3aoXL2cZQ" type="numbering">
          <date when="2006-10-31"/>
        </correspAction>
        <correspAction xml:id="i-5Rk9WBYP1SeC1ihRWyGM13" type="submission">
          <date when="2006-10-31"/>
        </correspAction>
        <correspAction xml:id="i-62nUsYGFtigHbNUJbr7tD1" type="transfer">
          <date when="2006-10-27"/>
        </correspAction>
        <correspAction xml:id="i-UQ6nS2bHDwXTEj8SxfKi47" type="assigned"/>
        <correspContext corresp="i-UQ6nS2bHDwXTEj8SxfKi47">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SghSeoJ8AJDyHuRBmimuh8" type="motBody">
        <div xml:id="i-99oMDRrfG1KdVFDby9WGKo" type="motProposal" subtype="förslag">
          <head xml:id="i-5kmQkog1konCvJe2bYZmFK">
            Förslag till riksdagsbeslut
          </head>
          <list xml:id="i-VL5Fp1gBEjiFJ1isEf9vJE" style="ol">
            <item xml:id="i-KZS3mnXEyPQeLvCXpJSkVF">
              Riksdagen tillkännager för regeringen som sin mening vad i motionen
              anförs om behovet av ett utvecklingsprogram för den inhemska sjöfarten.
            </item>
            <item xml:id="i-QJHDGEEmbSRZUWQ93qNvx2">
              Riksdagen tillkännager för regeringen som sin mening vad i motionen
              anförs om att avvisa allt statligt engagemang i byggnationen av
              Norviks hamn med tillhörande infrastruktursatsningar.
            </item>
            <item xml:id="i-3dpFUZRtJx7n5fDSE7DfeM">
              Riksdagen tillkännager för regeringen som sin mening vad i motionen
              anförs om att skyndsamt genomföra utbyggnaden av slussen i Södertälje.
            </item>
            <item xml:id="i-Ee8CkvLZvxRuPHLdGVKW2k">
              Riksdagen tillkännager för regeringen som sin mening vad i motionen
              anförs om att införa tonnageskatt för sjöfarten. 1
            </item>
          </list>
          <p xml:id="i-KLKRK4wXvAbB2cThoJypMm">
            1 Yrkande 4 hänvisat till SkU.
          </p>
        </div>
        <div xml:id="i-Vnr19AQmBPQxxnMEoHdrCV" type="motContent">
          <head xml:id="i-Hp4cEenPPNZE5nftY7cf2y" type="h1">
            Sjöfarten som strategisk näring
          </head>
          <head xml:id="i-6nX7inGX7WShi5CgNM2NVP" type="h1">
            Motivering
          </head>
          <p xml:id="i-CN9euzY1EfS8fUtCKtcpq">
            Under 2005 passerade 177 miljoner ton gods landets hamnar. Av
            dessa var 144 miljoner ton utrikes gods. Potentialen för att öka
            andelen inrikes gods från 33 miljoner ton är stor samtidigt som
            det skulle medföra en stor miljösatsning. Sveriges långsträckta
            kuster och stora insjöar, med väl utbyggda hamnar, skulle på ett
            framträdande sätt kunna avlasta lastbilstransporter. Detta skulle
            aktivt medverka till klimatförbättringen samtidigt som stort slitage
            på landets vägar stoppas. Uppbyggnaden av ett mer sjöbaserat transportnät
            fordrar insatser från såväl näringens som samhällets sida. Regeringen
            bör därför ta initiativ till ett utvecklingsprogram för den inhemska
            sjöfarten. Detta bör ges regeringen till känna.
          </p>
          <p xml:id="i-6xE6zTng5UUgjd28Ds9CQk">
            Sjöfarten på Mälaren och Vänern är en viktig resurs att utveckla.
            För att det ska lyckas krävs en helhetssyn på sjöfarten och hamnverksamheten.
            En översyn av landets hamnverksamhet sker för närvarande, och
            i den utredningen är det viktigt att även analysera samhällets
            kostnader för infrastrukturen i samband med nybyggnation av hamnar.
            I den bedömningen bör en helhetssyn göras där sjöfartens totala
            infrastruktur bedöms. Utbyggnaden av en storhamn i Norvik i Stockholms
            skärgård riskerar att skapa en överkapacitet av hamnar i Mälardalen
            vilket knappast gagnar helheten. Många hävdar att utbyggnaden
            av Norviks hamn är en gigantisk felsatsning. Jämfört med behovet
            av motorvägar, järnväg för tunga transporter och övrig infrastruktur
            framstår nybyggnad av en helt ny hamn som en stor misshushållning
            med resurser i en tid då befintliga vägnät och järnvägsnät har
            stora underhållsbehov. Satsningen kan dessutom vara första steget
            till nedläggning av ett väl decentraliserat transportsystem inom
            sjönäringen som aktivt bidrar till mindre miljöpåverkan. Ett förverkligande
            av Norviks hamn resulterar, med största sannolikhet, i en nedläggning
            av hamnen i Västerås och Köping med omfattande lastbilstransporter
            på vägnätet i Mälardalen som följd. Utvecklingen förefaller därför
            gå i en helt annan riktning än strävan i våra miljömål. Då felsatsningar
            av det här slaget har såväl lokalt, regionalt som statligt ansvar
            är det viktigt att en helhetsbedömning görs av projektet. Som
            hamnkapaciteten nu är i Mälardalen, kopplat till de behov av investeringar
            som finns inom väg- och järnvägsområdet, är det därför viktigt
            att regeringen aktivt avvisar allt statligt engagemang i Norviksprojektet.
            Detta bör ges regeringen till känna.
          </p>
          <p xml:id="i-GtspvUhkc8TW3Gh2FYLmYK">
            För att sjöfarten på Mälaren ska kunna såväl bedrivas i nuvarande
            omfattning som utvecklas krävs en utbyggnad av slussen i Södertälje.
            Den mest framträdande hamnen i mälaren är idag Västerås och Köpings
            hamn. Där transporteras i dag 5 miljoner ton per år fördelat på
            1/5 energivaror, 1/5 råvaror, 1/5 allmänt styckegods, 1/5 sågade
            trävaror och 1/5 containergods. Genom den alltmer ökande andelen
            fliseldning vid den inre Mälarregionens fjärrvärmeverk och en
            ökad transportkapacitet via sjövägen talar mycket för att trafiken
            kommer att öka om förutsättningar ges för detta. Slussen i Södertälje
            uppfyller inte i dag de krav som ställs på bredd och miljövänlig
            passage. Redan i dag finns det fartyg som inte kan passera genom
            nuvarande sluss, vilket innebär ökad belastning på vägnätet. Den
            tekniska utvecklingen inom fartygssektorn mot såväl längre som
            bredare fartyg kommer att fortsätta. Då en utbyggnad av slussen
            tar 45 år är åtgärder akuta för att inte förstöra den sjöfrakt
            som redan nu finns uppbyggd. Den nya sjöflottan är byggd utifrån
            dagens miljökrav. En satsning på Mälarsjöfarten innebär därför
            ett steg framåt i arbetet för ett långsiktigt hållbart samhälle.
            En teknisk utredning, genomförd av Sjöfartsverket, visar att det
            är fullt möjligt och värdefullt att bygga ut den nuvarande slussen
            i Södertälje. Oavsett utbyggnad eller ej så är nuvarande slussportar
            i behov av renovering, vilket innebär omfattande återinvesteringar.
            Dessa investeringar bör samordnas med en ny slussbyggnad då vi
            i annat fall bygger fast oss i ett föråldrat system. Den klimatutredning
            som genomförts visar dessutom behov av förstärkt avvattning av
            mälaren vid stora nederbördsmängder. Behovet av insatser kan beräknas
            i mångmiljardbelopp. Ett första steg i avvattningssystemet är
            att förstärka slussen i Södertälje vilket görs i samband med slussens
            ombyggnad. Det ekonomiska tillskottet, från infrastruktursatsningar,
            beräknas till 200 miljoner kronor vilket är en låg insats för
            en första åtgärd. Resterande del av kostnaden för slussens ombyggnad
            bör inrymmas i Sjöfartsverkets budget. Åtgärden medför att möjligheten
            att släppa ut vatten i östersjön ökar med närmare sex gånger än
            dagens kapacitet. Risken för översvämning vid ett 100-årsregn
            är därmed eliminerat samtidigt som såväl miljömässiga som näringspolitiska
            vinster kan mätas. Som situationen ser ut idag med statens krav,
            via Sjöfartsverket, om en regional medfinansiering om 30 procent
            gör projektet omöjligt att förverkliga. Statens synsätt innebär
            att en traditionell statlig satsning ska konkurrera med verksamheter
            på kommunal och regional nivå. Ett sådant synsätt är i det närmaste
            att betrakta som ett övergrepp på den kommunala kompetensen. Statens
            policy och brist på att efterfölja finansieringsprincipen har
            redan i dag urholkat de kommunala och regionala instansernas förmåga
            att gå in som medfinansiär i den här typen av projekt. Statens
            ansvar för sjötransporterna, klimatpåverkan och ett långsiktigt
            hållbart transportsystem är oomtvistat. Möjligheten att skyndsamt
            lösa problemen med insjöfartens problem i mälaren, genom ombyggnad
            av slussen i Södertälje, har genom klimatutredningen en tydlig
            finansiering tillsammans med Sjöfartsverkets ordinarie finansieringsansvar.
            Det är därför önskvärt att arbetet skyndsamt initieras för att
            en ny sluss ska kunna nyttjas före 2010. Detta bör ges regeringen
            till känna.
          </p>
          <p xml:id="i-YE4eQv7qGTKL8k3iRZNGYn">
            Införandet av en tonnageskatt gynnar svensk sjöfart. Alla övriga
            nationer inom EU har på ett aktivt sätt infört skatten då det
            innebär att andelen inhemskt flaggade fartyg ökar och därmed hamnar
            också investeringarna i hemlandet. Tonnageskatten har utretts
            i Sverige men frågan har dragits i långbänk av regeringen. Detta
            trots att tonnageskatten är statsfinansiellt neutral. Då en tonnageskatt
            stimulerar det svenska företagandet och gynnar tillväxten inom
            sjöfartsbranschen bör en tonnageskatt införas skyndsamt. Detta
            bör ges regeringen till känna.
          </p>
        </div>
        <div xml:id="i-BkF2VWevd9ZX9rgyGG5C1p" type="signatureBlock">
          <list xml:id="i-KwUZt1KnMcGAhp1vep817h">
            <item xml:id="i-NfYqKHac4GwtpemKBK4DzN" who="i-AyN7HRP1y38PeQoLunJifb" type="signature">
              Jörgen Johansson (c)
            </item>
          </list>
        </div>
      </div>
    </body>
  </text>
</TEI>
