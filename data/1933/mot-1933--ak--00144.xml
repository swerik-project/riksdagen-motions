<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1933--ak--00144">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1933/mot_1933__ak__144/mot_1933__ak__144-001.pdf"/>
      <fw xml:id="i-7Xxx9aujR6qKaYAgHDYTVe">
        Motioner i Andra kammaren, Nr 144. 1
      </fw>
      <div xml:id="i-DJ8WqFTZEQjZu7esJz6hod" type="motHeader">
        <div xml:id="i-Bi6cGC8XHNUgbrT9QjGnJL" type="motTitle"/>
        <div xml:id="i-L4LUBW1ZKNC8N4HUfujdfp" type="motSubmissionInfo"/>
      </div>
      <div xml:id="i-EMiK3RGSG6oqihD9vk9gsh" type="motBody">
        <div xml:id="i-YayRWVg4cu2BvmMMvp3cqs">
          <p xml:id="i-CKvvT5gd8YAnijQaJNe1N6">
            Nr 144.
          </p>
          <p xml:id="i-AR1G713uM4sNti11DrSu8X">
            Av herr Andersson i Stockholm m. fl., om upphörande av arbetslöshetskommissionens
            verksamhet m. m.
          </p>
          <p xml:id="i-Gv5Ji1CMHrd1b5u6nwWr6w">
            Arbetslösheten griper allt mer omkring sig. De arbetslösas antal
            ökas med varje dag som går. De statistiska uppgifter, som gång
            efter annan lämnas av fackförbunden och arbetslöshetskommissionen,
            bekräfta detta sak- förhållande. Även fattigvårdsmyndigheternas
            rapporter lämna klart besked om den oerhörda omfattning arbetslösheten
            tagit och det nödtillstånd som är rådande bland de arbetslösa.
            Trots att det siffermaterial beträffande arbetslöshetens omfattning,
            som på detta sätt erhålles, vittnar om djupet och vidden av den
            allt mer omkring sig gripande arbetslösheten, så få vi ändå icke
            av dessa siffror fram det verkliga läget, ty detta är ännu värre
            än vad som kan utläsas av den officiella statistiken. Under senare
            tid ha vi ofta läst i tidningspressen om självmord, orsakade av
            långvarig arbetslöshet och därav följande ekonomiska svårigheter
            och umbäranden. Det förekommer icke så sällan att hjälpsökande
            arbetslösa vid de statliga och kommunala hjälpinrättningarna digna
            ner av utmattning på grund av undernärdhet och därav undergrävd
            fysik. Läget är så för- tvivlat, att arbetslösa begå handlingar,
            som enligt de nuvarande lagarna äro belagda med straff, med tanke
            på att genom fängelsevistelse få logi och mat för dagen. Dessa
            allbekanta fakta tala ett tydligt språk. De säga oss, att samhället
            icke bedriver den verksamhet det har skyldighet bedriva i fråga
            om hjälp åt de arbetslösa. Arbetslöshetens exakta omfattning kan
            nu icke bestämt angivas, då till- förlitlig statistik på detta
            område saknas och då arbetslösheten ökar för varje dag som går.
            Antalet hjälpsökande, som rapporteras till arbetslöshets- kommissionen,
            var i början av maj 1931 39,000 men ökades till maj 1932 till
            111,000 och enligt senaste uppgifter lära för närvarande omkring
            160,000 arbetslösa vara anmälda hos arbetslöshetskommissionen.
            Denna siffra ger emellertid icke bilden av arbetslöshetens omfattning.
            Medvetna om arbets- löshetskommissionens verksamhet och att ingen
            verklig hjälp erhålles där- ifrån uraktlåta massor av de arbetslösa
            att anmäla sig. Om vi gå ut ifrån uppgifterna om arbetslöshetens
            storlek inom de fackliga organisationerna och räkna med samma
            procent arbetslösa bland dem som stå utanför den fackliga rörelsen
            samt medtaga den arbetslösa ungdomen, kan de arbets- lösas antal
            i dag anges till omkring 300,000. I detta sammanhang kunna vi
            icke uraktlåta nämna ungdomsarbetslös- heten, ty den kommer att
            sätta spår efter sig för framtiden på helt annat sätt än arbetslösheten
            bland de äldre arbetarna. Dessa senares lidande kan knappast överdrivas,
            men arbetslösheten är detta till trots mer ödesbring- ande för
            den uppväxande ungdomen. Bihang till riksdagens protokoll 1933.
            4 saml. Nr 144—2147. 193 88
          </p>
          <pb facs="riksdagen-motions-pdf/data/1933/mot_1933__ak__144/mot_1933__ak__144-002.pdf"/>
          <fw xml:id="i-ATaD9BKvWDT96WfBTfkLVz">
            2 Motioner i Andra kammaren, Nr 144.
          </fw>
          <p xml:id="i-AeyASptVYr9NJY2X1WwShv">
            Det finns en gammal sats vari säges, att ungdomen är framtiden
            och på den skall man bygga. Vi betvivla icke satsens riktighet.
            Tvärtom. Men om man från borgerligt håll och från regeringens
            sida velat syna den böld, som vuxit ut på samhällskroppen i form
            av massarbetslöshet bland ung- domen, så skulle med all säkerhet
            detta också avspeglats 1 statsverkspropo- sitionen. Men där skymta
            inga förslag till hjälp åt den arbetslösa ungdomen. Sveriges kommunistiska
            ungdomsförbund uppvaktade för en tid sedan regeringen i arbetslöshetsfrågan.
            Såväl stats- som socialministern lovade beakta de synpunkter som
            ungdomsdeputationen framförde. Med löftet att regeringen skulle
            göra vad som kunde göras för hjälp åt den nödställda ungdomen
            lämnade deputationen ovan nämnda ministrar. De krav, som det kommunistiska
            ungdomsförbundet framförde i fråga om hjälpåtgärder åt den arbetslösa
            ungdomen, sammanföllo i allt väsentligt med krav, som det so-
            cialdemokratiska ungdomsförbundets deputation framförde tidigare
            till den Ekmanska regeringen. Vid den tidpunkten förklarade Social-Demokraten,
            med nuvarande ecklesiastikministern herr Arthur Engberg som chefredaktör,
            att Ekmanregeringen åsidosatte de ungas beaktansvärda krav,som
            framförts av den socialdemokratiska ungdomsdeputationen. Så mycket
            mer förvånas man över, att den nuvarande regeringen utelämnar
            ungdomen från den hjälp i dess arbetslöshet, som socialdemokratien
            förut fordrade av herr C. G. Ekman. Antalet arbetslösa ungdomar
            i landet uppgår till ungefär 100,000. Massor av dessa ha aldrig
            beretts tillträde till produktionsprocessen. De ha tvingats ligga
            sina föräldrar till last, då de icke erhållit hjälp varken från
            kommu- nernas eller statens sida i någon form. Mången ungdom har
            av dessa för- hållanden drivits ut på landsvägen för att skaffa
            sig arbete och bröd. Här- ifrån till Svartsjö och fängelserna
            är icke vägen lång. Den ökade ungdoms- brottsligheten, som den
            borgerliga menigheten så ofta talar om, bottnar i här nämnda förhållanden.
            Det är det kapitalistiska systemet, som självt skapar brottsligheten.
            Sedlighetsnuckor i kjol och byx skria om ungdomens fördärv. De
            vilja emellertid icke se eller förstå, att det är utan ungdomens
            egen förskyllan som den demoraliserats. Skulden ligger hos samhället,
            som tvingar tusentals unga friska pojkar och flickor till sysslolöshet
            år efter år. Den kommunistiska riksdagsgruppen har varje år krävt
            effektiv hjälp åt alla arbetslösa. Riksdagens majoritet har emellertid
            icke velat lyssna härtill. Läget har nu så tillspetsats, att det
            står klart till och med för dem, som förut icke alls velat vara
            med om att bevilja effektiv hjälp åt de arbetslösa, att något
            måste göras. Vad som behövs nu är icke svältavlönat nödhjälps-
            arbete eller kommunalt-statligt kontantunderstöd av sådan beskaffenhet
            som hittills, vilket tvingat vederbörande arbetslöse till att
            vid sidan om arbetet ändå anlita fattigvården om icke hans familj
            skulle komma att svälta sig sjuk. Sveriges arbetare fordra arbete
            och försäkring åt alla arbetslösa, så att de med familjer kunna
            leva drägligt. Arbetarklassens rikskonferens, som hölls i Konserthuset
            i Stockholm den 14—15 januari detta år, ställde krav på arbetslöshetskommissionssystemets
            fullständiga likvidering och ersättande med statliga och kommunala
            arbeten
          </p>
          <pb facs="riksdagen-motions-pdf/data/1933/mot_1933__ak__144/mot_1933__ak__144-003.pdf"/>
          <fw xml:id="i-7aERsva2AYvRAwFrGvZzNv">
            Motioner i Andra kammaren, Nr 144. 3
          </fw>
          <p xml:id="i-8vcxh94gC6rMBufKzTwEkA">
            med avtalsenliga löner; effektiv arbetslöshetsförsäkring, betalad
            av arbets- köparna och staten, genomförd vid 1933 års riksdag,
            vilken bereder alla arbetslösa understöd, säkerställande en dräglig
            existens, samt att kontant- understöd utbetalas till dess försäkringen
            är genomförd; förbättrad folk- pensionering, så att pensionen
            ger möjlighet för pensionären att leva drägligt därpå, samt att
            pensionsåldern sänkes från nuvarande 67 till 60 år; att staten
            måtte ge kommunerna anslag till yrkesskolor för den arbetslösa
            ungdomen, som icke kan beredas plats i produktionen. Det var några
            av de krav denna konferens ställde beträffande hjälp åt de arbetslösa.
            Fackligt-ekonomiska organisationer hade sänt 111 ombud, vilka
            represen- terade 57,307 arbetare. Arbetslöshets- och nödhjälpsföreningar
            voro repre- senterade med 103 ombud och bakom dessa stodo 48,211
            arbetare. Alltså i kraft av 214 ombud, representerande 105,518
            arbetare, ställdes omskrivna krav. Ett femtiotal skrivelser hade
            anlänt till De arbetslösas centralkom- mitté från fackligt-ekonomiska
            organisationer samt från arbetslöshets- och nödhjälpsföreningar,
            vilka organisationer gav sin anslutning till konferensens syftemål
            och den verksamhet som förut bedrivits av De arbetslösas central-
            kommitté. Bakom dessa organisationer, vilka av ekonomiska skäl
            icke kunde sända representanter, stodo lågt räknat 50,000 arbetare.
            Den kommunistiska riksdagsgruppen ställer sig helt på den linje
            i fråga om hjälpen åt de arbetslösa, som uppdrogs på nämnda konferens.
            Arbetslöshetskommissionens verksamhet bör upphöra senast den 1
            juli i år. De svältande arbetarmassorna kräva detta. Det är även
            ett vitalt allmänt arbetarintresse att så sker. Redan ligga de
            avtalsenliga lönerna för många yrkesgrupper vid och under svältgränsen.
            Att då fortsätta att betala ännu lägre löner vid de statliga arbeten,
            som sättas i gång för att bereda syssel- sättning åt de arbetslösa,
            är en oerhörd utmaning mot arbetarna. En radikal frontförändring
            i denna fråga är oundgängligen nödvändig. Då ingen ljusning spåras,
            men alla tecken tyda på, att arbetslösheten kommer att bli allt
            mer omfattande, framstår i ännu skarpare dager också samhällets
            plikt att understödja de arbetslösa. Den arbetslöshetspolitik,
            som den kommunistiska riksdagsgruppen kräver att staten skall
            föra, tager främst sikte på statliga och kommunala arbeten, där
            de arbetslösa beredas sysselsättning mot avtalsenliga löner. För
            att befrämja denna verksamhet måste staten ekonomiskt bistå kommunerna.
            Staten måste omedelbart sätta i gång så många och omfattande arbeten
            som möjligt. De arbetslösa, som icke kunna beredas sysselsättning
            vid de sålunda igångsatta arbetena, måste beredas kontant understöd
            motsvarande kostnaden för en dräglig existens. Detta understöd
            skall utgå under hela den tid arbetslösheten varar. Och det skall
            utgå till alla arbetslösa män och kvinnor, unga och gamla. De
            uppenbara orättvisor, som begåtts mot de arbetslösa hittills,
            måste nu effektivt likvideras både i så måtto att arbete eller
            understöd beredes alla arbetslösa, men även så att ungdomen och
            de kvinnliga arbetslösa bli till- godosedda.
          </p>
          <p xml:id="i-QSDfxCqmeZfwVxv9R2r2U4">
            Ett fortsättande av arbetslöshetskommissionens verksamhet är
            oförenligt
          </p>
          <pb facs="riksdagen-motions-pdf/data/1933/mot_1933__ak__144/mot_1933__ak__144-004.pdf"/>
          <fw xml:id="i-5r3s5YBiCyQ7Uek9cP6G3N">
            4 Motioner i Andra kammaren, Nr 144.
          </fw>
          <p xml:id="i-WL3XnCqpDEKp8Kz91bJVq1">
            med såväl kommunernas som arbetarnas intressen. Det av regeringen
            äskade anslaget till arbetslöshetskommissionen skulle leda till
            fortsättande av dess verksamhet under avsevärd tid framåt. Detta
            bör undvikas genom att riks- dagen beslutar, att kommissionens
            verksamhet skall upphöra den 1 juli. De arbeten, som bedrivas
            av kommissionen, kunna mycket väl efter den 1 juli bedrivas såsom
            reservarbeten och då med avtalsenliga löner. Den understödsverksamhet,
            som regeringen förutsatt, att arbetslöshets- kommissionen skall
            bedriva, kan med statsmedel bedrivas av organ inom kommunerna
            utan arbetslöshetskommissionens medverkan. De medel, som regeringen
            föreslagit att ställas till arbetslöshetskommissionens förfogande,
            bliva icke tillräckliga för bedrivande av hjälpverksamhet enligt
            de grunder vi här angivit. Erforderliga ytterligare medel erhållas
            genom besparingar på fjärde huvudtiteln, som vi i annan motion
            föreslagit, samt genom ökad beskattning å de större inkomsterna
            och förmögenheterna. Med hänvisning till vad vi sålunda anfört
            få vi härmed hemställa,
          </p>
          <p xml:id="i-2ui8y4R4XEiXzvR6sRnWV2">
            att riksdagen måtte besluta, 1) att arbetslöshetskommissionens
            verksamhet skall upphöra senast den 1 juli 1933; 2) att utöver
            den sammanlagda summa som av regeringen äskats till bekämpande
            av arbetslösheten ställes ett anslag på 100,000,000 kronor för
            bedrivande av hjälpverksamhet i överens- stämmelse med de riktlinjer
            som här ovan äro angivna.
          </p>
          <p type="date" id="i-5bh9cqMjVYHG5feC4rU1mE">
            Stockholm den 21 januari 1933.
          </p>
          <div xml:id="i-AaE4fdLfgJZcRBEoESdhBY" type="signatureBlock">
            <p who="i-FXLEj98MEhXCxuiihroJSv" type="signature">
              Edoff Andersson
            </p>
            <p who="i-UA8QjszavpQnNcqKo12DY2" type="signature">
              Karl Kilbom
            </p>
            <p who="i-Tym6Aw1gBuoRJqfGXa3Wdy" type="signature">
              Nils Flyg
            </p>
            <p who="unknown" type="signature">
              Verner Karlsson
            </p>
            <p who="i-KBbXYtnknZx7i11LnE5ff8" type="signature">
              Viktor Herou
            </p>
            <p who="i-S4jJECjfFmddUzRkooT6yP" type="signature">
              Aug Spångberg
            </p>
          </div>
        </div>
      </div>
    </body>
  </text>
</TEI>
