<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00405">
  <teiHeader>
    <fileDesc>
      <titleStmt>
        <title>Instansordningen vid registrering av läkemedel</title>
        <author corresp="i-9CvkAU1JKjTkULuqucvebo">Maja Bäckström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Instansordningen vid registrering av läkemedel</title>
          <idno type="rdwebb">GA02So405</idno>
          <rs type="number">So405</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So405/text</ref>
          <ref type="dokument_url_html">http://data.riksdagen.se/dokument/GA02So405</ref>
          <ref type="dokumentstatus_url_xml">http://data.riksdagen.se/dokumentstatus/GA02So405</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9CvkAU1JKjTkULuqucvebo</idno>
            <name>Maja Bäckström</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KpiQnxF3zVCxJ66zf7vqUj" type="signed"/>
        <correspContext corresp="i-KpiQnxF3zVCxJ66zf7vqUj">
          <note type="signatory" corresp="i-9CvkAU1JKjTkULuqucvebo"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_405/mot_198687_so_405-001.pdf"/>
      <div xml:id="i-VeUritpjw8NygkVndLK7Lr" type="motHeader">
        <div xml:id="i-7oEKbRso9FJz4tsVtEfGMT" type="motTitle"/>
        <div xml:id="i-JQVpQudRxXopAkvMZh7Jnb" type="motSubmissionInfo"/>
      </div>
      <div xml:id="i-HoLA9uoaio6wPatdZTxU9y" type="motBody">
        <div xml:id="i-VAUX3K2QhUkTamtniKNGbJ">
          <p xml:id="i-EU1rfWxPJ3wdcdmF3Tso1z">
            Motion till riksdagen 1986/87:S0405
          </p>
          <p xml:id="i-CSn9JsZ5MGZMLi2ELkPLLN">
            Maja Bäckström (s) Instansordningen vid registrering av läkemedel
          </p>
          <p xml:id="i-Rkz841gfmMBNe7skWkrnKr">
            Läkemedel får försäljas först efter godkännande (registrering)
            av socialsty- relsen. Innan ett sådant beslut fattas måste läkemedlet
            uppfylla högt ställda krav på bl. a. medicinsk effekt, och biverkningarna
            får inte stå i missförhål- lande till den avsedda effekten. I
            Sverige finns det för närvarande 2697 registrerade läkemedel på
            marknaden. Med registrerade läkemedel avses samtliga läkemedel
            (således även tabletter, lösningar etc. av samma substans) som
            säljes via apoteken på recept eller direkt till kunderna. Av dessa
            läkemedel har 2 695 registrerats genom beslut av socialstyrelsen
            och två indirekt genom beslut av kammarrät- ten i Stockholm. Detta
            förhållande kan te sig märkligt för den oinvigde, men det är,
            enligt uppgift, minst lika märkligt för de mest initierade inom
            den medicinska/ farmaceutiska sektorn. Inte minst har uppmärksamheten
            kring ett nyligen avgjort ärende i kammarrätten pekat på detta.
            Ärendet gällde ett 22 år gammalt preparat av acetylsalicylsyra
            (Premaspin) vars egenskaper visat sig otillräckliga om avsikten
            med preparatet är att ge alla patienter en säkerställd och jämn
            effekt utan risk för ”underbehandling”. Socialstyrelsen gjorde
            en framställan till tillverkaren om att preparatet skulle ändras
            så att dess egenskaper liknade andra preparat med samma innehåll.
            Vidare beslutades att det nuvarande preparatet skulle dras in.
            Beslutet överklagades av tillverkaren i kammarrätten och efter
            nio månaders väntan föll domen. Den innebär att socialstyrelsens
            beslut upphävs. Ett liknande ärende avgjordes för två år sedan
            i kammarrätten. Den gången gällde det en ny kemisk substans, fenfluramin,
            som en annan tillverkare ville registrera som läkemedel mot övervikt
            — dvs. ett bantnings- medel. Preparatet (Ponderal) verkar via
            sina mekanismer i det centrala nervsystemet. Detta leder till
            viktminskning, som dock upphör efter avslutad behandling, men
            kan i vissa fall även ge allvarliga biverkningar som depressioner
            och andra psykiska sjukdomar, mardrömmar m. m. Socialstyrelsen
            avstyrkte ansökan om registrering just för att förhållandet mellan
            effekt och biverkningar var ogynnsamt, dvs. den medicinska ända-
            målsenligheten var inte tillräckligt stor. Beslutet var baserat
            på resultat från kliniska prövningar och på utlåtanden från ett
            dussintal svenska medicinska experter inom farmakologi, internme-
            dicin, neurologi, psykiatri m. fl. ämnesområden.
          </p>
          <pb facs="riksdagen-motions-pdf/data/198687/mot_198687_so_405/mot_198687_so_405-002.pdf"/>
          <p xml:id="i-6kbbETMEeb5Sf3Lf5C2TZg">
            Tillverkaren överklagade beslutet och stödde sig därvid på inlagor
            av ett mindre antal svenska och utländska experter. Trots att
            ärendet var av en vetenskapligt mycket specialiserad natur kunde
            kammarrätten fatta ett beslut som innebar att socialstyrelsens
            avstyrkan av anmälan om registrering upphävdes. Naturligtvis ålades
            socialstyrelsen därefter att registrera läkemedlet. Så till händelserna
            därefter. Enligt socialstyrelsens läkemedelsavdelnings datasystem,
            SWEDIS, be- räknas i dag omkring 6 000 patienter stå på Ponderalbehandling.
            Till det svenska biverkningsrapportsystemet har hittills ett antal
            anmärkningar om allvarliga psykiska biverkningar inkommit t. ex.
            depressioner, förvirringstill- stånd och ett fall av självmordsförsök.
            Priset för denna behandling är således högt och enligt min mening
            alltför högt. I det nu aktuella Premaspinärendet framhöll socialstyrelsen
            med stöd av ett stort antal vetenskapliga studier att upptaget
            av acetylsalicylsyra från magtarmkanalen är osäkert (ibland noll)
            och ytterst varierande. Orsaken till det osäkra upptaget är tabletternas
            egenskaper och storlek. Tabletterna är överdragna med ett skikt
            som är resistent mot magsyran och löses upp först i tarmen. Ett
            problem är dock att tabletternas storlek gör att de kan ligga
            kvar en mycket lång tid utan att tas upp och ge effekt. Skulle
            tabletterna stanna i magsäcken finns dessutom en risk för ansamling
            där. Då tabletterna så småningom löses upp kan förgiftningar inträffa.
            Denna risk är sannolikt liten, men ett par sådana förgiftningsfall
            finns rapporterade. Eftersom det finns andra preparat innehållande
            acetylsalicylsyra, som inte har dessa negativa egenskaper ansåg
            socialstyrelsen att preparatet borde dras bort från marknaden.
            I kammarrätten gjordes bedömningen att dessa negativa egenskaper
            inte påverkar preparatets effekt och säkerhet. Naturligtvis skall
            sägas att rätten avgjort ärendet korrekt enligt lagens formulering
            om säkerhet (men ej lika starkt uttalade mening om effekti- vitet).
            Ett läkemedel som inte har ett jämnt och säkert upptag eller ibland
            inte tas upp alls, kan inte utöva en jämn och säker effekt hos
            flertalet patienter. Den svenska läkemedelslagstiftningen tar
            i första hand fasta på den medicinska säkerheten. Rätten har att
            övervaka att registreringsbeslut alltid grundar sig på kriterierna
            i lagen och har i så måtto ingen kritik att vänta. Men vem tolkar
            nyckelbegreppet ändamålsenlighet, dvs. hur stor biverk- ningsrisken
            får vara eller hur dålig effekten får vara innan läkemedlet dras
            in eller vägras registrering? Gränsdragningen är svår. Enligt
            en allmänt accepterad uppfattning bör läkemedlet både vara säkert
            ur biverkningssynpunkt och ge tillfredsställande och jämn effekt
            hos de allra flesta patienter. Tillverkarens möjlighet att överklaga
            socialstyrelsens beslut till kammar- rätten är naturligtvis självklar
            enligt nu gällande regler. Men kammarrätten saknar egen medicinsk
            expertis. Detta innebär att den måste stödja sig enbart på inlagor
            från resp. part och de vittnesbörd som parterna kan uppbringa.
            Man kan inte utesluta att skickligt biträde av advokater har bidragit
            till
          </p>
          <p xml:id="i-41ZyovXVdMuyzbrRqXr4bM">
            Mot. 1986/87 S0405
          </p>
          <pb facs="riksdagen-motions-pdf/data/198687/mot_198687_so_405/mot_198687_so_405-003.pdf"/>
          <p xml:id="i-FbHoGYGgPUHi4rwheDUWE2">
            domsluten. Det är förståeligt att en domstol inte kan ha experter
            i alla de specialmål som teoretiskt kan komma upp. En möjlighet
            vore att kammarrätten adjungerar medicinsk expertis i medicinska
            mål som gäller t.ex. läkemedelsfrågor. Nuvarande juridiska system
            kan dock anses vara så pass otillfredsställande att socialstyrelsen
            bör vara slutlig instans vid prövning för registrering av läkemedel.
            Om å andra sidan det nuvarande systemet skall fortsätta att gälla
            måste socialstyrelsen ges rätt att föra ärendet vidare till högre
            instans. Invändningar kan resas mot att en myndighet skulle ha
            både beslutanderätt och klagorätt. Om detta inte är förenligt
            borde en utomstående juridisk instans få möjlighet att kunna överklaga.
            Detta skulle innebära ett slags åklagarfunktion. Många läkemedel
            i dag saknar medicinsk ändamålsenlighet. En aktiv läkemedelskontroll
            måste ha möjlighet att bedöma ändamålsenligheten hos redan registrerade
            läkemedel och kunna påverka deras tillstånd att få försäljas.
            Den måste också ha möjlighet att avgöra om nya läkemedel skall
            registreras. Detta borde vara lika självklart som att tillverkaren
            har rätt att överklaga socialstyrelsens beslut. Med det nuvarande
            juridiska systemet är socialstyrelsens möjligheter kringskurna
            i detta avseende. Därmed är den höga kvaliteten på det svenska
            läkemedelssortimentet i fara.
          </p>
          <p xml:id="i-L2fC8JM4G1ZSasd5rLxMay">
            Hemställan
          </p>
          <p xml:id="i-CzvANJGFKWEZJN4KWKczJ8">
            Mot bakgrund av vad som anförts i motionen hemställs att riksdagen
            hos regeringen begär förslag till ändring i läkemedels- förordningen
            1962:701 så att socialstyrelsen blir slutlig instans vid registrering
            av läkemedel.
          </p>
          <p xml:id="i-9ZrhyjXSspMPbCUVe2FNSM" type="date">
            Stockholm den 14 januari 1987
          </p>
          <p xml:id="i-ERN9E8TrxMkCPC4SbUwKuW">
            Maja Bäckström (s)
          </p>
          <p xml:id="i-4PVhtDyptDBsQJpFXNDw5d">
            Mot. 1986/87 S0405
          </p>
        </div>
      </div>
    </body>
  </text>
</TEI>
