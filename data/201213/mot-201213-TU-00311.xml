<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00311">
  <teiHeader>
    <fileDesc>
      <titleStmt>
        <title>Tvätta taxinäringen vit</title>
        <author corresp="i-79cRBqVjCpwABr2BiKwH7S i-YP25iT3t9zdY2dpPgshs5z">av Ann-Christin Ahlberg och Phia Andersson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tvätta taxinäringen vit</title>
          <idno type="rdwebb">H002T311</idno>
          <rs type="number">T311</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T311/text</ref>
          <ref type="dokument_url_html">http://data.riksdagen.se/dokument/H002T311</ref>
          <ref type="dokumentstatus_url_xml">http://data.riksdagen.se/dokumentstatus/H002T311</ref>
          <ref type="doc">http://data.riksdagen.se/fil/7A067AA2-C327-4268-80D0-89DAD30A6EED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CdCP1EAQSFHJiV1Sgmc53Y" type="signed"/>
        <correspContext corresp="i-CdCP1EAQSFHJiV1Sgmc53Y">
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-YP25iT3t9zdY2dpPgshs5z"/>
        </correspContext>
        <correspAction xml:id="i-D3RBcDMQqn5rrx7Wb2SeLP" type="numbering">
          <date when="2012-10-05"/>
        </correspAction>
        <correspAction xml:id="i-8DGT4wrsA1wbVdcVDrqTUD" type="submission">
          <date when="2012-10-04"/>
        </correspAction>
        <correspAction xml:id="i-Pcrc4K47owwdTX4TvVVivU" type="transfer">
          <date when="2012-10-03"/>
        </correspAction>
        <correspAction xml:id="i-LyF5eo5aQEMbtAFfK2YHF" type="assigned"/>
        <correspContext corresp="i-LyF5eo5aQEMbtAFfK2YHF">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P92ShFpybNNVH6tTJzoD7N" type="motHeader"/>
      <div xml:id="i-MuWJLTvCgsBuHTNKH5wHsQ" type="motBody">
        <div xml:id="i-PHJPag6P8dfdTH9r3fCMZv" type="motProposal" subtype="förslag">
          <head xml:id="i-M6PxnBb5w9WDH8PbSMAjSg">
            Förslag till riksdagsbeslut
          </head>
          <list xml:id="i-XjrUrLRXLv6vUWfaxuQGK6" style="ol">
            <item xml:id="i-5RQ5gkmA5toaLpP4c1CUUX">
              Riksdagen tillkännager för regeringen som sin mening vad som
              anförs i motionen om att obligatoriska redovisningscentraler (tömningscentraler)
              bör införas för taxametrar inom taxinäringen.
            </item>
            <item xml:id="i-Ktq39A3yYz2vKMfm8ia4yy">
              Riksdagen tillkännager för regeringen som sin mening vad som
              anförs i motionen om att Transportstyrelsen mycket snabbt bör
              meddela taxiföretag då en anställd som är innehavare av taxilegitimation
              döms för ett allvarligt brott och får taxilegitimationen indragen.
            </item>
            <item xml:id="i-4d8syHfPRzw5yGkCQkLypH">
              Riksdagen tillkännager för regeringen som sin mening vad som
              anförs i motionen om ökade kontroller av taxilegitimationer.
            </item>
            <item xml:id="i-UiRDXau8PaDZ3boNGtdk27">
              Riksdagen tillkännager för regeringen som sin mening vad som
              anförs i motionen om att utse taxiansvariga inom Transportstyrelsen
              med ett uttalat uppdrag att delta aktivt i tillsynsarbetet.
            </item>
            <item xml:id="i-8RpCHRWoAV5SSpondCajZX">
              Riksdagen tillkännager för regeringen som sin mening vad som
              anförs i motionen om att intensifiera myndigheternas samverkan
              i taxifrågor på nationell och regional nivå och bjuda in branschorganisationerna
              i arbetet.
            </item>
            <item xml:id="i-YKR4sjpyUuRoX5uwpUUgTr">
              Riksdagen tillkännager för regeringen som sin mening vad som
              anförs i motionen om att en statlig utredning ska tillsättas för
              att få ett samlat grepp om taxinäringens utveckling i såväl storstad
              som glesbygd och om avregleringens effekter på utbudet av taxitjänster
              och priser.
            </item>
          </list>
        </div>
        <div xml:id="i-NgNvNynvy2Qxf9nhdxAduH" type="motContent">
          <head xml:id="i-NF1L1PfC8uoyqEXB79NNmG" type="h1">
            Motivering
          </head>
          <p xml:id="i-7e2M81hXa7c1j4BXgP6QK9">
            Fusk och ekonomisk brottslighet inom taxinäringen är ett problem
            som påtalats ända sedan Branschsaneringsutredningen 1997. Trots
            olika åtgärder och goda ansatser finns tyvärr många bekymmer kvar.
            Sedan avregleringen har taxipassagerarna blivit otryggare. En
            mängd problem har uppstått, bl.a. förekommer skattebrott och oseriös
            prissättning av resor.
          </p>
          <p xml:id="i-524SBCPypXhgEKKzBWyXXZ">
            Med en omfattande förekomst av svarttaxiverksamhet ökar också
            riskerna för kunderna och då inte minst för kvinnorna. Rån och
            sexuella övergrepp följer i svarttaxis spår och det skadar hela
            den övriga, seriösa branschen.
          </p>
          <p xml:id="i-YHoRUErzrzWwAVk7FymArH">
            Inom taxibranschen behövs redovisningscentraler till vilka köruppdragen
            och ersättningarna rapporteras. Anslutning till en redovisningscentral
            bör skrivas in som villkor för taxitillstånd. Krav på redovisningscentraler
            har av den borgerliga riksdagsminoriteten felaktigt kritiserats
            som uttryck för regelkrångel. Majoriteten av taxiåkarna är i dag
            anslutna till beställningscentraler, och en taxiåkare ska givetvis
            kunna välja att enbart vara ansluten till centralen i form av
            redovisningscentral. Beställningscentralernas och växlarnas makt
            måste givetvis balanseras. Växlarna och detta gäller samtliga
            växlar, även på de ställen där landsting eller motsvarande fortfarande
            själva står för fördelning av körningar har stor makt gentemot
            den enskilde åkaren och föraren. Oseriösa och kriminella ska stängas
            av men under rättssäkra former. Alla redovisningscentraler ska
            även vara skyldiga att lämna årliga uppgifter om inkört belopp
            till taxiägaren och Skatteverket. Beställningscentralerna ska
            vidare också vara skyldiga att lämna in uppgifter om kontantinkört
            belopp på åkaravräkningarna.
          </p>
          <p xml:id="i-XRu5zkcViJSwrSgtFku1rC">
            För att öka tryggheten för taxiresenärer, speciellt kvinnor,
            är det viktigt att kontrollen av taxilegitimationer stärks. Det
            är självklart att då en innehavare av taxilegitimation dömts för
            ett allvarligt brott måste taxilegitimationen dras in. Även vid
            allvarliga trafikbrott som rattfylleri och grov vårdslöshet i
            trafik eller andra trafikbrott då det sker vid upprepade tillfällen.
            Taxiföretagen måste meddelas mycket snabbt av Transportstyrelsen
            då en anställd får sin taxilegitimation indragen. För att säkerställa
            att förare inte kör med ogiltig taxilegitimation eller utan taxilegitimation
            måste kontrollen stärkas.
          </p>
          <p xml:id="i-B5giMYHFLS5aPoe8Ji6evp">
            Rikspolisstyrelsen och Transportstyrelsen har ett pågående regeringsuppdrag
            om hur de gemensamt ska skärpa sin tillsyn och kontroll av yrkestrafiken.
            Enligt Transportstyrelsen kommer dess värre den tillståndsmätning
            som ingår i uppdraget bara att omfatta trafiksäkerhet och inte
            fusk och ekonomisk brottslighet i branschen. Det innebär att regeringen
            inte kommer att få ett heltäckande kunskapsunderlag och att dess
            framtida beslut riskerar att bli felaktiga.
          </p>
          <p xml:id="i-MJDQZhd2MGzVhXBKgKuXqc">
            I regleringsbrevet för år 2012 anger regeringen att Transportstyrelsen
            särskilt ska fokusera på att utveckla sina insatser gällande marknadsövervakning
            och tillsyn. Det är därför viktigt att Transportstyrelsen deltar
            i de organiserade möten som kontinuerligt genomförs med andra
            myndigheter och organisationer. Transportstyrelsen måste utse
            taxiansvariga inom verket med ett uttalat uppdrag att delta aktivt
            i myndighetssamverkan och tillsynsarbete.
          </p>
          <p xml:id="i-Fbyx4t4T5kESeSctALqpZs">
            Myndigheternas samverkan avseende taxi på nationell och regional
            nivå måste intensifieras, och i denna bör också branschorganisationerna
            inbjudas till att delta i arbetet.
          </p>
          <p xml:id="i-JaK9ZoDprsL61KE9K9U86m">
            En statlig utredning om taxinäringen behövs, inte minst för att
            titta på vilka för- och nackdelar avregleringen från 1990 fört
            med sig. Det måste även utarbetas lösningar för att komma till
            rätta med specifika storstadsfenomen som brist på lokalkännedom
            hos förare i Stockholm och glesbygdsproblem som brist på taxiföretagare
            och att kommuners och landstings upphandlingar av färdtjänst och
            skolskjuts kan påverka den vanliga taxiverksamheten negativt.
            Idag har taxiföretag olika jämförelsepriser, vilket gör att kunderna
            blir förvirrade och känner sig lurade. Även det faktum att oseriösa
            taxiföretag tar ut kraftiga överpriser måste granskas.
          </p>
          <p xml:id="i-WEpVEHypsz6Gf3aYdiEwA2">
            Trösklarna in i branschen kan behöva höjas för både förare och
            åkare. Det kan handla om hårdare vandelsprövning av individer,
            om högre kvalitetskrav på exempelvis service och lokalkännedom,
            krav på vidareutbildning, omsättnings- eller kapitalkrav med mera.
          </p>
          <p xml:id="i-UtU1anHfzc5MgK1wm9xKAK">
            Man måste kanske också höja kravet på dem som utför utbildningarna
            genom att införa ett auktorisationskrav, och att det genomförs
            kontroller av efterlevnaden via myndighetstillsyn.
          </p>
          <p xml:id="i-5QQypU3unPv6bCzjeiRtbH">
            Den fria etableringsrätten är ingen självklarhet, inte minst
            då den leder till att den lokala taximarknaden mer eller mindre
            övertas av svarttaxi och den grova, organiserade brottsligheten.
            Kanske måste en ny form av den gamla behovsprövningen återinföras
            och därmed en reglering av antal företag och bilar i ett visst
            geografiskt område.
          </p>
        </div>
        <div xml:id="i-SBAsnUuZBhRPcLPWayEfDg" type="signatureBlock">
          <list xml:id="i-XReqCDC8xVFFgqeoTtm7qR">
            <item xml:id="i-J2EqBNaNdvr6ASxzHw8e8P" type="signature">
              Ann-Christin Ahlberg (S)
            </item>
            <item xml:id="i-AhdKqTjb5sGBfN6EfZGF7J" type="signature">
              Phia Andersson (S)
            </item>
          </list>
        </div>
      </div>
    </body>
  </text>
</TEI>
