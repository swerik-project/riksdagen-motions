<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00013">
  <teiHeader>
    <fileDesc>
      <titleStmt>
        <title>med anledning av prop. 2009/10:169 Förändrat uppdrag för Sveaskog AB (publ)</title>
        <author corresp="i-C2s3YhmmVmNkgvznmmnD4x">av Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:169 Förändrat uppdrag för Sveaskog AB (publ)</title>
          <idno type="rdwebb">GX02N13</idno>
          <rs type="number">N13</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N13/text</ref>
          <ref type="dokument_url_html">http://data.riksdagen.se/dokument/GX02N13</ref>
          <ref type="dokumentstatus_url_xml">http://data.riksdagen.se/dokumentstatus/GX02N13</ref>
          <ref type="doc">http://data.riksdagen.se/fil/3893BB0E-099B-48A4-BE9C-D770E9FC5F10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J1bksEwTsY8ZAn2TLvA9wf" type="basedOn"/>
        <correspContext corresp="i-J1bksEwTsY8ZAn2TLvA9wf">
          <ref>Proposition 2009/10:169</ref>
        </correspContext>
        <correspAction xml:id="i-8QcKiRk9WmpmBWWAL17zDS" type="signed"/>
        <correspContext corresp="i-8QcKiRk9WmpmBWWAL17zDS">
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-B6xsNSyF89EFWYLNRiQ5mn" type="referral">
          <date when="2010-04-08"/>
        </correspAction>
        <correspAction xml:id="i-cfwsHC2DGzqxHq9AFw28V" type="referral">
          <date when="2010-04-08"/>
        </correspAction>
        <correspAction xml:id="i-VHDmPeoVzQ7hp9xAsz5KF6" type="dismissal">
          <date when="2010-04-07"/>
        </correspAction>
        <correspAction xml:id="i-HAmpUs2HrTxoTZMKf5hdGn" type="dismissal">
          <date when="2010-04-07"/>
        </correspAction>
        <correspAction xml:id="i-DiJWdcKrwZ52fmP5XeFE6e" type="transfer">
          <date when="2010-04-06"/>
        </correspAction>
        <correspAction xml:id="i-2kZx6yYNpt7HSRiGsCFmvv" type="submission">
          <date when="2010-04-06"/>
        </correspAction>
        <correspAction xml:id="i-MxPw5rU5xPJAp4tHjzXYqb" type="assigned"/>
        <correspContext corresp="i-MxPw5rU5xPJAp4tHjzXYqb">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CsSVipgrpgsBeXh3HjCcW" type="motBody">
        <div xml:id="i-N32LPpcGVjXCq3FbgMqF3r" type="motProposal" subtype="förslag">
          <head xml:id="i-8FLBeYm4msRp7roWMrGHJA">
            Förslag till riksdagsbeslut
          </head>
          <list xml:id="i-T8H4PXE51oGZL5DjDuzG66" style="ol">
            <item xml:id="i-TmGB3Ac8PPHQ4dXZ8cW4A6">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att det övergripande målet för Sveaskog ska vara att statens
              skogar ska förvaltas på ett föredömligt sätt ur både produktions-
              och miljösynpunkt, för att trygga en långsiktigt ekologiskt hållbar
              utveckling.
            </item>
            <item xml:id="i-CsKbTJYKUrSzpVXQ8iggh9">
              Riksdagen tillkännager för regeringen som sin mening vad som
              anförs i motionen om att Sveaskogs inhandlingsverksamhet ska begränsas
              till det som behövs för att uppfylla tidigare ingångna förpliktelser
              i den mån dessa inte kan tillgodoses genom egen råvara.
            </item>
            <item xml:id="i-4LT7ZaGbN1aJduZPrCAWEc">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att Sveaskogs kärnverksamhet ska vara inom förvaltning och
              utveckling av det egna skogsinnehavet.
            </item>
            <item xml:id="i-MJHtoHakhFZgHfAvp6ZALj">
              Riksdagen tillkännager för regeringen som sin mening vad som
              anförs i motionen om att staten inte bör frånhända sig markbyten
              som instrument framöver.
            </item>
            <item xml:id="i-SA82f4TRFqdqvkinbi8qB3">
              Riksdagen tillkännager för regeringen som sin mening vad som
              anförs i motionen om att om den mark som ägs av stora markägare
              och frigörs för formellt skydd tidigare har ingått i frivilliga
              avsättningar ska markägaren långsiktigt avsätta motsvarande arealer
              av motsvarande naturvärden samt att Sveaskog inte får byta bort
              mark som varit frivilligt avsatt för naturvårdsändamål.
            </item>
            <item xml:id="i-SKBFe497btsCHFS9sjMbet">
              Riksdagen tillkännager för regeringen som sin mening vad som
              anförs i motionen om att anslaget 1:3 Åtgärder för biologisk mångfald
              inte bör sänkas förrän det finns ett tydligt delmål för perioden
              efter 2010 och det kan säkerställas att anslagsändringen är förenlig
              med måluppfyllelsen.
            </item>
          </list>
        </div>
        <div xml:id="i-5eqPAqSeveJXoGLne7hFVs" type="motContent">
          <head xml:id="i-7RyGQLv87XZPnKu5dyg3xS" type="h1">
            Sveaskogs övergripande mål
          </head>
          <p xml:id="i-KF6pRsmFXcL5vRgMMmTNbq">
            I riksdagsbeslutet rörande regeringens proposition 2001/02:39
            framgår att det övergripande målet för Sveaskog ska vara att statens
            skogar ska förvaltas på ett föredömligt sätt ur både produktions-
            och miljösynpunkt, för att trygga en långsiktigt ekologiskt hållbar
            utveckling. Nu skriver regeringen att Sveaskog liksom alla statligt
            ägda företag ska vara ett föredöme vad gäller klimat- och miljöansvar
            samt socialt ansvar. Den senaste tidens debatt kring Vattenfalls
            agerande tyder på att statliga företag behöver ett tydligare uppdrag
            att vara i frontlinjen i miljöarbetet.
          </p>
          <p xml:id="i-KX4i6YbmFJVAAvb21s1fSp">
            Regeringens skrivningar betonar Sveaskogs möjligheter att vara
            leverantör av råvara till energi och binda kol. Detta kan vara
            bra, men insatser för att t.ex. öka produktionen kan motverka
            andra miljömål som ibland glöms bort i debatten, som biologisk
            mångfald, Ingen övergödning och Bara naturlig försurning. Det
            behövs en helhetssyn som saknas i regeringens proposition. Regeringen
            vill renodla Sveaskogs uppdrag till affärsmässighet och att generera
            marknadsmässig avkastning. Regeringen vill att Sveaskog ska lägga
            mer kraft och fokus på produktivitetsåtgärderna.
          </p>
          <p xml:id="i-YCqnJ7aydMHMSwMSoMwyjA">
            Marknaden har en tendens att agera för kortsiktigt och att inte
            beakta värdet av ekosystemtjänster. Detta är olämpligt för en
            långsiktig verksamhet, och en verksamhet med så omfattande miljöeffekter,
            som skötsel av skog. Jag vill att marknaden i större utsträckning
            ska spegla de verkliga långsiktiga konsekvenserna av en verksamhet.
            Till exempel att såväl positiva som negativa externa effekter
            internaliseras. Till dess att detta är mer allmänt genomfört är
            det dock viktigt att förtydliga att det övergripande målet för
            Sveaskog ska vara att statens skogar ska förvaltas på ett föredömligt
            sätt ur både produktions- och miljösynpunkt, för att trygga en
            långsiktigt ekologiskt hållbar utveckling.
          </p>
          <head xml:id="i-4fhfjGwoTGED5rqLMUD9QU" type="h1">
            Sveaskogs kärnverksamhet och inhandling
          </head>
          <p xml:id="i-TXNtGLeh99VJJ4MeVdTxZZ">
            Regeringen föreslår ett förändrat uppdrag för Sveaskog. Sveaskog
            ska enligt regeringen vara en oberoende aktör med kärnverksamhet
            inom skogsbruk. Regeringen förtydligar i brödtexten att Sveaskog
            bör kunna bedriva närliggande verksamhet om det bidrar till att
            öka bolagets avkastning.
          </p>
          <p xml:id="i-FpeuEizobr9XQ5awihgAe7">
            I bolagsordningen står för närvarande bl.a. att Sveaskog ska
            bidra till en ökad konkurrens på virkesmarknaden i avsikt att
            skapa en bättre virkesförsörjning för köpsågverken och andra aktörer.
          </p>
          <p xml:id="i-QQ7r3yGU9VEoY6rLMU6qy">
            Enligt vissa rapporter gör Sveaskog snarast tvärtom i och med
            att man ökat sin inhandlingsverksamhet. Då konkurrerar man i stället
            med köpsågverken om råvaran. Regeringen tycks snarast avvisa kritik
            mot denna verksamhet genom att redovisa sin uppfattning att Sveaskog
            agerar affärsmässigt på en fungerande marknad.
          </p>
          <p xml:id="i-3h8wGBPKdFHNoM6sMBidQx">
            Som en följd av tidigare avtal om försäljning av industriverksamhet
            har Sveaskog haft åtaganden att förse köparna med vedråvara under
            en viss period. Utöver detta ser vi inte skäl till att det statligt
            ägda Sveaskog ska ägna sig åt denna verksamhet. Det kan snarast
            öka marknadsstörningar. Dels kan den konkurrera direkt med andra
            aktörer, dels kan det påverka prisnivåer. Vi anser att inhandlingsverksamheten
            ska begränsas till det som behövs för att uppfylla tidigare ingångna
            förpliktelser i den mån dessa inte kan tillgodoses genom egen
            råvara.
          </p>
          <p xml:id="i-AVGLDMaRLqgm8EE3LsV4Tn">
            Vi tycker också att det är rimligt att Sveaskog tar ett ansvar
            för utveckling av skogsbruksmetoder som är t.ex. mer miljöanpassade.
          </p>
          <p xml:id="i-3jaNmKW6GckQDs7Bgob25H">
            Vi anser därför att av Sveaskogs uppdrag ska framgå att Sveaskog
            ska vara en oberoende aktör med kärnverksamhet inom förvaltning
            och utveckling av det egna skogsinnehavet .
          </p>
          <head xml:id="i-XDxHqdCMhAZ9MeatsbnwGd" type="h1">
            Ersättningsmark till staten
          </head>
          <p xml:id="i-6JQTD1cEwTi618Z5rFpzpN">
            Regeringen föreslår att Sveaskogs uppdrag att tillhandahålla
            ersättningsmark till staten ska upphöra vid utgången av 2010.
            Detta innebär att möjligheten att använda mark från Sveaskog vid
            framtida markbyten försvinner. Regeringen skriver att om framtida
            behov av resurser uppstår för att bidra till måluppfyllelsen av
            miljökvalitetsmålet Levande skogar ska regeringen återkomma med
            vilka verktyg som då kan vara aktuella. Vi anser att detta är
            en omdömeslös inställning. Det är uppenbart att det behövs ytterligare
            åtgärder för att nå miljömålet Levande skogar. Redan erbjudandet
            om markbyte kan ha betydelse för att markägare ska acceptera en
            försäljning eller ett naturvårdsavtal. Markbyten är ett instrument
            som kan behövas också framöver. Staten bör inte frånhända sig
            det instrumentet. Jag avvisar förslaget.
          </p>
          <head xml:id="i-9CHEgqq2PXxhUFGAoJ3hC6" type="h1">
            Överföring av ersättningsmark
          </head>
          <p xml:id="i-5ZcF7AqKguRhAEAaKGaENt">
            Regeringen föreslår att avtalet mellan Sveaskog och Naturvårdsverket
            som begränsar överföring av ersättningsmark till markägare med
            mindre än 5 000 hektar ska slopas. Vidare ska 100 000 hektar arealer
            överföras till staten för att användas för byten med andra markägare
            i syfte att skydda skyddsvärd skog. Vi tillstyrker förslaget.
          </p>
          <p xml:id="i-VMpYQbymRdwvGkdcgJk9yH">
            Vi vill dock ställa som villkor att om den mark som ägs av stora
            markägare som frigörs för formellt skydd tidigare har ingått i
            de frivilliga avsättningarna ska markägaren långsiktigt avsätta
            motsvarande arealer av minst motsvarande naturvärden. Dessa ska
            också redovisas offentligt. Annars urholkas det nuvarande delmålet
            för skydd av skog. Vidare ska Sveaskog inte byta bort sådan mark
            som bolaget redan frivilligt avsatt från skogsproduktion. Annars
            riskerar naturvärden att förstöras.
          </p>
          <head xml:id="i-HLqUybB8pXDqzNzsUVJy7R" type="h1">
            Finansiella konsekvenser
          </head>
          <p xml:id="i-WkH2MYpiXh2a2BKWbTB7eu">
            Regeringen redovisar att den aviserade överföringen av mark kommer
            att minska Sveaskogs utdelning till ägaren med högst 100 miljoner
            kronor årligen. Regeringen anger vidare att det under utgiftsområde
            20 anförda anslaget 1:3 Åtgärder för biologisk mångfald ska sänkas
            med 210 miljoner kronor årligen under 2011 till 2020. Detta speglar
            en ambitionssänkning jämfört med vad Miljömålsrådet föreslog i
            den fördjupade utvärderingen Nu är det bråttom! För att nå det
            övergripande miljömålet Levande skogar kan det snarare behövas
            anslagshöjningar. Anslaget bör inte sänkas förrän det finns ett
            tydligt delmål för perioden efter 2010 och det kan säkerställas
            att anslagsändringen är förenlig med måluppfyllelsen.
          </p>
        </div>
        <div xml:id="i-Dxz8HstCATtfrN2rjGRLNR" type="signatureBlock">
          <list xml:id="i-Y7vPWWxCHQ2SCzUTHpQrXk">
            <item xml:id="i-8cgvjWeGVXQsrErJuDNkZn" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
