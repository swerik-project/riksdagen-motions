<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00223">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__223/mot_1967__ak__223-001.pdf"/>
      <fw xml:id="i-T6UQmsNpJ1bivVDGLWKwin">
        Motioner i Andra kammaren, nr 223 år 1967 13
      </fw>
      <div xml:id="i-8GoPh3sttQczTEmtj4YHH4" type="motHeader">
        <div xml:id="i-QYw5QoxV1go8JFANrHNHq3" type="motTitle"/>
        <div xml:id="i-8KmhKjLi3LLgrqgHidfFVJ" type="motSubmissionInfo"/>
      </div>
      <div xml:id="i-VFbpYoXmtH4G4nZEb3339F" type="motBody">
        <div xml:id="i-DtYWcDgPoB797jeSWq6ywU">
          <p xml:id="i-KEH6HVs4ioq7SG7h9eC3Az">
            Nr 223
          </p>
          <p xml:id="i-TvV9xDiFWs1Ma3fj4NUa7R" type="titleString">
            Av herrar Mattsson och Berntsson, om skydd för enskild markägare
            mot skadeverkningar av provisoriskt byggnadsförbud.
          </p>
          <p xml:id="i-Vh9SUZHJYgWJXHdyJReUYY">
            (Lika lydande med motion nr 180 i Första kammaren)
          </p>
          <p xml:id="i-QsUVPnoKyH7LkizuEzVxgE">
            För ett välordnat samhällsbyggande är det ofrånkomligt att begränsa
            markäga- rens rådighet över sin mark. Kortvariga provisoriska
            byggnadsförbud torde också markägarna i allmänhet finna naturliga
            och acceptabla, om syftet med förbudet är att under pågående planläggning
            hindra tillkomst av en bebyggelse, som inte kan inordnas i en
            blivande plan. Det måste vara ett allmänt intresse att bebyggelsen
            för- läggs till de platser, som såväl miljömässigt som från ekonomisk
            synpunkt är de bästa möjliga. Provisoriska byggnadsförbud, som
            för lång tid begränsar markägarens rådighet över marken, är naturligtvis
            inte önskvärda. Tyvärr är de dock vanliga, eftersom det föreligger
            en stor eftersläpning i fråga om upprättande av bebyggelseplaner.
            Sådana förbud i mera än 20 år är en icke ovanlig företeelse. Helt
            naturligt är det önskvärt att planeringsberedskapen på olika sätt
            förbättras. Men svårigheterna i planeringen ökar bland annat genom
            de stegrade kraven på standard, trafikproblemen och de allt vanligare
            saneringsfrågorna. Knapphet synes också råda på skolade planfackmän.
            Av dessa skäl och även andra är det såsom i olika sammanhang förordats
            behövligt med en översyn av planväsendets organisa- tion. Det
            kan förväntas att det därigenom skulle vara möjligt finna vägar,
            som bi- droge till att minska dröjsmål med planläggningsarbetet.
            Men samtidigt bör det sägas, att det alltid torde finnas fall,
            då relativt långvariga dröjsmål med plane- ringens fullföljande
            knappast kan undvikas. De provisoriska byggnadsförbud, som får
            gälla under avsevärd tid, skapar ofta förhållanden, som för den
            enskilde markägaren innebär betydande skada. Skapas inte skydd
            för fastighetsägare mot sådana förluster, innebär detta att man
            — för att förbilliga plangenomförandet — låter någon eller några
            fastighetsägare ensamma bära skadeverkningarna av ett förbud,
            vilket har tillkommit i samhällets intresse och som blivit långvarigt
            på grund av att samhället inte har resurser att inom rimlig tid
            lösa planfrågorna. En sådan ordning kan från rättssäkerhetssynpunkt
            inte anses godtagbar. Det behövs sålunda enligt vår mening ett
            skydd för fastighetsägare mot de skade- verkningar, som långvariga
            provisoriska byggnadsförbud ofta medför. Man kan na- turligtvis
            tänka sig en maximering av giltighetstiden för dylika förbud.
            Men såsom framhålles kan långvarigt dröjsmål i planeringen i vissa
            fall knappast undvikas.
          </p>
          <pb facs="riksdagen-motions-pdf/data/1967/mot_1967__ak__223/mot_1967__ak__223-002.pdf"/>
          <fw xml:id="i-8nxzWrfygPJ4e4JX2cNP5">
            14 Motioner i Andra kammaren, nr 223 år 1967
          </fw>
          <p xml:id="i-8gjyKH5QaZJTFKcaKUcKv4">
            Lösningen torde därför få sökas i införande av rätt för fastighetsägare
            att, när den provisoriska förbudstiden överskridit en viss tid,
            göra anspråk på ersättning för styrkt skada eller att påfordra
            inlösen av marken.
          </p>
          <p xml:id="i-VA5WWybCPkY9s8m9WJE7Gn">
            Med hänvisning till vad som här anförts hemställes, att riksdagen
            i skrivelse till Kungl. Maj:t måtte anhålla om
          </p>
          <p xml:id="i-4WegPgsjpvvdFvf51uf4Ns">
            skyndsam utredning av frågan om införande av skydd för enskild
            markägare mot skadeverkningar, som föranledes av att provisoriska
            byggnadsförbud får orimligt lång giltighetstid.
          </p>
          <p xml:id="i-2uGHDP84EdrwiEtVz14hoy" type="date">
            Stockholm den 20 januari 1967
          </p>
          <div xml:id="i-TS6gGaWTfSNkfZ1txhLrZL" type="signatureBlock">
            <list xml:id="i-MMqyamnegf6L54cB3miLZy">
              <item xml:id="i-QEiLUyLhgKd4gLBrXpm5tA" who="i-BzYgGpLotxmsWDEnHPnKgu" type="signature">
                Lennart Mattsson (cp)
              </item>
              <item xml:id="i-95WFtrPMt692w9t69ZkA9K" who="i-S3eg8HSy1B2AEamregH9dM" type="signature">
                Henry Berndtsson (fp)
              </item>
            </list>
          </div>
        </div>
      </div>
    </body>
  </text>
</TEI>
