<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00385">
  <teiHeader>
    <fileDesc>
      <titleStmt>
        <title>Tunnelbana för framtiden</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tunnelbana för framtiden</title>
          <idno type="rdwebb">H002T385</idno>
          <rs type="number">T385</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T385/text</ref>
          <ref type="dokument_url_html">http://data.riksdagen.se/dokument/H002T385</ref>
          <ref type="dokumentstatus_url_xml">http://data.riksdagen.se/dokumentstatus/H002T385</ref>
          <ref type="doc">http://data.riksdagen.se/fil/BDDC14BF-B8D0-4BDE-BDEF-CEB2940CA648</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PbGMcb5PukAJJYrqswALxS" type="signed"/>
        <correspContext corresp="i-PbGMcb5PukAJJYrqswALxS">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-3tGKNzJFbQKFqMf96c5RcG" type="numbering">
          <date when="2012-10-05"/>
        </correspAction>
        <correspAction xml:id="i-DYnE17FLmWQPRt1HYYXJsG" type="submission">
          <date when="2012-10-04"/>
        </correspAction>
        <correspAction xml:id="i-Bp3kDgLsA1UZVAZGP22iQH" type="transfer">
          <date when="2012-10-04"/>
        </correspAction>
        <correspAction xml:id="i-4waqPAsGmEtXiSdWTxEsR4" type="assigned"/>
        <correspContext corresp="i-4waqPAsGmEtXiSdWTxEsR4">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KgfsrEhvA6otmTj3kBHf9C" type="motHeader"/>
      <div xml:id="i-4BqxVdESe9XGXWz4741enm" type="motBody">
        <div xml:id="i-KgJb5ZparG7K9dLtkekXRN" type="motProposal" subtype="förslag">
          <head xml:id="i-TzjE4metvB2mNFeC4vbK6u">
            Förslag till riksdagsbeslut
          </head>
          <list xml:id="i-13GjhA5BWbwPbVo8vpKKPp" style="ol">
            <item xml:id="i-M4XEEeWZAB91yuwaaQTj64">
              Riksdagen tillkännager för regeringen som sin mening vad som
              anförs i motionen om behovet av att bygga vidare på Stockholmsregionens
              tunnelbana för framkomlighetens, resenärernas och miljöns skull
              och för att minska trängseln ovan jord.
            </item>
            <item xml:id="i-1xbRrXhSY6sDx6q3Mte9Y">
              Riksdagen tillkännager för regeringen som sin mening vad som
              anförs i motionen om att tydliga statsbidragsbestämmelser bör
              utarbetas för att stimulera till utbyggnad av tunnelbana i befolkningstäta
              tillväxtdelar i Sverige.
            </item>
          </list>
        </div>
        <div xml:id="i-5r2EfW4tXH8LA7PgwPpyZW" type="motContent">
          <head xml:id="i-B6qFqnxnGMarmyrKvTX9HE" type="h1">
            Motivering
          </head>
          <p xml:id="i-Ly5s6bFCorg9yhZ9bBEt9m">
            Under 2012 har händelser på tunnelbaneområdet inträffat som gör
            att man får gå tillbaka till 1930- och 1940-talen för att finna
            motsvarighet till. Dels har regeringen träffat beslut om att medverka
            till att en ny tunnelbanelinje byggs under Södermalm i Stockholm
            till Nacka centrum, dels diskuteras seriöst en förlängning av
            tunnelbanan från Danderyds centrum till Täby/Arninge.
          </p>
          <p xml:id="i-KALCREvZVcjPm6TSPkdMc7">
            Dessutom finns fortfarande diskussioner om man inte också skall
            bygga vidare en tunnelbanelinje till Sveriges nya storsjukhus,
            Karolinska sjukhuset i Solna, en sträckning som tekniskt finns
            förberedd genom stationen Odenplan vid bygget av Citybanan. Att
            motionären förespråkar denna linje, som delvis kan onödiggöra
            att en av norra Europas största parkeringsplatser måste byggas
            samtidigt med sjukhuset, p-byggnader som redan reser sig, kan
            få sväva i tvivelsmål om.
          </p>
          <p xml:id="i-CVs3JNHUByUpho3ZFcNNWF">
            När Stockholms tunnelbana byggdes under 1950-, 1960-, 1970- och
            1980- och tidiga 1990-talen utgjordes grunden av samverkan mellan
            staten och regionen eller städerna i området. Grundförutsättningen
            var ett förutbestämt statligt stöd till utbyggnaden. Utan detta
            hade Storstockholm haft en helt infernalisk trafikinfarkt sedan
            många år.
          </p>
          <p xml:id="i-2CV6WQG2WnZTq3jh7miTKd">
            Statsbidragsbestämmelserna kan självfallet inte bli desamma som
            under 1950-talet, då upp till 90-procentiga statsbidrag bidrog
            till anläggandet av den moderna tunnelbanan. Men för att Stockholmsregionen
            skall kunna ta emot den strida ström av nya invånare som söker
            sig till Sveriges huvudstad, måste trafikplanerarna veta vilka
            statsbidrag till byggande av tunnelbana som kan påräknas.
          </p>
          <p xml:id="i-BjSw6WGd8C1ErejdP8sR4E">
            Det kan noteras att trängselskatter eller framtida trängselavgifter
            avses användas, enligt såväl allianspartierna som flera oppositionspartier,
            till finansieringen dels av Förbifart Stockholm, dels av utbyggd
            tunnelbana, dels till andra infrastrukturprojekt.
          </p>
          <p xml:id="i-4dgKjB4RAWkKQYqgEZYoDD">
            Om denna finansiering skall räcka, krävs dock att tillräckligt
            många fordon verkligen betalar trängselskatt/trängselavgift, det
            vill säga att den utbyggda kollektivtrafiken blir lagom framgångsrik,
            en motsägelse av betydande mått. Man kan ju inte heller utesluta
            att den nya finansieringskälla som trängselskatter eller trängselavgifter
            utgör efter att från början ha varit en miljöåtgärd kan komma
            att vilja användas för än fler projekt än som redan aviserats
            och utlovats.
          </p>
          <p xml:id="i-7o511wPnAA8qx3R1ZjgNGh">
            Så har då ytterligare ett år gått och Stockholmsregionen ökat
            med nära 40 000 invånare. Inte heller under denna tid har en enda
            meter ny tunnelbana påbörjats, däremot pågår äntligen förberedande
            planering.
          </p>
          <p xml:id="i-JDp2cWV7UJYeksYR9sgJ2S">
            Ett annat resultat kan dock rapporteras: Trängseln på T-banetågen
            har ökat ytterligare och med lätthet skulle en särskild trängselavgift
            på vissa tåg och stationer kunna tas ut och inbringa stora pengar.
          </p>
          <p xml:id="i-WPAEDiweQh1AgetFf5sU3F">
            För många hundratusen i Stockholmsregionen finns inget alternativ
            till tunnelbanan. När detta är sagt finns skäl att höja blicken.
            Vad händer runt om i världen?
          </p>
          <p xml:id="i-BthiA23ZRS1XdVPeFBwdd6">
            Den som exempelvis i dag besöker Berlin kan upptäcka något intressant:
            Från Kurfürstendamm i västra delen av denna 45-miljonersstad byggs
            till Alexanderplatz i öst en helt ny tunnelbanelinje. Det finns
            inget, är tanken, som kan ersätta denna snabba spårförbindelse,
            trots att Berlin torde ha ett av världens mest utbyggda tunnelbanenät.
          </p>
          <p xml:id="i-UuZ7ucpdyPSWYN5gSNaWCB">
            Peking tog två helt nya tunnelbanelinjer i bruk inför de olympiska
            spelen där 2008.
          </p>
          <p xml:id="i-673U2RSLBGad6z18UJc9AA">
            Inför London-OS 2012 skedde en enorm upprustning av Londons slitna
            tunnelbanelinjer, till gagn för londonborna och besökare många
            år framöver.
          </p>
          <p xml:id="i-GrVSaTmKbTKLJQyokZipNa">
            På motsvarande sätt är det i kanske bortåt trettiotalet stora
            städer runt om i världen. Byggandet av tunnelbana betraktas som
            framtidens viktigaste kommunikationsmedel i stora tätorter.
          </p>
          <p xml:id="i-SVNVpCLquSd4meM5iDS9Aj">
            Låt oss därför gå till Sverige.
          </p>
          <p xml:id="i-LiU969VENg3sS17hQ4gMsP">
            Det första embryot till nuvarande Stockholms tunnelbana om man
            bortser från den spårförsedda ovanjordsbana som anlades 1913 i
            anslutning till att Stockholms stadsfullmäktige 1912 hade beslutat
            om att till kyrkogård avsätta det betydande markområde som i dag
            är känt som Skogskyrkogården var den tunnel under Södermalm som
            invigdes redan den 30 september 1933. Den trafikerades från början
            av spårvagnar som helt separerades från annan trafik och delvis
            gick i tunnel. Linjen hade tre stationer, Slussen, Södra bantorget
            (från 1940 Medborgarplatsen) och Ringvägen (från 1950 Skanstull).
            Utanför fanns stora T:n som markerade att spårvagnarna gick i
            tunnel. T:et omgavs av orden Tunnel och Banan.
          </p>
          <p xml:id="i-4PDmSqAvwT4hiQ4mEe9TWG">
            Efter att beslut hade träffats 1940 av Stockholms stadsfullmäktige
            invigdes Stockholms tunnelbana den 1 oktober 1950. Linjen, i dag
            benämnd Gröna linjen, hade sträckningen SlussenHökarängen. Att
            det blev just denna linje som konverterades från spårvagn till
            tunnelbana hänger nära samman med att Skanstullsbron hade färdigställts
            1946 och att under andra världskriget, då byggandet var mer sporadiskt
            är systematiskt, flera delsträckor hade gjorts planskilda från
            annan trafik och därmed korsningsfria.
          </p>
          <p xml:id="i-B55VsLUPcfiot8N5vYK3az">
            I dag omfattar Stockholms tunnelbana tre linjer med sammanlagd
            längd om 108 km med totalt 101 stationer varav 100 är öppna. Stockholm
            har därmed den 15:e längsta tunnelbanelängden i världen (2007).
          </p>
          <p xml:id="i-5Yk5FtqNHz5rwBzhnHFLN8">
            Däremot kan konstateras att tunnelbanebyggande pågår i uppskattningsvis
            mer än 30 större städer eller metropoler i världen, varav mer
            än tjugotalet städer bara i Europa.
          </p>
          <p xml:id="i-B8armdLLW5nCDqmQ7qPK3s">
            I Stockholm har 30 delsträckor invigts sedan 1950. Men låt oss
            titta på de fem sist invigda delsträckorna:
          </p>
          <p xml:id="i-9zZf28kY9tDbRATNQ7ZWYf">
            5 juni 1977 Hallonbergen i SundbybergAkalla.
          </p>
          <p xml:id="i-CJ9dcCG9gZTKHEhSrT68bK">
            30 oktober 1977 T-centralenKungsträdgården.
          </p>
          <p xml:id="i-EaRgxh6PjT7YJEzatPLsxG">
            29 januari 1978 UniversitetetMörby centrum i Danderyd.
          </p>
          <p xml:id="i-WopUyhBsFQ1gGT9vhWVazR">
            19 augusti 1985 Västra Skogen i SolnaRinkeby.
          </p>
          <p xml:id="i-8d5xXjpVkYaAxzrLnw9qd1">
            15 augusti 1994 BagarmossenSkarpnäck.
          </p>
          <p xml:id="i-QEdYs2Lzv9R54Jnc1yXsXs">
            Sedan 1994 har alltså inte en meter tunnelbana byggts i Stockholmsområdet.
          </p>
          <p xml:id="i-HiBVzKpZ2rNVohmUjx3g3n">
            Samtidigt har regionen vuxit med 250 000300 000 människor. Trots
            detta är ungefär fyra av fem resor inom centrala Stockholmsregionen
            en T-bane- eller bussresa under de stora förflyttningstiderna
            under vardagar. Det borde emellertid vara ännu högre siffror.
          </p>
          <p xml:id="i-4JK5jUB6N8yQnVToafFPM3">
            Likväl är åtskilliga hundratusentals människor i Stockholmsregionen
            i dag bosatta så att T-banan i praktiken inte är något reellt
            alternativ till transport med egen bil. Detta är det grundläggande
            problemet i all diskussion om framkomlighet, ökad trängsel ovan
            jord för speciellt biltrafiken och miljöhänsynen.
          </p>
          <p xml:id="i-LrSi85qPviLweGAwGKAh3j">
            Tunnelbanan i Stockholmsregionen måste fortsätta att byggas ut!
            Att det inte blir tunnelbana till nya Karolinska sjukhuset i Solna
            eller nya fotbollsnationalarenan i samma stad båda av kostnadsskäl
            är, kort sagt, inte klokt, det är bisarrt. Varför blir det så
            här?
          </p>
          <p xml:id="i-QXecckWMFutG15b9z2fHCH">
            Finansieringen är en nyckelfråga och här måste staten bidra på
            ett sätt som stimulerar Stockholms läns landsting, Stockholms
            stad och andra kommuner samt det privata näringslivet att göra
            storsatsningar på T-baneområdet. Att det går att generera kapital
            bara långsiktighet i planeringen förekommer visas av byggnationen
            av den i viss del privatfinansierade Arlandabanan.
          </p>
          <p xml:id="i-EqPwEQMARag6HW2Ny2Pt35">
            På tunnelbanans gröna linje, med sina 49 stationer, är antalet
            resande per arbetsdag i storleksordningen 500 000, övergångar
            medräknade; antalet resenärer/år överstiger 150 miljoner. Linjen
            har fyra grenar och är drygt 41 km lång.
          </p>
          <p xml:id="i-J8aPc4Xyo6zeFskuGXgrPC">
            På tunnelbanans röda linje, med sina 36 stationer, är antalet
            resande per arbetsdag i storleksordningen 425 000, övergångar
            också medräknade; antalet resenärer/år överstiger 130 miljoner.
            Också denna linje har fyra grenar två i norr, två i söder och
            är också den 41 km lång.
          </p>
          <p xml:id="i-RYpd2zBZQ168p8U7Jc9yfN">
            På tunnelbanans blå linje, den nyaste med 20 stationer, är antalet
            resande per arbetsdag i storleksordningen 190 000, dito övergångar;
            antalet resenärer/år överstiger 60 miljoner. Denna linje har tre
            grenar två i nordväst, en i sydost och är drygt 25 km lång.
          </p>
          <p xml:id="i-5ReS5fNybKLQ3dxgr4XrNN">
            Enligt min mening föreligger ett akut behov av att höja blicken
            från nuvarande miljö- och trängselproblem och diskutera hur Stockholmsregionen
            skall fungera kring 2050, en hyfsat överblickbar tid, lika långt
            framåt i tiden som 1970 ligger bakåt.
          </p>
          <p xml:id="i-NJ4wJc1bRTu39vvhy2rfA3">
            Frågan är: Hur mycket mer T-bana måste byggas i Stockholmsregionen?
          </p>
          <p xml:id="i-NcGczX186YNudEVzdj9Ghk">
            Svaret anses stå att finna dels i alternativens konkurrenskraft,
            dels kostnaden för nybyggnation.
          </p>
          <p xml:id="i-J3vyqJbTQxnPFXvyFWSF54">
            Men den omvända frågan måste också ställas: Vad kostar det att
            inte bygga?
          </p>
          <p xml:id="i-EecNK9p9rtJKi9ixLXCv3i">
            Om T-banan inte byggs ut i Stockholmsregionen utöver vad som
            skett fram till 1995 och den planerade Nackalinjen, kommer trängselproblemen
            att bli än tydligare, miljöproblemen allt större, regionen fungera
            sämre än den skulle behöva göra.
          </p>
          <p xml:id="i-154TGZcmz5Bu7pHnwy4ir">
            Om inte annat av miljöskäl bör tunnelbanan kraftigt byggas ut.
          </p>
          <p xml:id="i-LXPDwJMVGq1HNP5tTp1KwB">
            Tunnelbanan tillhör framtiden. Att inte inse dess ostridigt överlägsna
            kapacitet i en stad som kanske inte är två utan fyra miljoner
            kring 2050 är att förneka framtiden och lösa gårdagens trafik-
            och miljöproblem.
          </p>
          <p xml:id="i-43Sn9We7GicRArFvSSSdoL">
            Är inte utbyggd spårvägstrafik ett alternativ? Svaret är nej.
          </p>
          <p xml:id="i-RbxvvNEGyt7ngw5eSDNRGf">
            Spårvagnar kan förvisso ersätta dagens bussar, men skall Stockholm
            fortsätta växa som fallet varit under senaste decenniet finns
            bara ett alternativ för transporter från kringliggande centrum
            till Stockholm City: Tunnebana eller rättare sagt tunnelbanor,
            nya och kapacitetshöjande.
          </p>
          <p xml:id="i-ATNWceKTWMrm5gepB3cceR">
            Hur skall då investeringarna bestridas?
          </p>
          <p xml:id="i-NUTEobnSrTMjfDrAmB5CSK">
            Här kommer riksdagens och regeringens särskilda ansvar in. Utöver
            den finansiering som kommer genom brukaravgifter, uppenbart även
            avgifter från biltrafik och landstingsskattemedel samt intäkter
            som kan uppstå genom värdehöjande markanvändning en viktig finansieringskälla
            för att attrahera icke offentligt kapital på samma sätt som stora
            centrumanläggningar i dag ägs och förvaltas av ofta internationella
            investerare och byggbolag och där svenska pensionsfonder skulle
            kunna göra för sina pensionärer goda, långsiktiga och därtill
            en god miljöinvestering måste den statliga delen av finansieringen
            vara långsiktig och förutsebar, inte minst viktigt om man i exempelvis
            Malmö eller Göteborg kan komma att överväga trafiksystem som liknar
            Stockholms tunnelbana.
          </p>
        </div>
        <div xml:id="i-X7S5KBM7hs1e5cWCvYzKUd" type="signatureBlock">
          <list xml:id="i-CdobuU8Fb1D4vZoSrPSKHn">
            <item xml:id="i-N8TJNC3E9xrqjWHbRX2f66" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
