<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00359">
  <teiHeader>
    <fileDesc>
      <titleStmt>
        <title>Friskvårdsförmåner</title>
        <author corresp="i-NiuBLX8hzt3w2Uyev12Wbt">av Krister Hammarbergh (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friskvårdsförmåner</title>
          <idno type="rdwebb">GX02Sk359</idno>
          <rs type="number">Sk359</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk359/text</ref>
          <ref type="dokument_url_html">http://data.riksdagen.se/dokument/GX02Sk359</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk359</ref>
          <ref type="doc">http://data.riksdagen.se/fil/89D948EB-EF4B-4DDF-98C8-88900B515EAE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LDAaCq7HzVPdcbAXqKPjW4" type="signed"/>
        <correspContext corresp="i-LDAaCq7HzVPdcbAXqKPjW4">
          <note type="signatory" corresp="i-NiuBLX8hzt3w2Uyev12Wbt"/>
        </correspContext>
        <correspAction xml:id="i-G5RwSwj15qfvKqGr2Zrts2" type="numbering">
          <date when="2009-10-06"/>
        </correspAction>
        <correspAction xml:id="i-Xq59mpqvxwGDtwRr8vpjVi" type="submission">
          <date when="2009-10-02"/>
        </correspAction>
        <correspAction xml:id="i-TFgQc6PB82sjNbn6exfT9d" type="transfer">
          <date when="2009-10-02"/>
        </correspAction>
        <correspAction xml:id="i-TPSAn4LNRvHsfP7hc2RHbX" type="assigned"/>
        <correspContext corresp="i-TPSAn4LNRvHsfP7hc2RHbX">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VpeedqYXYvfQZQxqZnNhEq">
            Förslag till riksdagsbeslut
          </head>
          <list style="ol">
            <item xml:id="i-U3aV85ydrxagkJUj8biRzW">
              Riksdagen tillkännager för regeringen som sin mening vad som
              anförs i motionen om att de idrotter som i dag inte räknas som
              avdragsgill friskvårdsförmån för anställda ska betraktas som motion
              och kunna erbjudas till de anställda med samma avdragsrätt som
              övriga idrotter och annan tillåten friskvårdsverksamhet.
            </item>
            <item xml:id="i-CFUNTm33o3ayRZGbZR6R44">
              Riksdagen tillkännager för regeringen som sin mening vad som
              anförs i motionen om att ett högsta tillåtet avdragsgillt belopp
              bör införas per anställd när det gäller friskvårdsförmåner.
            </item>
          </list>
        </div>
        <div type="motContent">
          <head xml:id="i-9WapsRmt185VArZEZAiTgy" type="h1">
            Motivering
          </head>
          <p xml:id="i-7vNpiMqhrqS61BZ4WcB9sr">
            När det handlar om motion och annan friskvård till anställda
            är dagens begränsningar ålderdomliga. Vi har ett förlegat regelverk
            som inte är anpassat till dagens samhälle. Det är möjligt för
            en arbetsgivare att bidra till personalens styrketräning, fotboll,
            innebandy, massage och badminton m.fl. och få det som en avdragsgill
            kostnad. Landets näst största sport, golf, med mer än 600 000
            svenskar som alla använder någon av de 500 golfbanor som finns
            i Sverige, är däremot inte godkänd. Detsamma gäller för ridning,
            segling och utförsåkning.
          </p>
          <p xml:id="i-RuviXCELU1rHQmzuhWDrBt">
            Allt ifrån hård fysisk träning till avslappningsövningar faller
            alltså under sådan friskvård som kan subventioneras skattefritt.
            Men aktiviteter som bland annat golf faller utanför Skatteverkets
            definition av motion och friskvård trots dess erkänt goda effekter
            för kropp och hälsa.
          </p>
          <p xml:id="i-CTjQKSMt7EGYWh5byKwPU">
            Det är idag ett stort problem för folkhälsan att för få människor
            använder sig av någon form av motion. Dagens friskvårdsavdrag
            gynnar i sin nuvarande utformning de företag som driver gym. För
            många äldre är inte ett pass på ett gym eller i någon av de aktiviteter
            de erbjuder i form av bodypump, spinning eller liknande attraktivt.
            Dessa aktiviteter riktar sig i huvudsak till yngre. Friskvårdsavdragets
            syfte bör rimligen vara en ökad folkhälsa regelverket borde därför
            anpassas så att fler kan och vill ta del av det.
          </p>
          <p xml:id="i-Kt5fwWufacNLstnhqHt6PT">
            Flera undersökningar visar på golfens positiva effekter. Människor
            som spelar golf är aktiva, vilket leder till lägre risk för hjärt-kärlsjukdomar.
            Medelålders och äldre människor som spelar golf har bättre kondition
            än normalt för samma åldersgrupp, de har även lägre blodtryck
            än väntat för sin åldersgrupp. Efter fyra månaders aktivt golfspel
            har man i regel fått ett lägre kolesterolvärde. Enligt Centers
            for Disease Control and Prevention har fysiskt aktiva lägre sjukvårdskostnader.
            Golfsporten borde jämställas med andra former av friskvård och
            motion som är skattebefriade och kan subventioneras av arbetsgivare.
          </p>
          <p xml:id="i-B4Jg3haWe47QTJNyKFxzMP">
            Skatteutskottet har två år i rad ifrågasatt den rådande ordningen.
            Föregående riksmöte uttalade utskottet följande:
          </p>
          <p xml:id="i-AxfsjZk6yr4FMjDnHdzPS2">
            Utskottet vill dock ifrågasätta om inte utvecklingen gått därhän
            att det nu är dags att slopa kravet på att det ska vara fråga
            om motion av s.k. enklare slag och i stället införa en beloppsgräns
            för hur mycket en skattefri motions- eller friskvårdsförmån får
            kosta. Därmed skulle också fler motionsaktiviteter än i dag kunna
            rymmas inom det skattefria området. En utgångspunkt bör givetvis
            vara att en sådan eventuell omläggning blir offentligfinansiellt
            neutral. I sammanhanget kan noteras att Skatteverket har presenterat
            ett förslag om förenklingar när det gäller friskvårdsaktiviteter
            och gåvor till anställda. Utskottet förutsätter att regeringen
            i den fortsatta beredningen av andra aktuella skattefrågor beaktar
            vad som nu anförts.
          </p>
          <p xml:id="i-VjASr9awKdPVabPYYPNYLC">
            Trots detta uttalande har inte regelverket förändrats.
          </p>
          <p xml:id="i-DHeeWwEe8nPTT8vbJgG3TR">
            Förutom att man exkluderar de människor som skulle kunna utöva
            en motion som passar deras egna behov innebär ett bibehållande
            av det nuvarande regelverket en snedvridning av konkurrensen för
            de företag och föreningar som erbjuder friskvård. Regeringen bör
            se över reglerna för friskvårdsavdrag.
          </p>
        </div>
        <div type="motSignatures">
          <list>
            <item xml:id="i-7X7qwDMYF6kEW8kdnk13me" who="i-NiuBLX8hzt3w2Uyev12Wbt">
              Krister Hammarbergh (m)
            </item>
          </list>
        </div>
      </div>
    </body>
  </text>
</TEI>
