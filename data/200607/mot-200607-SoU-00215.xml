<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00215">
  <teiHeader>
    <fileDesc>
      <titleStmt>
        <title>Nollvision i läkemedelssäkerhetsarbetet</title>
        <author corresp="i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nollvision i läkemedelssäkerhetsarbetet</title>
          <idno type="rdwebb">GU02So215</idno>
          <rs type="number">So215</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So215/text</ref>
          <ref type="dokument_url_html">http://data.riksdagen.se/dokument/GU02So215</ref>
          <ref type="dokumentstatus_url_xml">http://data.riksdagen.se/dokumentstatus/GU02So215</ref>
          <ref type="doc">http://data.riksdagen.se/fil/97F9DA73-E4F0-42C3-91A4-0D0F9E38AC02</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FbT8aPmvauG22UZ58Wva3" type="signed"/>
        <correspContext corresp="i-FbT8aPmvauG22UZ58Wva3">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-GfPdFYWgKVw6VBtFhX8j32" type="referral">
          <date when="2006-11-07"/>
        </correspAction>
        <correspAction xml:id="i-7zxCqfvw6ZVTGxJP1kypMa" type="dismissal">
          <date when="2006-11-07"/>
        </correspAction>
        <correspAction xml:id="i-DUKjhSDHajH4GLCqeXZVuJ" type="submission">
          <date when="2006-10-31"/>
        </correspAction>
        <correspAction xml:id="i-BzRS4VMjQS3337hCVADDEz" type="numbering">
          <date when="2006-10-30"/>
        </correspAction>
        <correspAction xml:id="i-XcyfuUtfekRp5MXTBMfJeu" type="assigned"/>
        <correspContext corresp="i-XcyfuUtfekRp5MXTBMfJeu">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X8rSqccbJmCe6G445RC4u2" type="motBody">
        <div xml:id="i-TBUVy9kLPKzrTRmmKv83D6" type="motSummary">
          <head xml:id="i-AGLjEeUUwBMYgMiTRfexL6">
            Sammanfattning
          </head>
          <p xml:id="i-R5WE188fWMSPUTupfEYD9U">
            Läkemedelsrelaterade problem bland äldre är omfattande och allvarliga.
            För att komma tillrätta med dem bör varje patient få tillgång
            till en läkare med helhetsansvar för den medicinska behandlingen.
            Både grundutbildningen och fortbildningen i geriatrik och i läkemedelsbehandling
            bör stärkas dels för förskrivarna, dels för övriga personalgrupper
            som arbetar inom vården och omsorgen för äldre. Staten bör genom
            sina myndigheter samt Apoteket AB stödja ideella organisationer
            och studieförbund i deras arbete att öka kunskaperna om läkemedelsbehandling
            bland brukarna.
          </p>
        </div>
        <div xml:id="i-CyorbVDEuEmm7f7ngGytZy" type="TOC">
          <head xml:id="i-LPGVS2jaMNtVcpSSieyhUP">
            Innehållsförteckning
          </head>
          <list xml:id="i-QuiAdvsVBjJbE2Laiy1mE9">
            <item xml:id="i-TknLHeUqwRm3JiiYztjkTp">
              Sammanfattning 1
            </item>
            <item xml:id="i-Sr9ZgNyrVUWVcAX97sNEqK">
              Förslag till riksdagsbeslut 3
            </item>
            <item xml:id="i-JT3Czk7XWRdm9SHEkE8aUL">
              Bakgrund 3
            </item>
            <item xml:id="i-JjmVt3M2Ys1bXpoappdQS4">
              En läkare ska ha ansvar för den äldres läkemedelsbehandling 4
            </item>
            <item xml:id="i-Xoj6pu5JFjUWjTKUhm6wWd">
              Utbildningen i läkemedelsanvändning och geriatrik måste stärkas
              4
            </item>
            <item xml:id="i-EAmhPELb2vxqPTayurRdHs">
              Konsumenterna 5
            </item>
          </list>
        </div>
        <div xml:id="i-7nQPNxeGStTw3aAFnEa9bp" type="motProposal" subtype="förslag">
          <head xml:id="i-G4kb4CaGrNUY4cN5ikMEHr">
            Förslag till riksdagsbeslut
          </head>
          <list xml:id="i-a5HwLcaEyFoLqpwHe67My" style="ol">
            <item xml:id="i-VpLY8ahrcZ9CkW7CJyVg6u">
              Riksdagen tillkännager för regeringen som sin mening vad i motionen
              anförs om patienters rätt till en läkare med helhetsansvar för
              den medicinska behandlingen.
            </item>
            <item xml:id="i-GhgQdcF8tmFirvvuRHcG7v">
              Riksdagen tillkännager för regeringen som sin mening vad i motionen
              anförs om uppföljning och dokumentation av läkemedelsbehandlingen.
            </item>
            <item xml:id="i-Ts6MB3V7RfZFvFd96PaokV">
              Riksdagen tillkännager för regeringen som sin mening vad i motionen
              anförs om utbildningen i geriatrik och i läkemedelsanvändning.
            </item>
            <item xml:id="i-FpH2vbKQji8qAPcXmHHg6u">
              Riksdagen tillkännager för regeringen som sin mening vad i motionen
              anförs om information och kunskapsförmedling om läkemedelsbehandling
              av äldre till konsumenterna och deras anhöriga.
            </item>
          </list>
        </div>
        <div xml:id="i-FSEAPPzsLTWxUN8893FsUy" type="motContent">
          <head xml:id="i-TXShaQ6N2wX7MyQGZPn5Ad" type="h1">
            Nollvision i läkemedelssäkerhetsarbetet
          </head>
          <head xml:id="i-Locctyu9HLFDtojRw57kLe" type="h1">
            Bakgrund
          </head>
          <p xml:id="i-5Nhm7Kgk2KdGx9kkkxB5Fm">
            Trafiksäkerhetsarbetets inriktning lades fast genom riksdagens
            beslut om Nollvisionen hösten 1997. Den innebär att trafiksäkerhetsarbetets
            mål är att ingen dödas eller skadas allvarligt till följd av olyckor
            i vägtrafiken. Samma vision borde gälla för behandling med läkemedel.
          </p>
          <p xml:id="i-QV3yZaP3dJxrjsM1ahjhRB">
            De läkemedel vi har på marknaden idag har efter noggrann prövning
            godkänts för användning därför att deras nytta överstiger riskerna.
            Det finns i princip inga effektiva läkemedel som inte har biverkningar,
            men en del av komplikationerna kan undvikas om patienterna får
            rätt doser i förhållande till ålder och kroppsvikt och om de inte
            samtidigt använder läkemedel, naturläkemedel eller kosttillskott
            som negativt påverkar varandras effekter.
          </p>
          <p xml:id="i-JD66nFqhb1ixFic6zei9Lo">
            Läkemedelsrelaterade problem är speciellt omfattande bland äldre.
            Läkemedelsbehandling är ett särskilt och komplicerat kapitel därför
            att äldre ofta har flera hälsoproblem som behöver behandlas samtidigt.
            Svenska och internationella studier har visat att cirka 15 procent
            av alla inläggningar av äldre (65+) på sjukhus har läkemedelsrelaterade
            orsaker. Det innebär både mänskligt lidande och ekonomiska förluster
            för samhället.
          </p>
          <p xml:id="i-HgZw8qpjP3UKCXxCaHVDvD">
            För en del äldre leder läkemedelskomplikationerna till döden.
            Det är svårt att uppskatta hur många det handlar om eftersom alla
            fall inte anmäls till Läkemedelsverkets biverkningsenhet. Enligt
            verkets sammanställning över inrapporterade läkemedelsbiverkningar
            2004, dog det året 115 patienter i tillstånd där det inte kunde
            uteslutas att läkemedelsbehandlingen varit den utlösande orsaken.
            Av dem var mer än hälften äldre.
          </p>
          <p xml:id="i-4jUANqnLkEvT7WBC6M39az">
            Biverkningar är inte de enda problemen vid läkemedelsbehandling.
            På listan finns också användning av läkemedel på oklara grunder,
            underanvändning genom att patienten inte tar läkemedlet enligt
            ordination och underanvändning/felanvändning genom att diagnoser
            missats eller att behandlingen inte är optimerad i förhållande
            till de aktuella hälsoproblemen. Också utbyte till billigare preparat
            på apoteken är för en del patienter problematiskt.
          </p>
          <p xml:id="i-SDoTrH9GNe2KN2CkxTsLyp">
            Socialstyrelsen genom sin tillsyn, länsstyrelserna samt landstingsrevisorerna
            bland annat i Stockholm har lämnat kritiska synpunkter på läkemedelsbehandlingen
            av äldre. De flesta problemen har berott på brister vid ordinationen.
            Läkarna verkar inte alltid ha klart för sig vilka läkemedel, vilka
            doser och läkemedelskombinationer som utgör en risk för äldre
            patienter.
          </p>
          <p xml:id="i-Fp2mFJYj36xCoYSWZTdMNi">
            Internationellt räknas problemen med läkemedelsbehandlingen av
            äldre för vanvård. Både sjukvårds- och utbildningsansvariga måste
            vidta åtgärder för att komma tillrätta med dem av såväl humanitära
            som ekonomiska skäl.
          </p>
          <head xml:id="i-96eV167uFWCwXwsXaHhDKy" type="h2">
            En läkare ska ha ansvar för den äldres läkemedelsbehandling
          </head>
          <p xml:id="i-F4onwhnWNgU22sGtPCUAET">
            Landstingsrevisorerna har dragit slutsatsen att varje äldre patient
            måste få tillgång till en läkare med ett helhetsansvar för den
            medicinska behandlingen. Detta ansvar bör därför tydliggöras i
            hälso- och sjukvårdslagen.
          </p>
          <p xml:id="i-XYiVGsvtTVLTFrpPZdMEa5">
            Den ansvariga läkaren måste ha goda kunskaper i äldrefarmakologi
            och om riktlinjer inom området. Hon eller han måste få tillgång
            till förskrivarstöd och i sitt uppdrag ha krav på regelbunden
            utvärdering och omprövning av läkemedelsbehandlingen. Dessutom
            måste slutanteckningarna från slutenvården innehålla utförligt
            avsnitt om patientens läkemedelsordinationer så att de kan införas
            i vårdcentralens journal. Alla äldre patienter måste ha ett kort
            med uppgifter om aktuell läkemedelsbehandling.
          </p>
          <head xml:id="i-812AyrPh7erYiwRTyZLrdA" type="h2">
            Utbildningen i läkemedelsanvändning och geriatrik måste stärkas
          </head>
          <p xml:id="i-L5aM7bs8bQEfrtJv3sBeKo">
            Äldre utgör den största patientgruppen i hälso- och sjukvården.
            Läkemedelsbehandling är den vanligaste medicinska åtgärden. Samtidigt
            är utbildningen, inte minst av läkarna, i geriatrik och farmakologi
            av ringa omfattning. Krav på utbildning i geriatrik för allmänläkare
            (distriktsläkare) föll bort med Specialiseringstjänstgöringsreformen
            (ST-reformen) 1995. Tidigare var det brukligt att blivande distriktsläkare
            var placerade 36 månader på geriatrisk klinik. Det innebär att
            allmänläkare idag kan uppnå godkännande av sin utbildning utan
            beröring med den geriatriska specialiteten och det geriatriska
            multiprofessionella arbetssättet.
          </p>
          <p xml:id="i-BACzEL6eXBj83ynABdYBXo">
            Utbildningen i läkemedelsanvändningen för blivande läkare är
            mycket blygsam. Tillgänglig information visar att undervisningen
            inom detta område utgör mindre än fem procent av den totala utbildningstiden
            för läkare. På sina håll har den nästan tappats bort vid omläggningar
            av utbildningsplanen. För geriatriker, de läkare som ska vara
            specialister på behandling av äldre, särskilt de multisjuka, är
            den producentombundna fortbildningen om läkemedel försumbar. Det
            enda som finns idag är en statligt finansierad vidareutbildning
            för ST-läkare i geriatrisk farmakoterapi vid Karolinska universitetssjukhuset.
          </p>
          <p xml:id="i-KsReePxonhC9NQ6cCMZUa4">
            Också annan sjukvårdspersonal som möter äldre i sin vardag har
            otillräcklig kunskap om läkemedelsbehandling av äldre och behöver
            dels utbildning om åldrandet och äldres hälsoproblem, dels om
            vad man ska iaktta när det gäller läkemedelsbehandling av äldre.
            Sveriges Kommuner och Landsting samt Läkemedelskommittéernas samarbetskommitté
            (LOK) arbetar för en bättre och klokare läkemedelsanvändning särskilt
            hos de äldsta och mest sårbara i befolkningen. Det här är bra
            men bättre effekt skulle kunna uppnås om också grundutbildningarna
            för de olika yrkesgrupperna ägnade mer uppmärksamhet åt äldre
            och deras behandling av läkemedel.
          </p>
          <head xml:id="i-3knz3n2JHMehe9Jco4MeyL" type="h2">
            Konsumenterna
          </head>
          <p xml:id="i-FxW5raSuvc5U6srweUHi78">
            Också användarna av ett läkemedel, och i förekommande fall deras
            anhörig/närståendevårdare, har ett ansvar för att det blir rätt.
            Här kan ideella organisationer och studieförbund spela en viktig
            roll genom att erbjuda seminarier och studiecirklar om läkemedel
            och deras användning. Staten bör genom sina myndigheter Socialstyrelsen,
            Läkemedelsverket och Statens folkhälsoinstitut samt Apoteket AB
            stödja sådana insatser från den ideella sektorn.
          </p>
        </div>
        <div xml:id="i-6XoXzH9eqM3fLufqZKaRwq" type="signatureBlock">
          <list xml:id="i-8XmdKhq7dTiqRGoUT9cTYX">
            <item xml:id="i-2zgiUVSBSZ1UwHohvsgdAh" who="i-L3xspgThUxUN1YtSDqcmk8" type="signature">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
