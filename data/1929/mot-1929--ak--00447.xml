<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__447/mot_1929__ak__447-001.pdf"/>
      <div type="motHeader" xml:id="i-28ic5nuu5cyCST1rHntiJS">
        <div type="motTitle" xml:id="i-5cdwo6BfRMuK3B4QcM3ifa"/>
        <div type="motSubmissionInfo" xml:id="i-G32oRSd9gUNc93QAfmcV1w"/>
      </div>
      <div type="motBody" xml:id="i-LMPEbyKz7Ri67R5f5FZZjw">
        <div xml:id="i-7EpDnnBajjvtmHMrq2DLWW">
          <p xml:id="i-WLacJfYii2ZRS124r9qmTZ">
            Motioner i Andra kammaren, Nr 447. 1
          </p>
          <p xml:id="i-2RZap3Lw4eit5MWk9RmvoJ">
            Nr 447.
          </p>
          <p xml:id="i-WWgAsSmxvYRLBz8LqRDT1d">
            Av herr Olsson i Mora, i anledning av Kungl. Maj:ts proposition,
            nr 229, angående beredande av stöd åt insättare i vissa sparbanker,
            m. m.
          </p>
          <p xml:id="i-YMcugTH5hUkjSZgfRQ4m3v">
            Den statshjälp, som i Kungl. Maj:ts proposition nr 229 föreslås
            till de av sparbanksfallissemangen drabbade insättarna, synes
            alltför knappt till- mätt i förhållande till omfattningen av den
            stödaktion, som av riksdagen beslöts inför vissa affärsbankers
            svårigheter i början av detta årtionde. Lämpligheten av denna
            tidigare stödaktion kunde med visst fog diskuteras, men sedan
            statsmakterna i handling erkänt sin skyldighet att i dylika fall
            bringa undsättning, kan numera en annan ståndpunkt näppeligen
            försvaras. Väl är det sant, att affärsbankernas svårigheter för
            några år sedan sammanhängde med en allmän ekonomisk världskris,
            men det är också sant, att osund spekulation i väsentlig mån orsakade
            dessa svårig- heter. Nu liksom då är det den osunda spekulationen,
            som lett fram till en krasch. Nu liksom då går olyckan ut över
            ett stort antal oskyldiga. Det kan till och med göras gällande,
            att sparbanksinsättare, som förlora sitt sparkapital, lida mera
            oförskyllt än personer, som med vetskap om den större risken gjort
            en kapitalplacering i bankaktier. Det invändes, att staten icke
            garanterar bankinsättningarna. Även spararna måste med vakenhet
            och ansvarskänsla förfoga över sina medel. Detta är riktigt, men
            den stora allmänheten har hittills i regel förlitat sig på att
            varje bank i detta land är en för insättarna betryggande inrättning
            och har i varje fall icke tillgång till något bättre underlag
            för sitt omdöme om en banks soliditet än bankens egna förvaltnings-
            och revisions berättelser. När dessa utvisa en gynnsam utveckling
            av bankrörelsen och äro fria från anmärkningar, är den allmänhet
            ursäktad, som med förtroende be- traktar berättelsernas föremål.
            Det är för mycket begärt, att menige man skall inse, att redovisade
            årsvinster äro rena konstruktioner, när den spe- ciella granskning,
            som inom sparbanksstyrelserna utövats av de allmänna ombuden,
            i flera fall synes hava stannat vid ett skarpsinnigt konstate-
            rande av att räkenskapernas debet- och kreditsidor visat överensstäm-
            mande slutsiffror. Förtroendet för denna granskning är nu rubbat,
            men när tidigare ett allmänt ombud vitsordat en sparbanks soliditet
            och till- Bihang till riksdagens protokoll 1929. 4 saml. 94 häft.
            (Nr 447—449.) i
          </p>
          <pb facs="riksdagen-motions-pdf/data/1929/mot_1929__ak__447/mot_1929__ak__447-002.pdf"/>
          <p xml:id="i-UZ45Ta1jujMSAZqnXdKYUy">
            2 Motioner i Andra kammaren, Nr 447.
          </p>
          <p xml:id="i-FkZwDrKkPeNFv8FosdVxcQ">
            styrkt insättningar i banken, är skulden mera ombudets än allmänhetens,
            att sparmedel äventyrats genom tillit till dylika vittnesbörd.
            Tillsyn över sparbankerna skall enligt gällande lag utövas av
            länssty- relserna, som för varje sparbank för denna uppgift förordna
            ett allmänt ombud med åliggande att uppmärksamt följa sparbankens
            verksamhet. Inför vad som nu inträffat behöver man icke tillhöra
            de av olyckan drab- bade insättarna för att allvarligt ifrågasätta,
            huruvida länsstyrelserna på ett tillfredsställande sätt utövat
            denna tillsyn och huruvida ur verkliga kvalifikationssynpunkter
            lämpliga allmänna ombud blivit av dem förord- nade. Av insättarna
            har givetvis länsstyrelsernas lagstadgade sparbanks- tillsyn och
            förefintligheten av de granskande allmänna ombuden betrak- tats
            som en trygghetsinstitution, som åtminstone skulle i god tid signalera
            en fara, om dess fullständiga avvärjande icke kunde garanteras.
            Värdet av denna allmänna kontroll må å ena sidan hava överskattats;
            å den andra skall man hava de mest minimala anspråk på dess betydelse
            för att icke erkänna, att staten genom den bristfälliga sparbankskontroll,
            som utövats, blivit moraliskt medansvarig i den olycka, som inträffat.
            Kon- sekvensen av detta ansvar måste tagas, isynnerhet som riksdagen
            tidigare avböjt att medverka till den utbyggnad av sparbankskontrollen,
            som efter utredning ansetts erforderlig. Inför det sammanbrott,
            som nu inträffat, måste krävas en upprensning från roten av det
            vildsnår, som osund spekulation och jobberi innästlat i vår sparbanksvärld.
            De skyldiga måste ertappas och straffas och laga ansvar utkrävas
            av alla dem, som genom att vårdslösa sina uppgifter bidragit att
            framkalla kraschen. En effektiv sparbankskontroll måste med dubbel
            styrka krävas, så att den passiva spararen, som känner sig ur
            stånd att bedöma produktionens risker, ånyo kan med förtroende
            vända sig till sparbankerna för att genom dem göra sina slantar
            fruktbärande i ett sunt näringsliv. Först sedan en sådan sparbankskontroll
            upprättats och korrekt tillämpats, har staten lätt att i fortsättningen,
            under hänvis- ning till insättarnas egen ansvarsskyldighet, avvisa
            framställningar om hjälp vid bankfallissemang eller att under
            erkännande blott av billig- hetsskäl reducera dylik hjälp till
            det minimum, som föreslås i Kungl. Maj:ts proposition. I nu förevarande
            fall måste staten efter de graverande underlåtenhetssynder, för
            vilka dess egna kontrollorgan bära en väsentlig del av ansvaret,
            träda emellan med effektiv hjälp åt dem, som genom sparbankskraschen
            blivit oförskyllt lidande. Att i ett sådant fall landets skattdragare
            få solidariskt träda till, inför ingen ny princip i statslivet
            utan utgör blott ett steg på en ej minst under senare år tämligen
            hårt trampad allfarväg. Den stödaktion, som föreslås i Kungl.
            Maj:ts proposition, har utan tvivel på många håll framkallat en
            stark känsla av besvikelse. Att full betalning föreslås beträffande
            insättningar å s.k. skolsparbössor måste
          </p>
          <pb facs="riksdagen-motions-pdf/data/1929/mot_1929__ak__447/mot_1929__ak__447-003.pdf"/>
          <p xml:id="i-6QoLzCxQ4R51oxvrr2RBBp">
            Motioner i Andra kammaren, Nr 447. 3
          </p>
          <p xml:id="i-78nwBj1AJXJF1KrUi3fPf5">
            med hänsyn till betydelsen av de ungas fostran till sparsamhet
            hälsas med odelad tillfredsställelse. I allt övrigt synes den
            av Kungl. Maj:t föreslagna statshjälpen vara alltför knappt tillmätt.
            Med hänsyn till den särskilda förvaltningskontroll, varom statsmakterna
            föranstaltat för omyndigas medel, synes till en början full statsgaranti
            böra lämnas mot förluster av dylika medel genom den inträffade
            spar- bankskraschen. Förslag härom hava redan genom motioner bragts
            under riksdagens prövning, och det är att livligt hoppas, att
            dessa framställningar vid nu ifrågavarande ärendes avgörande vinna
            riks- dagens bifall. Starka skäl tala för att full gottgörelse
            för förluster genom bank- fallissemangen garanteras även fromma
            stiftelser, vilka hava till ändamål att understödja sjuka och
            fattiga eller utöva därmed jämförlig välgörande verksamhet. Det
            finns ingen anledning antaga, att styrelserna för dylika stiftelser
            i spekulativt syfte placerat fondmedel i de nu stängda sparbankerna.
            De hava endast överskattat värdet av den statliga spar- bankskontrollen
            och härav letts till en felbedömning av sparbankernas soliditet.
            Skulle statsmakterna i den sålunda uppkomna situationen vägra
            hjälp, komme förlusten att gå ut över sjuka och fattiga, vilka
            i många fall skulle bli nödsakade att på andra vägar påkalla det
            all- männas understöd. I Kungl. Maj:ts proposition hava kommuner,
            bolag, föreningar och andra juridiska personer ställts helt utanför
            den föreslagna stödaktionen. Principiellt kunna knappast några
            hållbara skäl anföras härför, då ju även de förluster, som drabba
            menigheter och korporationer, gå ut över enskilda personer, och
            kommunala förtroendemän säkerligen starkt känna ansvaret för placeringen
            av omhänderhavda medel, även om de med det bristfälliga kontrollmaterial,
            som förelegat, råkat felbedöma en sparbanks soliditet. På åtskilliga
            håll hava de nu stängda sparbankernas kontor varit enda bankinrättningen
            på platsen. Att under sådana förhållanden en osund spekulationslust
            skulle hava lockat lediga penningmedel denna naturliga väg torde
            icke böra förutsättas. Skulle likväl statsmakterna av kostnadshänsyn
            finna sig mnödsakade att besluta en begränsning av stödauktionen,
            synes denna begränsning icke böra gå ut över borgerliga och kyrkliga
            kommuner eller bysamfälligheter, vilka i större landsorts- kommuner
            hava förvaltningsuppgifter besläktade med dem, som i mindre kommuner
            kunna utövas av kommunernas egna organ. Vägande skäl tala tvärtom
            för att kommuner och bysamfälligheter å ett visst större tillgodohavande,
            exempelvis 10 å 20,000 kronor, garanteras täckning med den procentsats,
            som kan varda bestämd för den grupp av enskilda in- sättare, vilken
            i genomsnitt gjort de minsta insättningarna. Härefter torde en
            degressiv skala böra tillämpas upp till exempelvis 30,000 kronor.
            Täckning härutöver synes icke böra ifrågakomma, ty om än många
            miss-
          </p>
          <pb facs="riksdagen-motions-pdf/data/1929/mot_1929__ak__447/mot_1929__ak__447-004.pdf"/>
          <p xml:id="i-XSjCivV6thHaJuv8AC8frQ">
            4 Motioner i Andra kammaren, Nr 447.
          </p>
          <p xml:id="i-D3Q6uhXFoTzAvD4vfzMuBr">
            tag, som kommit i dagen genom sparbankernas sammanbrott, äro
            för- klarliga och ursäktliga, måste dock det anspråket kunna ställas
            på an- svarsmedvetna kommunalmän, att de av naturlig omtanke äro
            skyldiga tillse, att större kapital fördelas” mellan flera banker,
            så att icke en särskild risk påtages genom placering i en och
            samma sparbank av belopp överstigande det i gällande lag stadgade
            maximum för insättning i sparbank. Vad de enskilda insättarna
            beträffar måste hjälpen till dessa bliva väsentligt större än
            enligt Kungl. Maj:ts förslag. Självfallet bör denna hjälp läggas
            så, att den varken kommer sådana insättare tillgodo, vilka påtagligen
            opererat i spekulationssyfte, eller ännu mindre på något sätt
            skyddar innehavarna av sådana sparbankskonton, vilka tillkommit
            genom fingerade insättningar. Men åt de insättare, som i god tro
            anlitat de nu stängda sparbankerna för penningplacering i normal
            ordning, måste all den hjälp givas, som utan avtrubbande av deras
            vakenhet och ansvars- känsla är möjlig av statsfinansiella skäl.
            Vid bedömande av möjligheterna i detta avseende synes å ena sidan
            hänsyn böra tagas till att förlusterna å aktiebolaget Kreditkassan
            dessbättre blivit mindre än man tidigare beräknat och befarat.
            Å andra sidan synes man redan inför Kungl. Maj:ts proposition
            kunna ifrågasätta lämpligheten av att ikläda statsverket nya framtida
            utgifter och samtidigt vidtaga en avsevärd sänkning av inkomst-
            och förmögenhetsskatten. Möjligen kan man här finna en lämplig
            medel- väg, därest icke kostnaderna för den nu ifrägasatta statshjälpen
            kunna avsevärt nedbringas genom att andra penningsinstitut intresseras
            för att mot övertagande av de fallnå sparbankernas klientel medverka
            till en lugn och försiktig avveckling av deras engagemang. Därest
            den blivande stödaktionen med avseende på de enskilda insättarna
            kommer att uppbyggas på de principiella grunder, som angivits
            i Kungl. Maj:ts proposition, och vilka avgjort äro mera godtyckliga
            än verkligt rationella, synes den statliga garantien icke böra
            bestämmas till lägre belopp än enligt följande uppställning. Då
            tillgodohavandet icke över- stiger 1,000 kronor, garanteras 75
            procent därav. Vid större tillgodo- havanden garanteras vidare
            60 procent för belopp över 1,000 kronor till och med 2,000 kronor,
            50 procent för belopp över 2,000 kronor till och med 5,000 kronor
            samt 25 procent för belopp över 5,000 kronor till och med 10,000
            kronor. Under åberopande av vad sålunda anförts tillåter jag mig
            hemställa,
          </p>
          <p xml:id="i-UH4FuxGg3QvJ17WG67gWXb">
            att riksdagen vid beviljande av stöd åt insättare i vissa i Kungl.
            Maj:ts proposition nr 229 angivna spar- banker måtte med beaktande
            av härovan utvecklade synpunkter och förslag bestämma, att omyndiga
            per- soner och fromma stiftelser garanteras full täckning
          </p>
          <pb facs="riksdagen-motions-pdf/data/1929/mot_1929__ak__447/mot_1929__ak__447-005.pdf"/>
          <p xml:id="i-WukVwQ8amZUu6vLiDD1wso">
            Motioner i Andra kammaren, Nr 447. 5
          </p>
          <p xml:id="i-FBNXgHTTzycS3H9rTos2as">
            för sina förluster, att borgerliga och kyrkliga kom- muner samt
            bysamfälligheter beredas effektivt under- stöd samt att den statliga
            garantien för enskilda in- sättare väsentligt höjes.
          </p>
          <p xml:id="i-XhLuDeism3ff16hKbefRVo">
            Stockholm den 23 april 1929.
          </p>
          <p xml:id="i-62jDVeswEnGWm5kyyA7R2p">
            4. Olsson
          </p>
          <p xml:id="i-AQzbzNCLh5n6ZHbyG1ebuv">
            i Mora.
          </p>
        </div>
      </div>
    </body>
  </text>
</TEI>
