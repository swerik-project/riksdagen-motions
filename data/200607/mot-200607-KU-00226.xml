<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-KU-00226">
  <teiHeader>
    <fileDesc>
      <titleStmt>
        <title>Negativ föreningsfrihet</title>
        <author corresp="i-4Cqdpnmue4GNQh6HSQGRHK">av Peter Danielsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Negativ föreningsfrihet</title>
          <idno type="rdwebb">GU02K226</idno>
          <rs type="number">K226</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GU02K226/text</ref>
          <ref type="dokument_url_html">http://data.riksdagen.se/dokument/GU02K226</ref>
          <ref type="dokumentstatus_url_xml">http://data.riksdagen.se/dokumentstatus/GU02K226</ref>
          <ref type="doc">http://data.riksdagen.se/fil/C8BD2EB7-84DB-4CA7-8147-9FB00A8035C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Cqdpnmue4GNQh6HSQGRHK</idno>
            <name>Peter Danielsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LdkN5r64pJ3Rbw5u6wFE5G" type="signed"/>
        <correspContext corresp="i-LdkN5r64pJ3Rbw5u6wFE5G">
          <note type="signatory" corresp="i-4Cqdpnmue4GNQh6HSQGRHK"/>
        </correspContext>
        <correspAction xml:id="i-8wb6hb5B9cw2dR4uAMtwpJ" type="referral">
          <date when="2006-11-07"/>
        </correspAction>
        <correspAction xml:id="i-HS5NivAPtLmU94U51tTxMs" type="dismissal">
          <date when="2006-11-07"/>
        </correspAction>
        <correspAction xml:id="i-KyrYQAZnQx9TLrcoXUc6mz" type="numbering">
          <date when="2006-10-31"/>
        </correspAction>
        <correspAction xml:id="i-KCEut6bbNrLCKDWEuDAEmp" type="submission">
          <date when="2006-10-31"/>
        </correspAction>
        <correspAction xml:id="i-QqounKzJ3r3bMkXkPrciTU" type="transfer">
          <date when="2006-10-27"/>
        </correspAction>
        <correspAction xml:id="i-BJ5FcNxEjhBQZWXRqgxuuz" type="assigned"/>
        <correspContext corresp="i-BJ5FcNxEjhBQZWXRqgxuuz">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XaK6789VQqydrZ4ggYjFcX" type="motBody">
        <div xml:id="i-Gi9oCm6e9dZWYWT5u1vZfx" type="motProposal" subtype="förslag">
          <head xml:id="i-8w4vy2gqh7sU8Vbh36DHp5">
            Förslag till riksdagsbeslut
          </head>
          <list xml:id="i-TQ5puUbzcGSopDgrpiE2TA" style="ol">
            <item xml:id="i-XAJZoaEd7tWM2b3pWZdfRT">
              Riksdagen tillkännager för regeringen som sin mening vad i motionen
              anförs om att den negativa föreningsfriheten bör grundlagsfästas.
            </item>
            <item xml:id="i-RVR47BSHx3hJzQsUhzb1Nu">
              Riksdagen tillkännager för regeringen som sin mening vad i motionen
              anförs om att den negativa föreningsfriheten bör stärkas i svensk
              lagstiftning.
            </item>
            <item xml:id="i-539f9ie3WpYyCMYw8nj5D4">
              Riksdagen begär att regeringen lägger fram förslag till lagstiftning
              med innebörden att arbetstagare som inte är medlemmar i en fackförening
              inte genom kollektivavtal kan tvingas betala avgifter till en
              facklig organisation som de valt att stå utanför i enlighet med
              vad som anförs i motionen. 1
            </item>
          </list>
          <p xml:id="i-9tHXjDV9qXLP9PYVVfeReE">
            1 Yrkande 3 hänvisat till AU.
          </p>
        </div>
        <div xml:id="i-KyiTN89qEfpNXYgnhvxcig" type="motContent">
          <head xml:id="i-LmB5onXaubN21CRWHLo7jx" type="h1">
            Negativ föreningsfrihet
          </head>
          <head xml:id="i-MHLNV3Zg7K7pVFHZ3Bxj3u" type="h1">
            Motivering
          </head>
          <p xml:id="i-Podty93uXbjH1x7nshwPY9">
            I Sverige är endast den positiva föreningsfriheten, rätten att
            bilda och ansluta sig till vilken förening man vill, grundlagsskyddad.
            Den negativa föreningsfriheten, det vill säga rätten att stå utanför
            en förening, är emellertid inte grundlagsskyddad. Det är fel.
          </p>
          <p xml:id="i-L9ja5nxnZQM6Y8uH7CiPmv">
            I Sverige finns många exempel på brott mot den negativa föreningsfriheten.
            Ett av de mer flagranta är att samtliga byggnadsarbetare, oavsett
            om de är medlemmar i facket eller ej, måste betala en granskningsavgift
            till Byggnads på 1,5 % av sin bruttolön. Granskningsavgifterna
            är en kollektivavtalsbaserad avgift som byggnadsarbetare är skyldiga
            att betala till facket som ersättning för att facket granskar
            om deras lön är korrekt. I dag är det emellertid inga som helst
            problem för en byggarbetare att själv kontrollera lönen. Fackets
            granskning är därmed överflödig.
          </p>
          <p xml:id="i-8aRwncHugA3sdUNnBMmeYd">
            Lönegranskningen är en lukrativ business för facket. Varje år
            drar avgifterna enbart för Byggnads in cirka 250 miljoner. Det
            finansierar 330 heltidstjänster som Byggnads påstår behövs för
            lönegranskningen, vilket inte står i proportion till uppgiften.
            Till och med ombudsmän i Byggnads erkänner mellan skål och vägg
            att pengarna även går till allmänfacklig verksamhet.
          </p>
          <p xml:id="i-RqaY5yQVfUqNXKg7RFZPbh">
            Därför bör den negativa föreningsfriheten snarast skrivas in
            i svensk grundlag.
          </p>
          <head xml:id="i-Mdahesp8DgSGHTsH1rCK5v" type="h1">
            Arbetsdomstolens prövning
          </head>
          <p xml:id="i-bVG8Tqeasw8Syu7j1zsnt">
            När Arbetsdomstolen, AD20/2001, prövade granskningsarvodenas
            förhållande till den negativa föreningsfriheten för oorganiserade
            arbetare var det avgörande för domstolens utslag att skyddet för
            den negativa föreningsfriheten inte är så långtgående i svensk
            lag. Skyddet ansågs utgå från Europakonventionen och därifrån
            kunde ett förbud för granskningsarvodena inte härledas.
          </p>
          <p xml:id="i-SMYWf7gHWpYDUS5qKKttLJ">
            Enligt bland andra Petra Herzfeld Olsson, juris doktor och verksam
            vid Arbetslivsinstitutet, föreskriver den europeiska sociala stadgan
            ett mer långtgående skydd för den negativa föreningsfriheten än
            vad som kan härledas från Europakonventionen. För att Sverige
            ska efterleva den sociala stadgan, som vi har ratificerat, krävs
            att den negativa föreningsfriheten antingen tolkas in i svensk
            rätt eller att lagstiftningen ändras så att den negativa föreningsfriheten
            stärks.
          </p>
          <head xml:id="i-JA61wRZFabwiMDSMhAgHTj" type="h1">
            Europarådets kommitté för sociala rättigheter
          </head>
          <p xml:id="i-P8iGkDQ5ZDYG7ugkpcbUYp">
            Den 22 september 2003 slog Europarådets kommitté för sociala
            rättigheter fast att granskningsavgifterna bryter mot den mänskliga
            rättigheten att stå utanför en organisation om inte avgifterna
            står i proportion dels till kostnaderna för den tjänst som facket
            utför, dels till nyttan för arbetstagaren.
          </p>
          <p xml:id="i-WcjzcA4MiKq9uK728Fgr4o">
            Det är uppenbart att avgifterna varken står i proportion till
            kostnaderna för den tjänst som facket utför eller till nyttan
            för arbetstagaren. Därför bör granskningsavgifterna ifrågasättas
            ur såväl juridisk som moralisk synvinkel.
          </p>
          <p xml:id="i-UEA93mSDnMWPkT1kcWqXwT">
            Allra mest absurt är det faktum att arbetare som inte vill vara
            med i facket ändå tvingas att betala granskningsavgiften. Det
            är en direkt kränkning av deras rättigheter. Regeringen bör omedelbart
            lägga fram förslag till lagstiftning med innebörden att arbetstagare
            som inte är medlemmar i en fackförening inte genom kollektivavtal
            kan tvingas betala avgifter till en facklig organisation som de
            valt att stå utanför.
          </p>
        </div>
        <div xml:id="i-NLGFFa5tD7KNpfLRc6uGEE" type="signatureBlock">
          <list xml:id="i-H3UTV4EitBmnJwKm2q2FYW">
            <item xml:id="i-T2HV8EkTrMLt6UPRf3812a" who="i-4Cqdpnmue4GNQh6HSQGRHK" type="signature">
              Peter Danielsson (m)
            </item>
          </list>
        </div>
      </div>
    </body>
  </text>
</TEI>
