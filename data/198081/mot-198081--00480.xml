<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00480">
  <teiHeader>
    <fileDesc>
      <titleStmt>
        <title>om inriktningen av energipolitiska åtgärder i Skaraborgs län</title>
        <author>av Sten Svensson och Karl Leuchovius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inriktningen av energipolitiska åtgärder i Skaraborgs län</title>
          <idno type="rdwebb">G402480</idno>
          <rs type="number">480</rs>
          <ref type="dokument_url_text">http://data.riksdagen.se/dokument/G402480/text</ref>
          <ref type="dokument_url_html">http://data.riksdagen.se/dokument/G402480</ref>
          <ref type="dokumentstatus_url_xml">http://data.riksdagen.se/dokumentstatus/G402480</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EaiobhkKSCFjVoGi3uyvzx</idno>
            <name>KARL LEUCHOVIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HX93Kvmcn4t7Azg42rHwap" type="signed"/>
        <correspContext corresp="i-HX93Kvmcn4t7Azg42rHwap">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-EaiobhkKSCFjVoGi3uyvzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__480/mot_198081__480-001.pdf"/>
      <fw xml:id="i-EBzLeRgC3s86fQ4YKzgLRC">
        Motion 1980/81:480
      </fw>
      <div xml:id="i-NQ2fv7vDpW6hTJjhXf3zej" type="motHeader">
        <div xml:id="i-8u3RyKbwUids7t6GBnzQpA" type="motTitle"/>
        <div xml:id="i-Mgahv5FFznidTk2i9ktPKL" type="motSubmissionInfo"/>
      </div>
      <div xml:id="i-FY4cB4KBsEsdaaomXjHcbX" type="motBody">
        <div xml:id="i-8p8Dsvt8hG6bSuh9biQTTa">
          <p xml:id="i-T9ZSq2aabhj4YhxyySZH7S" type="titleString">
            av Sten Svensson och Karl Leuchovius om inriktningen av energipolitiska
            åtgärder i Skaraborgs län
          </p>
          <p xml:id="i-Vq42DGtSNcrcA1aqgMq2Dd">
            I propositionen om besparingar i statsverksamheten (1980/81:20)
            under- stryker regeringen att en primär uppgift för den ekonomiska
            politiken är att reducera underskottet i bytesbalansen. Detta
            måste ske, anför föredragande statsrådet, ”genom att näringslivets
            konkurrenskraft och produktionskapa- citet förstärks”. Av grundläggande
            betydelse för den industriella förnyelsen är forskning och utveckling,
            påpekades vidare i propositionen. Från dessa utgångspunk- ter
            tar man bl. a. upp åtgärder för att minska det stora oljeberoendet.
            Den snabbt stigande oljenotan utgör enligt regeringen en betydande
            belastning för vår handelsbalans liksom att den också har stor
            inverkan på vår inflationstakt. Mot denna bakgrund är det en utomordentligt
            viktig uppgift för statsmakterna att minska vårt stora oljeberoende.
            I länsprogram 1980 redovisar länsstyrelsen i Skaraborgs län sin
            syn på den kommande utvecklingen inom det närings- och energipolitiska
            området, och den enhälliga lekmannastyrelsen anför: ”Det gäller
            att skapa beredskap inför olika former av strukturomvandling inom
            länets näringsliv som kan förväntas under 1980-talet. Näringspolitiken
            skall enligt detta förslag bedrivas genom att i första hand utnyttja
            länets egna möjligheter och resurser.” Bland aktuella energipolitiska
            åtgärder och planer finns det särskild anledning att få statsmakterna
            att uppmärksamma följande.
          </p>
          <p xml:id="i-GjD4n98UhACJ83hQNACdqp">
            Ranstad
          </p>
          <p xml:id="i-8HP9sUWx8qXQzKjRncUub5">
            Ranstad Skifferaktiebolags styrelse har beslutat avveckla nuvarande
            verk- samhet inriktad på forskning och utveckling sysselsättande
            närmare ett 80-tal personer. Mot denna bakgrund skulle det vara
            värdefullt att kunna lokalisera den planerade försöksverksamheten
            med metanolframställning till Ranstad. Industridepartementet har
            sedan en tid studerat förutsättningarna för att framställa metanol
            och syntetgas baserad på inhemsk råvara. Staten har hittills lagt
            ner närmare en halv miljard i Ranstadverket och det kan inte anses
            rimligt att skingra de anläggningstillgångar, den tekniska expertis,
            kompetent personal och resurser i övrigt som byggts upp under
            en följd av år. Till detta kommer att anläggningen bör bevaras
            från beredskaps- synpunkt för att landet på detta område skall
            kunna bevara sin handlings- frihet, om skiffertillgångarna till
            äventyrs skulle behöva utnyttjas i händelse av avspärrning. Från
            dessa utgångspunkter är det värdefullt om en viss
          </p>
          <pb facs="riksdagen-motions-pdf/data/198081/mot_198081__480/mot_198081__480-002.pdf"/>
          <fw xml:id="i-2ZC6hdjyhxAs62otoanGss">
            Mot. 1980/81:480 5
          </fw>
          <p xml:id="i-R3ZuqniLqr4jM4bLea9bW2">
            FoU-verksamhet kan bedrivas, så att teknik som i möjligaste mån
            kan skydda miljön vid sådan brytning finns framtagen eller är
            under utveckling. Ranstads Skiffer AB har och kommer att ha erfarenhet
            av den ugnstyp som är aktuell både för skiffer, torv och biomassa.
            Företaget har dessutom erfarenhet av tilltänkta råvarumateriel
            och analyslaboratorium med special- utrustning för förgasningsundersökningar.
            Många skäl talar därför till förmån för att en lokalisering av
            den planerade försöksanläggningen för förgasning av inhemska bränslen
            bör lokaliseras till Ranstad. Riksdagen bör därför till regeringen
            göra ett uttalande av denna innebörd.
          </p>
          <p xml:id="i-Pgg3vQydsyu4qaeLXs7aph">
            Etanolproduktion
          </p>
          <p xml:id="i-JNo4a7v7URgE6hgEp7eykr">
            I en projektgrupp bestående av representanter för Svensk Metanolutveck-
            ling AB, Alfa Laval, SLR, potatisodlare från Skaraborg och länsstyrelsen
            har förslag tagits fram med avsikt att etablera en fabrik för
            produktion av etanol för drivmedelsbruk. I sitt yttrande över
            etanolutredningens betänkande Etanol ur jordbruks- produkter (Ds
            Jo 1980:7) framhåller LRF bl. a. ”att etanol tillverkad ur inhemska
            förnybara råvaror ökar försörjningstryggheten och minskar importberoendet
            av såväl drivmedel som av proteinfodermedel”. LRF förutsätter
            därför ”att statsmakterna snabbt ger det stöd som behövs för att
            förverkliga Svenska Lantmännens Riksförbunds och Alfa Lavals förslag
            att bygga en sådan anläggning i Skaraborgs län”. Riksdagen bör
            sålunda ge regeringen till känna att lokaliseringen till Skaraborgs
            län bör stödjas, eftersom tillgång på råvara, lämpliga industrilo-
            kaler och andra erforderliga resurser finns.
          </p>
          <p xml:id="i-D94PtGWL2LWmmCySoYqf3P">
            Statligt verk för energifrågor
          </p>
          <p xml:id="i-XagrwZRDHCWkvgpCcbtD2K">
            I samband med en kommande energiproposition kommer enligt uppgift
            frågan om inrättande av ett ämbetsverk för energifrågor att prövas.
            Mot denna bakgrund har länsstyrelsen i Skaraborgs län tillsammans
            med Skövde kommun hos industridepartementet hemställt om att Skövde
            kommun förordas som lokaliseringsort för det tänkta ämbetsverket.
            I en skrivelse från december 1980 framhåller de båda huvudmännen
            följande:
          </p>
          <p xml:id="i-B27JmzNTP4JEyLS1DhEzPn">
            Nytillkommande statlig verksamhet skall enligt riktlinjerna för
            regional- politiken lokaliseringsprövas med avseende på en förläggning
            utanför Stockholm. Starka skäl måste finnas om nytillkommande
            verksamhet skall lokaliseras till Stockholmsområdet. Omlokalisering
            av statliga myndigheter till primära centra har tidigare skett
            i två huvudetapper. De redan stora orterna har därvid i hög utsträckning
            gynnats. Skövde och Skaraborgs län har ej kommit i fråga trots
            att en lokalisering till Skövde skulle få den kanske största regionalpolitiska
          </p>
          <pb facs="riksdagen-motions-pdf/data/198081/mot_198081__480/mot_198081__480-003.pdf"/>
          <fw xml:id="i-JQtqagunCfrD9n5hmr8atu">
            Mot. 1980/81:480 6
          </fw>
          <p xml:id="i-5Kqga6vv74mUseHKUxSiru">
            effekten. Länsstyrelsen och kommunen har påtalat behovet av att
            förstärka arbetsmarknaden i Skövde med kvalificerad statlig verksamhet
            och fortlö- pande gjort stora ansträngningar för att få till stånd
            lokaliseringar av sådan verksamhet till Skövde. Statsmakterna
            har dock inte beslutat om eller genomfört några lokaliseringar
            som tjänar till att uppnå de regionalpolitiska målen för Skövde
            som primärt centrum. Genom lokalisering av ett statligt verk för
            energifrågor till Skövde kan statsmakterna bidra till att utveckla
            arbetsmarknaden i länets primära centrum Skövde. Tillsammans med
            en statlig högskoleenhet i Skövde bör ett statligt verk för energifrågor
            bli en god utgångspunkt för det vidare arbetet med att utveckla
            en robust och differentierad arbetsmarknad i Skövderegio- nen
            — ett arbete vilket ligger i linje med de av statsmakterna uttalade
            målen för regionalpolitiken.
          </p>
          <p xml:id="i-4DSivhfZG7Bast7mSN1kpN">
            Riksdagen bör med hänvisning till vad som i övrigt har anförts
            i denna
          </p>
          <p xml:id="i-G3rspZyDqd7VghTGstxQVr">
            motion som sin mening ge regeringen till känna att om ett statligt
            verk för energifrågor kommer att inrättas, bör detta lokaliseras
            till Skövde.
          </p>
          <p xml:id="i-6kCNy9ghqdeK7RrN9nyUrh">
            Övriga energipolitiska åtgärder Vad gäller konkreta åtgärder
            i övrigt kan redovisas bl. a. följande:
          </p>
          <p xml:id="i-RLsjpcpzmq1NEo1VetxNU2">
            . Projekt för utnyttjande av länets torvtillgångar. . Avfallsprojekt.
            . Projekt för tillvaratagande av skogsavfall etc. . Utbyggnad
            av minikraftverk i länets vattendrag. . Livsmedelsindustriprojekt.
          </p>
          <p xml:id="i-Vbt1JxQ9sQ2eeUVgHj6phA">
            vm BYN
          </p>
          <p xml:id="i-8haRAHAwP7gmXCFittaXyv">
            Om beslut tas om genomförande av projekten i fråga, kommer medels-
            frågan att bli avgörande för projektens omfattning och genomförande.
            Med hänvisning till vad som inledningsvis har anförts och med
            tanke på att projekten är av sådant allmänt intresse ur energisynpunkt,
            bör statsmakterna överväga i vilken mån staten kan medverka till
            projektens förverkligan- de.
          </p>
          <p xml:id="i-15PRHGJh2EndmB3b9jiM42">
            Hemställan
          </p>
          <p xml:id="i-6uJ3Zpgz1RGyyh5HnbxxtZ">
            Med hänvisning till vad som ovan anförts hemställer vi att riksdagen
            som sin mening ger regeringen till känna vad som i motionen anförts
            om inriktningen av energipolitiska åtgärder i Skaraborgs län.
          </p>
          <p xml:id="i-4EgjiYdPUTwBRpbWUPjQTi" type="date">
            Stockholm den 20 januari 1981
          </p>
          <div xml:id="i-VDcBTGF6rvthCGRxV5AAU8" type="signatureBlock">
            <list xml:id="i-XMRoAtj1KYq26pKTB5VH2C">
              <item xml:id="i-XzXnxpJp9yP8hPAH6Auz4P" who="i-GTDxf4NudVQ4es4EhotQR1" type="signature">
                STEN SVENSSON (m)
              </item>
              <item xml:id="i-SdcEe62d9Rqs3pbVXDbWWk" who="i-EaiobhkKSCFjVoGi3uyvzx" type="signature">
                KARL LEUCHOVIUS (m)
              </item>
            </list>
          </div>
        </div>
      </div>
    </body>
  </text>
</TEI>
