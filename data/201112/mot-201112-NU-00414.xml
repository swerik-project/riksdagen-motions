<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00414">
  <teiHeader>
    <fileDesc>
      <titleStmt>
        <title>Innovationer</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Innovationer</title>
          <idno type="rdwebb">GZ02N414</idno>
          <rs type="number">N414</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N414/text</ref>
          <ref type="dokument_url_html">http://data.riksdagen.se/dokument/GZ02N414</ref>
          <ref type="dokumentstatus_url_xml">http://data.riksdagen.se/dokumentstatus/GZ02N414</ref>
          <ref type="doc">http://data.riksdagen.se/fil/B0E3182B-451C-4C9A-ACB9-E8DB01B23A9D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MSzZggoMBPRPDMe65qJMiT" type="signed"/>
        <correspContext corresp="i-MSzZggoMBPRPDMe65qJMiT">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-R4P8eu4RojufULczVPsdW7" type="numbering">
          <date when="2011-10-10"/>
        </correspAction>
        <correspAction xml:id="i-3rsTxV3B3cHnzLFvvqp4Ky" type="submission">
          <date when="2011-10-05"/>
        </correspAction>
        <correspAction xml:id="i-BQpBXqei4FWMDbKmWuuzBX" type="transfer">
          <date when="2011-10-05"/>
        </correspAction>
        <correspAction xml:id="i-9Z7VXKhvvy2t1cL7M2QqTX" type="assigned"/>
        <correspContext corresp="i-9Z7VXKhvvy2t1cL7M2QqTX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5Mw4gbre7Hw3gs3DQCcF31" type="motBody">
        <div xml:id="i-QAwAXku5bsrmG36WkfqKxX" type="TOC">
          <head xml:id="i-LV5gNwb8ynHV24R1MyBk8f">
            1 Innehållsförteckning
          </head>
          <list xml:id="i-CTo26r9D1rm9dNqGc2F8F8">
            <item xml:id="i-A8E25amQMyUkJsjUmwDF68">
              2 Förslag till riksdagsbeslut 2
            </item>
            <item xml:id="i-ThRpWTu2DVfPzTjU6mpJ8x">
              3 Inledning 3
            </item>
            <item xml:id="i-GcvDxkMrnKNAN3XfB6SMbJ">
              4 Bakgrund globalt 3
            </item>
            <item xml:id="i-VsGU3dA4r8FhuGAybRvt2C">
              5 Bakgrund Sverige 3
            </item>
            <item xml:id="i-JnArz37ckgYjUdFsCZFy27">
              6 Behövs en innovationspolitik? 4
            </item>
            <item xml:id="i-McN1UN2wSkZC4y9fBSP8fF">
              7 Vad är en innovation? 5
            </item>
            <item xml:id="i-Ao2dJysEB7SmMJCTzTrfD7">
              8 Vad bör ingå i en innovationsstrategi? 5
            </item>
            <item xml:id="i-VRnjyRZkxwD2zXYkm5tN7y">
              9 Vänsterpartiets förslag 6
            </item>
            <item xml:id="i-3A5nXoGZq67tcf8AmyZHLG">
              9.1 Ett FoU-avdrag för små företag 6
            </item>
            <item xml:id="i-TyY8WesuXv8cM7F9G3Cbc7">
              9.2 Förstärkt stöd till Vinnovas Forska och väx-program 6
            </item>
            <item xml:id="i-QVW8rXF8LUSpXppSUPEvWJ">
              9.3 Almi innovation och sådd 7
            </item>
            <item xml:id="i-DJCQN5qJa5miFvtDmyg6cb">
              9.4 Offentlig upphandling 7
            </item>
            <item xml:id="i-LmgdjTBRUcLTaa5mBe4nns">
              9.5 Allmänna principer 8
            </item>
            <item xml:id="i-3TgXzCxvxVhSc6BfaNtt8d">
              9.6 Innovativ upphandling 8
            </item>
            <item xml:id="i-ZFEP6GJ5hzrvn2gEhg4ui">
              9.7 EU och innovativ upphandling 9
            </item>
            <item xml:id="i-5nQV6AQGKP3rrDKTcXdekc">
              9.8 Exportstöd för små och medelstora företag 9
            </item>
            <item xml:id="i-P5mL9CTrRERxCpJ7yANMFb">
              9.9 Stöd till individuella utvecklingscentra m.m. 10
            </item>
            <item xml:id="i-L8EZNheeWjHY6B2P3xPXvY">
              9.10 IUC ett medel för jobb 10
            </item>
            <item xml:id="i-QFnB8R7TRVediZDxA1mS6q">
              9.11 Utveckla branschprogrammen 11
            </item>
            <item xml:id="i-P8vSi66rxMwK2ECgBp1Kgp">
              10 En innovations- och riskkapitalfond 11
            </item>
            <item xml:id="i-R26VS49MKesqiDmsgzaHb6">
              10.1 Kunskap viktigt fundament för nya växande företag 11
            </item>
            <item xml:id="i-QPTDkEtNmdcXw8Aa1H7MEm">
              10.2Små företag på efterkälken 12
            </item>
          </list>
        </div>
        <div xml:id="i-JJgisvvy4o5j9SDYyv15D5" type="motProposal" subtype="förslag">
          <head xml:id="i-QtXCjM1aydewd8irNraUH8">
            2 Förslag till riksdagsbeslut
          </head>
          <list xml:id="i-4EBJ9hwtNQ58j72UgJPPUG" style="ol">
            <item xml:id="i-HFtHDfQaB1baS6Lmi8RZwJ">
              Riksdagen tillkännager för regeringen som sin mening vad som
              anförs i motionen om behovet av en innovationspolitik.
            </item>
            <item xml:id="i-WooAPU9reHbvW91SY2nU1k">
              Riksdagen tillkännager för regeringen som sin mening vad som
              anförs i motionen om innehållet i en innovationsstrategi.
            </item>
            <item xml:id="i-3PpK8PKZKQv9hiv3xXobXL">
              Riksdagen tillkännager för regeringen som sin mening vad som
              anförs i motionen om skattekreditering för FoU (forskning och
              utveckling) i småföretag. 1
            </item>
            <item xml:id="i-xAmwpgPhdPhYkL3bExexr">
              Riksdagen tillkännager för regeringen som sin mening vad som
              anförs i motionen om en förstärkning av Forska och väx.
            </item>
            <item xml:id="i-HZVnHxFbjvuBXcAjBDzPp">
              Riksdagen tillkännager för regeringen som sin mening vad som
              anförs i motionen om förstärkning av Almi innovation och sådd.
            </item>
            <item xml:id="i-6WkRHkNQFGtbcN6nMy1xca">
              Riksdagen tillkännager för regeringen som sin mening vad som
              anförs i motionen om problem och möjligheter med offentlig upphandling.
              1
            </item>
            <item xml:id="i-B3JgiFeyL9XR83YUkWa612">
              Riksdagen tillkännager för regeringen som sin mening vad som
              anförs i motionen om vikten av att använda innovativ upphandling.
            </item>
            <item xml:id="i-C7QALHrCAg4pmiKh43pmQC">
              Riksdagen tillkännager för regeringen som sin mening vad som
              anförs i motionen om stöd till innovativ upphandling.
            </item>
            <item xml:id="i-Q83WCu7mQgjW6CB14UdPV5">
              Riksdagen tillkännager för regeringen som sin mening vad som
              anförs i motionen om exportstöd.
            </item>
            <item xml:id="i-BtkGqRQvdhKoVDVL4T22Rc">
              Riksdagen tillkännager för regeringen som sin mening vad som
              anförs i motionen om utveckling av IUC (industriella utvecklingscentrum)
              och deras verksamhet.
            </item>
            <item xml:id="i-6Rud4ogiJwJwJqAcGrWUAg">
              Riksdagen tillkännager för regeringen som sin mening vad som
              anförs i motionen om att regeringen, i samtal med berörda parter,
              bör ta initiativ till två nya branschprogram, ett för att utveckla
              vindkraften och det andra inom besöksnäringen.
            </item>
            <item xml:id="i-MC4PZDFfU4gGhcHfVTwTzF">
              Riksdagen tillkännager för regeringen som sin mening vad som
              anförs i motionen om en innovations- och riskkapitalfond.
            </item>
            <item xml:id="i-JuoYnbiG5L6vkdCDbeDbgk">
              Riksdagen tillkännager för regeringen som sin mening vad som
              anförs i motionen om statens långsiktiga ansvar.
            </item>
          </list>
          <p xml:id="i-78ut4rdFZsWs7ihUFpg4KR">
            1 Yrkandena 3 och 6 hänvisade till FiU.
          </p>
        </div>
        <div xml:id="i-KsW55RFYXZzGdgotjMtZvv" type="motContent">
          <head xml:id="i-EE8MJNiVp4Z1BBbkyEH6dT" type="h1">
            3 Inledning
          </head>
          <p xml:id="i-Hw4ucNzv6S64JSmbEJCaE2">
            För Vänsterpartiet är frågan om full sysselsättning en prioriterad
            fråga. Det handlar om var de nya jobben ska utvecklas i den globaliserade
            ekonomin och hur framtidens välfärd och välstånd ska byggas. Det
            är inte genom låga löner Sverige ska konkurrera utan genom innovationer
            och nytänkande som omsätts i nya produkter eller tjänster. Det
            är först då Sverige kan hävda sig och utvecklas som en kunskapsdriven
            nation.
          </p>
          <head xml:id="i-MVT9nBXEmJWwLgvSSAL8xG" type="h1">
            4 Bakgrund globalt
          </head>
          <p xml:id="i-GGshGgDPE2iSM6rPLHztVK">
            Den kris som världsekonomin fortfarande genomgår har i grunden
            ändrat den globala finansiella kartan. Folkrika länder i öst och
            syd ökar snabbt sin betydelse i världsekonomin. Kina är t.ex.
            störst på varuexport och är, enligt OECD (Kinarapport 2010), på
            väg att gå om USA också i värdet av varutillverkning. På 250 år
            har det bara hänt två gånger att ett lands varutillverkning gått
            om ett annat och blivit världsledande. Det är nu cirka ett sekel
            sedan USA blev störst på varutillverkning i världen. Nu är det
            alltså snart dags för något mycket ovanligt.
          </p>
          <p xml:id="i-B5B3FUMW2PieRsdkWbJzzM">
            Världsekonomin genomgår cykler med ungefär 40 års mellanrum.
            Allt tyder på att vi nu befinner oss i en nedåtgående fas. Som
            jag ser det är detta en strukturkris av det slag världen har upplevt
            några få gånger. Det handlar om strukturella obalanser, stora
            vägvalsfrågor och en förskjutning i tillväxten. (professorn i
            ekonomisk historia och experten på strukturella kriser, Lennart
            Schön, i Veckans Affärer den 25 augusti 2011). Både länder och
            enskilda vidtar mått och steg i enlighet med den utveckling som
            pågår och förväntas ske. Så har t.ex. de sydamerikanska länderna
            denna sommar bildat Sydamerikanska ekonomiska rådet. Rådet har
            bland annat till uppgift att öka handeln mellan länderna i regionen
            och samordna användandet av ländernas valutareserver som ett skydd
            mot kriserna i USA och EU. Ett annat exempel, där det är EU-medborgare
            som röstar med fötterna, är den explosionsartade ökningen av utflöde
            av högutbildade arbetslösa från Portugal till forna kolonier som
            Angola och Brasilien.
          </p>
          <head xml:id="i-EDCsrN2QfHzu51bgZ1gnBK" type="h1">
            5 Bakgrund Sverige
          </head>
          <p xml:id="i-6E5AWd4RgsFnpcm8EgH9Zu">
            Sverige är på många sätt unikt med sin lilla hemmamarknad och
            de stora exporterande internationella företagen. Exportens andel
            av BNP har ökat från 1970-talets 24 procent till dagens 50 procent.
            Samtidigt har Sverige sin absolut största andel av exporten till
            Europa (70 procent) och fortfarande går en mycket liten andel
            till t.ex. Kina (3 procent) (OECD och SCB). Positivt för Sveriges
            export är att de länder vi exporterar mest till Tyskland och Norge
            står relativt starka i västvärldens pågående finansiella kris.
            Svensk forskning och utveckling är på ytan stark men vi är mycket
            beroende av en handfull globala företags forskning och utveckling
            (FoU). Skulle dessa fallera eller flytta mer av sin forskning
            utomlands visar sig svagheterna relativt omgående. Ett annat stort
            bekymmer är att vi i förhållande till andra länder sakta tappar
            marknadsandelar på exportmarknaden och att de stora svenska globala
            företagen nu huvudsakligen ökar antalet anställda utanför Sveriges
            gränser.
          </p>
          <head xml:id="i-Fdmz7ebLKYB2N8GB4MWqZ3" type="h1">
            6 Behövs en innovationspolitik?
          </head>
          <p xml:id="i-Tg5tinTtARVXL6bHC2iNKH">
            Den globala konkurrensen ökar. För att kunna behålla vår välfärd
            måste Sverige konkurrera med kunskap och innovationer och inte
            med låga löner. Därför behövs en sammanhållen innovationspolitik
            och en särskild innovationsminister, menar Peter Holmstedt, vd
            för Rise Holding. Vänsterpartiet delar den uppfattningen.
          </p>
          <p xml:id="i-XYBftHt4sSXV7Wo92gyNDn">
            För att bibehålla och utveckla det svenska välfärdssamhället
            är, som ovan visats, exportindustrins fortsatta framgångar nödvändiga.
            Ett problem är därför det som kallas den svenska paradoxen. Paradoxen
            är att vi är duktiga på att forska och ta fram innovationer men
            vi är dåliga på att kommersialisera dessa till konkreta produkter
            och tjänster, vilket skulle leda till nya företag och fler sysselsatta
            i Sverige . Däremot är inte näringslivets problem för hög lönenivå,
            för omfattande arbetsrättslig trygghet eller inflytande för löntagarna.
            Näringslivets problem är istället strukturellt. Ny teknologi och
            utslagning av lågproduktiva företag bidrar till en förändring
            av strukturen. Men enkel matematik visar också att ett företag
            kan öka sin produktivitet, mätt som förädlingsvärde per anställd,
            genom att outsourca delar av verksamheten. En alternativ väg till
            outsourcing är en förbättring av produktionstekniken, vilket skulle
            öka produktiviteten markant. Med en förbättrad produktionsteknik
            ökar också behovet av att hålla ihop utvecklingsarbetet och sammansättningsarbetet.
            Därmed ökar motivationen att investera och anställa i Sverige
            för företagen. Istället för att flytta jobben från Sverige behåller
            vi dem genom förbättrad produktionsteknik.
          </p>
          <p xml:id="i-XHu8FLQ6unFsuKFyUYBMa5">
            Svensk industri är fortfarande framgångsrik på FoU och på innovationer,
            men med den globala utvecklingen som bakgrund gäller det att konsekvent
            och konstant vara lyhörd för ekonomiska och miljömässiga skiften.
            På samma sätt som en regering som känner sig nöjd med den befintliga
            situationen tappar i förmåga, tappar nöjda företagsledare och
            ett passivt näringsliv i förmåga. Den borgerliga regeringen verkar
            hittills inte förmått agera eller ens förstå de utmaningar Sverige
            står inför.
          </p>
          <p xml:id="i-LpeQtjzZKL6Y1vHBxoJduD">
            Basen för en ekonomiskt uthållig tillväxt är, som alltid, en
            jämn tillgång på material, energi och kunskap. I en värld där
            tillgången på råvaror blir allt knappare, med särskilt Kina som
            stor importör, blir innovationer och produkter med högre förädlingsvärden
            och lägre resursförbrukning allt viktigare. Med det som bakgrund
            vill Vänsterpartiet därför sjösätta ett innovationsprogram med
            ett antal komponenter. Tiden är också perfekt. Det är under en
            begynnande lågkonjunktur som det finns tid och möjligheter att
            tänka och handla visionärt och framtidsinriktat. Vad som ovan
            anförs om innovationspolitik bör ges regeringen till känna.
          </p>
          <head xml:id="i-CZJCHxiWE3jDRbPq2aNeXL" type="h1">
            7 Vad är en innovation?
          </head>
          <p xml:id="i-QdiN1ScgLzpnhPVUWUMduU">
            Innovation är idag ett modeord som används om snart varje utveckling
            inom näringslivet. För att begreppet inte ska tappa i värde och
            betydelse, som t.ex. begreppen kluster och såddkapital har gjort,
            bör det fastställas vad innovation innebär. Ingenjörsvetenskapsakademin
            (IVA) menar att en innovation uppkommer då kunskap omsätts i nya
            värden. IVA exemplifierar med begreppen produktinnovation (mobiltelefon),
            processinnovation (internetbank), organisatorisk innovation (lean
            management), affärsmodellinnovation (Spotify) och inputinnovation
            (maxfasmaterial som ersätter guld). Swedish Economic Forum Report
            2010 och Vinnova ansluter sig till en liknande definition. Vi
            anser att denna precisering täcker in det viktigaste av begreppet
            innovation.
          </p>
          <head xml:id="i-UxniJLwVrRTqCrLTGmiTji" type="h1">
            8 Vad bör ingå i en innovationsstrategi?
          </head>
          <p xml:id="i-Hm4g7GbtuBMQtFpMwbXGuN">
            Många länder har skapat nationella innovationsstrategier, vilka
            bygger på ett brett stöd i de berörda staterna. Vi anser att Sverige
            också behöver en innovationsstrategi. Det inte bara gynnar utan
            är nödvändigt för långsiktighet i olika innovationsstrategiska
            satsningar. Vinnova har i en färsk rapport (VR 2011:09) identifierat
            just avsaknaden av långsiktighet i svensk innovationspolitik som
            en akilleshäl.
          </p>
          <p xml:id="i-JPKQGQQ3fa8Tm5EarEvgLV">
            Vikten av särskilda statliga satsningar för att stimulera FoU-
            och innovationsinvesteringar har en mycket stor betydelse för
            Sveriges framtida konkurrenskraft. FoU- och innovationssatsningarna
            bör riktas mot områden där Sverige är starkt och som går att identifiera
            som globala tillväxtområden.
          </p>
          <p xml:id="i-AhcycNukvb5XP5t33yKsTs">
            Samverkan mellan företag (enskilda och i kluster), universitet
            och högskolor, forskningsinstitut och myndigheter är av yttersta
            vikt för att få den långsiktighet som går långt bortom kvartalsavkastningens
            tyranni. Eftersom de små och medelstora företagen är de som har
            svårast att ta till sig innovativ utveckling bör mycket av resurserna
            riktas mot dessa.
          </p>
          <p xml:id="i-GxyhQCGoMVxhg2EFVjgqAT">
            Vi vill också gärna påpeka att det är oerhört centralt för Sverige
            att ha en fungerande infrastruktur för bland annat transporter.
            Vi kan inte ha den ordningen att den viktiga tågtrafiken vinter
            efter vinter blir stående p.g.a. undermåligt banunderhåll.
          </p>
          <p xml:id="i-WvwVD3oCJ1knhDHmTnNWkd">
            Vi kan inte heller ha en ordning som innebär att mängder av människor
            går arbetslösa samtidigt som vissa sektorer inom industri- och
            tjänstesektorn skriker efter kvalificerad arbetskraft.
          </p>
          <p xml:id="i-TdyJpSXgr3MfaxBaseqSK4">
            Sverige håller på att slitas sönder, och dessa frågor är helt
            nödvändiga att lösa för att en nationell innovationsstrategi ska
            kunna skapas och fungera. Det bör ges regeringen till känna.
          </p>
          <head xml:id="i-3UiTG7yNq4TW8YRzEDYMy9" type="h1">
            9 Vänsterpartiets förslag
          </head>
          <head xml:id="i-XjevrmsKDzpskjYx5JFV3B" type="h2">
            9.1 Ett FoU-avdrag för små företag
          </head>
          <p xml:id="i-9ocGmqhKous9qn9ufDVYB1">
            Forskning och utveckling är avgörande för framtida satsningar,
            t.ex. när det gäller utvecklandet av miljö- och energiteknik.
            Det behövs ökade resurser till alla delar inom FoU, från grundforskning
            till utveckling av konkreta produkter och tjänster. Inom ramen
            för Vinnova har små och medelstora företag under några år kunnat
            få bidrag till behovsidentifiering av, förstudier till och genomförande
            av FoU-projekt. Intresset har varit mycket stort och indikerar
            att det behövs ytterligare insatser.
          </p>
          <p xml:id="i-6ieGDc1TH5TAhT9V2TH7kf">
            Vi vill därför utöka möjligheterna till stöd för små och medelstora
            företag genom en kreditering på företagens skattekonto. Stödet
            ska avse högst 30 procent av företagets kostnader upp till ett
            tak på 2,5 miljoner kronor. Alla företag med upp till 250 anställda
            ska omfattas. Den beräknade kostnaden blir 1,2 miljarder kronor.
          </p>
          <p xml:id="i-8oweiP1vTYVgsatw3tJZBn">
            Den här typen av system är inte ovanligt i andra länder. Vårt
            grannland Norge har en sådan skattekreditering sedan några år
            tillbaka. Vad som ovan anförs om kreditering på skattekonto för
            satsning på FoU i små och medelstora företag bör riksdagen som
            sin mening ge regeringen till känna.
          </p>
          <head xml:id="i-Gr7uDrWECd4xjEXH7Pq6LH" type="h2">
            9.2 Förstärkt stöd till Vinnovas Forska och väx-program
          </head>
          <p xml:id="i-AXLsZDP2R2nJFXr5VgLNHY">
            Minskad efterfrågan från exportföretagen leder till minskad efterfrågan
            hos, särskilt kunskapsintensiva, små och medelstora företag. Deras
            innovationsinvesteringar drabbas extra hårt eftersom de både drabbas
            av finanskrisen och av ett efterfrågebortfall. Situationen gör
            att också nyföretagandet drabbas.
          </p>
          <p xml:id="i-LN6xatxCU6XPLerih6yXLf">
            Forska och väx-programmet, som drivs av Vinnova, gör det lilla
            företaget till huvudaktör vid samarbete med forskningsutförare.
            Det är en klar skillnad jämfört med de flesta andra statliga insatser
            som görs på FoU-området. Forska och väx-programmet har lyckats
            knyta ihop småföretag med en forskningskompetens som småföretagen
            inte själva förfogar över. En mycket positiv sidoeffekt av programmet
            är att företagen har ökat sin FoU-kompetens genom att anställa
            personal med forskarutbildning eller civilingenjörsutbildning.
            Av de företag som slutrapporterat sina projekt har hela 76 procent
            angett att de anställt personal med direkt anknytning till projektet.
          </p>
          <p xml:id="i-6Q6BpEp7jboqahsHw61Rsy">
            Projekt som fick medel våren 2011 är bl.a. sådana som högproduktiv
            framställning av ortopediska implantat, värmeackumulator för industriugnar
            och högeffektiv biogasdriven elkraftsförsörjning för utvecklingsländer.
          </p>
          <p xml:id="i-5yrknTsbXebWRiNtTvUYSo">
            Sedan programmet startade har 3 000 projektansökningar kommit
            in. Av dessa beviljades endast en liten andel. Våren 2011 kom
            det in 308 ansökningar på 411 miljoner kronor. Av dessa kunde
            endast 16 procent beviljas. Många småföretag står följaktligen
            i porten och med mycket goda projekt. Det stora intresset är en
            tydlig indikation på ett stort behov av ekonomiskt stöd, men också
            att 100-tals, kanske 1 000-tals små företag bär på kommersiellt
            lovande innovationsidéer.
          </p>
          <p xml:id="i-8XkQVbj9VsGdycmxnvngbT">
            Vänsterpartiet menar att en ökning av medelstilldelningen bör
            ske för att öka Forska och väx-programmets möjligheter att finansiera
            fler projekt. Det är inte minst viktigt med tanke på den befarade
            lågkonjunkturen. Med det som bakgrund föreslår vi en ökning av
            anslaget med 200 miljoner kronor årligen för 20122014. Förslaget
            behandlas ytterligare i vår motion 2011/12:N365 En förstärkning
            enligt ovan av Forska och väx bör genomföras. Detta bör ges regeringen
            till känna.
          </p>
          <head xml:id="i-74nJAUnvt5m4nBa3XCZp2K" type="h2">
            9.3 Almi innovation och sådd
          </head>
          <p xml:id="i-DpredLrfrS9TBzNDc2jJkC">
            I de allra första skedena i en innovationsprocess är resultatet
            ofta osäkert. Det kan gå bra och bli en succé, men innovationen
            kan lika gärna visa sig vara ogenomförbar eller inte kunna motsvara
            en kunds behov. För den person eller det företag som inte backas
            upp av ett redan etablerat företag eller har stöd från en kreditgivare
            blir starten oerhört svår. Det gäller särskilt i de delar av landet
            där det kan vara långa geografiska avstånd till en bank eller
            kreditgivare.
          </p>
          <p xml:id="i-RjHHTkjAkwmumChGdFmkwK">
            Det blir då tydligt att marknaden inte klarar av situationen
            och det blir staten som måste ingripa. Almi har identifierat det
            här problemet och har därför en regional närvaro med såddkapital.
            Almi skrev i en artikel tillsammans med Svenska Uppfinnareföreningen
            i en bilaga till Dagens Industri i våras:
          </p>
          <p xml:id="i-JbJwJF9tXpLAkYieuoogTA">
            En ökad tillgång på såddfinansiering ger fler idéer möjlighet
            att utvecklas. Idéer som utvecklas och förverkligas leder till
            nya produkter och tjänster. Idéer som kommersialiseras leder till
            nya företag. Sveriges konkurrenskraft är beroende av att nya idéer
            får möjlighet att utvecklas.
          </p>
          <p xml:id="i-FvZGiKzY83GdX8KYtYYYdY">
            Det saknas alltså fortfarande kapital i delar av innovationskedjan
            fram till en färdig kommersiell tjänst eller produkt. Vi föreslår
            därför en förstärkning med 60 miljoner kronor om året, vilket
            också behandlas i vår motion 2011/12:N365. En förstärkning enligt
            ovan vad gäller innovation och sådd bör genomföras. Detta bör
            ges regeringen till känna.
          </p>
          <head xml:id="i-WNhVJ353Cr1ENrYynZD9bg" type="h2">
            9.4 Offentlig upphandling
          </head>
          <p xml:id="i-7hZbkKwYkcZb573Rv9n2rG">
            Det är de små och medelstora företagen som under 2000-talet har
            stått för den största ökningen av antalet anställda. En stor del
            av dessa har kommit till i tjänstesektorn och andra sektorer med
            låg miljöpåverkan. För att påverka småföretagssektorn positivt
            under den ekonomiska krisen måste t.ex. den offentliga upphandlingen
            förbättras och förstärkas i grön riktning.
          </p>
          <head xml:id="i-KXKVTP91BEPmV9HcREbS9E" type="h2">
            9.5 Allmänna principer
          </head>
          <p xml:id="i-7pMsFsXkShCCR5nq8GBaew">
            Vänsterpartiet anser att lagen om offentlig upphandling (LoU)
            måste förändras. I väntan på en stor revision av lagen tar vi
            här upp några problem som berör de små och medelstora företagen.
            Offentliga behov av varor och tjänster har stor och ibland avgörande
            betydelse för utvecklingen av nya marknader för varor och tjänster.
            Det har också stor betydelse för utvecklingen av redan befintliga
            marknader. Politiska beslut och myndigheters förverkligande av
            dessa har följaktligen stor betydelse för företags och entreprenörers
            innovationslust. Ett klassiskt exempel på detta är dåvarande Televerkets
            krav på nya telefonitjänster som var avgörande för LM Erikssons
            expansion både tekniskt och ekonomiskt.
          </p>
          <p xml:id="i-N25YpH2x7w3Cu2Ra3QRyFr">
            Den offentliga sektorn upphandlar tjänster och varor och gör
            investeringar för ca 500 miljarder kronor årligen. Förutom den
            svenska marknaden finns även en europeisk marknad för LoU och
            detta innebär stora affärsmöjligheter för landets företag.
          </p>
          <p xml:id="i-ATxniPvHHtQ6AwpGje7yxM">
            Ju fler anställda ett företag har, desto vanligare är det att
            de lämnar anbud i offentliga upphandlingar. I en studie från Nutek/Tillväxtverket
            visar det sig att endast 12 procent av småföretagen lämnar anbud
            i offentliga upphandlingar. Många småföretag anser att administrationen
            och upplevelsen av krångel är ett stort hinder för att delta i
            anbudsförfarandet vid offentlig upphandling. Det största problemet
            upplevs vara förfrågningsunderlaget och dess utformning. Samtidigt
            ska det, för att motverka svartarbete och osund konkurrens, finnas
            krav på kollektivavtal vid all offentlig upphandling. Med tanke
            på komplexiteten i samband med offentlig upphandling kan det vara
            nödvändigt med en särskild utbildning för de personer inom offentliga
            sektorn som ska upphandla. Det är viktigt att de villkor och krav
            som ställs i förfrågningsunderlaget står i proportion till kontraktets
            storlek. Det bör ges regeringen till känna.
          </p>
          <head xml:id="i-QWMnuePK9h6rjD52bnj2nZ" type="h2">
            9.6 Innovativ upphandling
          </head>
          <p xml:id="i-X65EWdwep1KyW3tbjixTBB">
            Innovativ upphandling innebär att det i en upphandling finns
            krav på teknikinnehåll och teknikutveckling som erfordrar en viss
            FoU-insats.
          </p>
          <p xml:id="i-SuKBBVTkDZbcfcE4xdAHFP">
            Idag gäller det istället att utnyttja de förutsättningar som
            finns för att utveckla den offentliga sektorns effektivitet och
            samtidigt stärka de innovativa företagens konkurrenskraft. Det
            finns annars en risk att det uppstår en slags innovationseftersläpning
            inom delar av den offentliga sektorn om inte den offentliga upphandlingen
            efterfrågar nya lösningar på samma sätt som sker på den privata
            marknaden. (SOU 2010:56 Innovationsupphandling)
          </p>
          <p xml:id="i-Nt6uRaH1t5sZ7AMNU6uq7t">
            En sådan utveckling måste förhindras och offentlig upphandling
            bör beakta denna aspekt i större omfattning än vad som är fallet
            nu. Det bör ges regeringen till känna.
          </p>
          <head xml:id="i-Dt1JVYdNcHqmtFEPppKUF6" type="h2">
            9.7 EU och innovativ upphandling
          </head>
          <p xml:id="i-G5Zr6dDUYZygp5cfL9yGxN">
            Ofta hörs påståendet att särskild riktad upphandling skulle strida
            mot EU:s konkurrensregler. Utredningen om Innovationsupphandling
            visar dock att möjligheter finns i betydligt större omfattning
            än vad regeringen medger. Kommissionen säger i sitt meddelande
            Att driva på innovation för att få offentliga tjänster av hög
            kvalitet i Europa (KOM(2007)799) att om FoU upphandlas i konkurrens
            är det möjligt att skapa former där offentlig sektor aktivt kan
            söka innovationer inom ramen för statsstödsreglerna.
          </p>
          <p xml:id="i-Fs9KBjh7FdXS8MEUS7ze7x">
            En avgörande skillnad jämfört med t.ex. Vinnovas bidrag till
            innovativa företag är att vid förkommersiell upphandling kan en
            myndighet inom ramen för uppdraget finansiera utvecklingen av
            en produkt ända fram till kommersialiseringen.
          </p>
          <p xml:id="i-EZMq64UhtQMTxw9LKysEoi">
            Vinnova har föreslagit att offentliga innovationsupphandlingar
            för miljö, energi, hälsa, säkerhet, it och telekom ges en kraftfull
            statlig stimulans genom ett särskilt stöd för att minska riskerna
            som möter enskilda statliga myndigheter, landsting och kommuner
            i dessas upphandlingsprocesser och som kan hämma upphandlingar
            av innovativa lösningar. Detta tänkande ligger helt i linje med
            Vänsterpartiets politik på detta område. Offentliga aktörer kan
            på så sätt använda sin upphandling för att driva utvecklingen
            framåt när det gäller FoU, innovationer och teknikutveckling.
            Vänsterpartiet föreslår att 50 miljoner kronor per år avsätts
            för detta stöd. En förbättring enligt ovan vad gäller innovativ
            upphandling bör genomföras. Detta bör ges regeringen till känna.
          </p>
          <p xml:id="i-5aXLBjG8i4dGeq3BLUaaxd">
            Frågan behandlas ytterligare i vår motion 2011/12:N365.
          </p>
          <head xml:id="i-VdhZJtPKEm5y4dEQhd2gYj" type="h2">
            9.8 Exportstöd för små och medelstora företag
          </head>
          <p xml:id="i-BUEFnAQUCLy3LhALJmDK8J">
            För småföretag och medelstora företag som vill växa är exportmarknaden
            i stort sett en stängd marknad. Företagen saknar ofta de verktyg
            som behövs för att ta sig ut på mässor i utlandet, till enskilda
            företag och länder. Här kan staten fylla en viktig uppgift och
            gör så till en del. Exportrådet har dock slagit larm om att Sverige
            är på väg att hamna på efterkälken i förhållande till konkurrerande
            länder på de nya marknader som öppnat sig under de senaste decennierna,
            t.ex. Kina, Indien och Brasilien.
          </p>
          <p xml:id="i-SeoLc1guScX5W4Lfn99Br1">
            De stora företagen dominerar fortfarande i Sverige, vilket gör
            landet sårbart. De små och mellanstora företagen står för en tredjedel
            av all export, men de exporterar i stor utsträckning till nära
            och traditionella marknader. Särskilt med tanke på strukturkrisen
            menar vi att stora ansträngningar måste göras för att öka exporten.
            För att detta ska kunna åstadkommas måste sålunda Exportrådets
            verksamhet förstärkas. Möjligheten till ökad aktivitet för de
            regionala exportrådgivarna måste stärkas. Exportrådgivningen över
            hela landet måste förtätas och förstärkas. Utbildningen av exportsäljare
            på universitet och högskolor måste förstärkas. En upprustning
            av statens och näringslivets samarbete på exportområdet måste
            kort sagt påskyndas. Därför föreslår Vänsterpartiet 75 miljoner
            kronor till exportfrämjande åtgärder för perioden 20122014. Frågan
            tas upp i vår motion 2011/12:N365. En förbättring enligt ovan
            vad gäller exportstöd bör genomföras. Detta bör ges regeringen
            till känna.
          </p>
          <head xml:id="i-ACF6zCvudpBarjb6vcq2Z6" type="h2">
            9.9 Stöd till individuella utvecklingscentra m.m.
          </head>
          <p xml:id="i-8zqjxMTqV1zdad3g3732Xq">
            Individuella utvecklingscentra (IUC) kan vara ett viktigt komplement
            särskilt på mindre industriorter för utveckling i innovativ riktning.
          </p>
          <p xml:id="i-8xnXpUcksXhRKNHtww3Nra">
            IUC Sverige är en verksamhet som tillsammans med kompletterande
            regionala och nationella organisationer aktivt bidrar till att
            nya jobb skapas, effektivare organisationer byggs upp och nya
            verksamheter bildas. IUC består i dag av 15 IUC-bolag och över
            500 direkta delägare kompletterade av 2 000 indirekta delägare.
            IUC samarbetar regionalt med universitet, högskolor, industriforskningsinstitut,
            regionförbund, kommuner, fackföreningar m.fl. Av de mer än 500
            direkta delägarna är 91 % företag inom IUC.
          </p>
          <head xml:id="i-XcTPP7QTxAyGK1QoWtg2tF" type="h2">
            9.10 IUC ett medel för jobb
          </head>
          <p xml:id="i-UGHTvsMzaZft5Gb94JSBvL">
            I de kristider som vi genomlever, med en nedgång i industriproduktionen
            och ett stort antal arbetslösa fast i långtidsarbetslöshet, behövs
            en kraftsamling för att bryta utvecklingen.
          </p>
          <p xml:id="i-EPmw33p3Bswx2aJbsztyyk">
            IUC arbetar med samverkansmodeller med industriforskningsinstituten
            för att identifiera företagens behov och skapa samarbete mellan
            företag och institut. De samordnar också utvecklingsprojekt tillsammans
            med små och medelstora företag och forskningsinstitut samt universitet
            och högskolor.
          </p>
          <p xml:id="i-PAGJyE43546puH4vzz5iKx">
            IUC arbetar dessutom med avknoppningar från större företag för
            att göra de nya företagen framgångsrika. På it-området jobbar
            man med utveckling av it-system hos företag. IUC sysslar också
            med kompetensutveckling i småföretag. En stor del är branschprogram
            för framför allt basindustriområden, där IUC hjälper till att
            utveckla de små och medelstora företagens roll.
          </p>
          <p xml:id="i-T72iJ8VTJgPq79dw6oEvcn">
            För att kunna öka takten i sin unika verksamhet, där ett stort
            antal samhällsaktörer ingår, måste ytterligare medel tillföras.
            Ett förslag från IUC Sverige, som lämnades till regeringen men
            avslogs, innebär tillskapandet av en effektiv formel för ytterligare
            samarbeten mellan aktörerna. Till det kommer att 9 000 små och
            medelstora företag kommer att ha genomgått en grundläggande tillväxtanalys
            där olika behov identifieras för fortsatta utvecklingsprojekt.
            Minst 1 500 aktiva projekt med företag kommer att ha inletts/genomförts
            fram till budgetperiodens utgång, vilka syftar till att säkra
            och utveckla konkurrenskraften, skapa tekniker, stärka produktionssystemen,
            ta fram nya produkter och företag samt skapa nya jobb. Resultatet
            av uppdraget skulle bli en ökad omsättning på 25 % hos de deltagande
            företagen under treårsperioden som ger nya jobb och en minskning
            av ohälsotalen med 10 %. Antalet nya arbetstillfällen uppskattas
            till ca 7 000.
          </p>
          <p xml:id="i-E5NrRVQrhkjiYFVT2EBboU">
            Vänsterpartiet föreslår att 103 miljoner kronor avsätts för 2012,
            112 miljoner kronor för 2013 och 132 miljoner kronor för 2014
            till IUC:s verksamhet. En förbättring enligt ovan vad gäller IUC
            bör genomföras. Detta bör ges regeringen till känna.
          </p>
          <head xml:id="i-NADPX5vxNty3MnjvKUfYQL" type="h2">
            9.11 Utveckla branschprogrammen
          </head>
          <p xml:id="i-7jn9nwbbdzywqA12HpqZWR">
            I en nationell innovationsstrategi är samarbete viktigt. Det
            gäller både ett brett politiskt samarbete och samsyn, men även
            samarbete mellan olika aktörer inom olika branscher. Den borgerliga
            regeringen har passivt inväntat nedläggningen av de, av den förra
            regeringen startade, branschprogrammen trots de bedömningar som
            gjorts från industriföreträdare om vikten av dessa. Forskningssamarbetet
            mellan industri och akademi underlättas och kan fokuseras på att
            nå resultat (citat från Ericsson, Sony Ericsson och Telia Sonera
            2009). Vi gör den bedömningen att branschprogrammen är en viktig
            pelare i ett innovativt Sverige och vill återupprätta dem inom
            ett antal branscher. Vi föreslår även att regeringen, i samtal
            med berörda parter, tar initiativ till två nya branschprogram:
            ett för att utveckla vindkraften och det andra inom besöksnäringen.
            Detta bör ges regeringen till känna.
          </p>
          <head xml:id="i-H68eXwmQWH3RnkqK6qA8DM" type="h1">
            10 En innovations- och riskkapitalfond
          </head>
          <p xml:id="i-Sa3tLDvUaK5HGDnXJYNdCw">
            Vänsterpartiet avsätter 2 miljarder kronor i en riskkapitalfond
            för hållbar industriell utveckling med inriktning mot minskad
            resursanvändning och energiförbrukning och i syfte att driva på
            för nya tekniska lösningar. Fokus ligger dels på kommersialiseringen
            av forskningsresultat, dels på testbäddar och demonstrationsanläggningar.
            Detta bör ges regeringen till känna.
          </p>
          <head xml:id="i-UnK5kXSFNdrUsJTWcUCqj2" type="h2">
            10.1 Kunskap viktigt fundament för nya växande företag
          </head>
          <p xml:id="i-2JdU8i3BCfo7iThejKBYB1">
            Forskningsinsatser leder i Sverige alltför sällan till nya företag.
            Sverige lever fortfarande i hög utsträckning på företag som är
            grundade före eller strax efter andra världskriget. Den absolut
            största delen av de svenska investeringarna finansieras av näringslivet
            och då av några få stora multinationella företag.
          </p>
          <p xml:id="i-RHGF7ZWVAUc8eD6sZNahUn">
            Tre faktorer i ett företag är särskilt viktiga för tillväxten:
            arbete, kapital och teknik. Tyvärr visar det sig att Sverige kommer
            långt ner på listan över OECD-länder som är bra på att överföra
            kunskap via teknik till nya företag. Det innebär alltså att Sverige
            är dåligt på att stimulera teknologibaserade företag.
          </p>
          <p xml:id="i-KP1SHfiyoKVSh3cfm2okbJ">
            Samtidigt som Sverige fortfarande i stor utsträckning står förankrat
            i den gamla modellen med en linjär utveckling på forskningen från
            grundforskning över tillämpad forskning till teknologiutveckling
            och sedan produkt, har världen förändrats. Nu sker snarare ett
            växelspel där slutavnämaren är lika viktig som grundforskaren,
            och hastigheten på en FoU-cykel med gårdagens mått är svindlande.
            I USA är en FoU-cykel inom tillämpad forskning i stadigt sjunkande.
          </p>
          <p xml:id="i-UhmBzh1J4Jr7zk6vLJMJg2">
            Utflyttningen av företag från Sverige till låglöneländer fortsätter.
            Enheter ställs mot enheter i globala koncerner. Utflyttningen
            till låglöneländer gäller i huvudsak fortfarande arbetsintensiva
            företag med låg teknisk höjd. Däremot, när det gäller utförsäljningen
            av svenska bilföretag, omfattas i högsta grad högteknologiska
            produkter med högt forskningsinnehåll.
          </p>
          <p xml:id="i-Gw8JRWJASL34ezToy158B6">
            Det kan inte nog påpekas att globaliseringen har förändrat företagens
            villkor dramatiskt. Förändringarna består av allt från avregleringar
            till en it-revolution. Världen blir en marknadsplats. Inte när
            det gäller alla produkter och tjänster förskolan flyttar inte
            till Polen eller Indien. Men tillverkningen av andra produkter
            och tjänster flyttar, t.ex. bilar, konsumentelektronik, finanstjänster
            och it och det påverkar vår vardag.
          </p>
          <head xml:id="i-Rii8a3vjCd5uQRaKqrR4f3" type="h2">
            10.2 Små företag på efterkälken
          </head>
          <p xml:id="i-JXRujmhjy93G4B9f6iHyDh">
            I jämförelse med andra länder har Sverige en något lägre andel
            små företag. Det största problemet är dock bristen på växande
            småföretag. Mindre och medelstora företag har en mycket liten
            del av den FoU som utförs. Ungefär 10 % av den totala FoU-verksamheten
            inom företagssektorn utförs av företag med färre än 50 anställda.
            Det betyder att alla de produkter, system, processer och andra
            tjänster som t.ex. företag inom hållbar utveckling tillhandahåller
            också hamnar på efterkälken när väl forskningen går över till
            ett kommersiellt företag. Ofta snappas dessa företag upp av utländska
            investerare. Arbetstillfällen hamnar utanför Sverige.
          </p>
          <p xml:id="i-JUbWofAXBWKvgxDPam9qi4">
            Den kris som världen genomlider nu ger en möjlighet att förändra
            företagen i riktning mot framtidens produkter och tjänster. Brist
            på kapital för innovationer och risktagande från privata investerare
            uteblir av flera anledningar under en kris. Staten kan då träda
            in och ta sitt långsiktiga ansvar för framtiden. Det bör ges regeringen
            till känna.
          </p>
        </div>
        <div xml:id="i-VzteHmwPhbdQfPosse8Qqh" type="motSignatures">
          <list xml:id="i-uHKTYvHmMXRdnR7BAArxz">
            <item xml:id="i-Fn5Tp2Nc93RexWGQrou4S2" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-CQnStnUbWwnftg4ik9S8KR" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-LAjBWtvnY2nS82VKczZBbY" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-SFHVEkuqtWcBDELwkNGUFt" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-WPWVDeybM3AoVhPMVKXqt7" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-FxHd6ThYaDuyx33aZmNPx3" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
