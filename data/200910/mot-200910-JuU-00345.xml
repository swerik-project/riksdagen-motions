<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00345">
  <teiHeader>
    <fileDesc>
      <titleStmt>
        <title>Utbetalning av skadestånd till brottsoffer m.m.</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbetalning av skadestånd till brottsoffer m.m.</title>
          <idno type="rdwebb">GX02Ju345</idno>
          <rs type="number">Ju345</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju345/text</ref>
          <ref type="dokument_url_html">http://data.riksdagen.se/dokument/GX02Ju345</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju345</ref>
          <ref type="doc">http://data.riksdagen.se/fil/10525C9E-09B4-45AD-ABEA-EB450147DF10</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D5W27JsKu67vMveYNmd3kt" type="signed"/>
        <correspContext corresp="i-D5W27JsKu67vMveYNmd3kt">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-U5nNDRmXPTXL98VCW77TTv" type="numbering">
          <date when="2009-10-06"/>
        </correspAction>
        <correspAction xml:id="i-RrYhoewC9zFLfiQpMhAdyX" type="submission">
          <date when="2009-10-05"/>
        </correspAction>
        <correspAction xml:id="i-ufb8vTkLgXBKM1kLq3cs2" type="transfer">
          <date when="2009-10-05"/>
        </correspAction>
        <correspAction xml:id="i-LFUSAYCcLo7ZQ19LCpVcv3" type="assigned"/>
        <correspContext corresp="i-LFUSAYCcLo7ZQ19LCpVcv3">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3DECs2swHNfJU7B6cwnd2y" type="motBody">
        <div xml:id="i-UcRSrAL2ADQbmUnKxwRzkj" type="motProposal" subtype="förslag">
          <head xml:id="i-PwLHQVFMh6KG3fKTMz5qu8">
            Förslag till riksdagsbeslut
          </head>
          <list xml:id="i-EXaeTEksL1bLz1tWPc5JZp" style="ol">
            <item xml:id="i-LennhKr59PVthDbpxhaCMj">
              Riksdagen tillkännager för regeringen som sin mening vad som
              anförs i motionen om att Brottsoffermyndigheten bör vara skyldig
              att som brottsskadeersättning utbetala sakprövade skadestånd för
              personskada och kränkning.
            </item>
            <item xml:id="i-MUh3Fh1TrvPEnKhEjBpGCw">
              Riksdagen tillkännager för regeringen som sin mening vad som
              anförs i motionen om att omedelbar utbetalning av skadestånd till
              brottsoffer bör övervägas.
            </item>
          </list>
        </div>
        <div xml:id="i-MhPq2pFSawur7kKV1MVQx2" type="motContent">
          <head xml:id="i-SJ4fojc6LTQSJ84pdBmnrf" type="h1">
            Motivering
          </head>
          <p xml:id="i-BMshnAsnHUPGY8qM76LgXE">
            Vid olika tillfällen har det framförts kritik mot reglerna om
            brottsskadeersättning. Jag menar att det krävs flera förändringar
            för att systemet med brottsskadeersättning ska ta större hänsyn
            till brottsoffrens situation. Domstolens bedömning i skadeståndsfrågan
            bör binda Brottsoffermyndigheten och det bör bli enklare för brottsoffren
            att få sin ersättning.
          </p>
          <head xml:id="i-SgPxVrEL8yDmMzWo9YVUNo" type="h2">
            Brottsoffermyndigheten och skadeståndsbeloppen
          </head>
          <p xml:id="i-BoqjtPXhdUCaV17gdCpm6c">
            Om en person döms för brott kan vederbörande också dömas att
            betala skadestånd till brottsoffret. Om inte gärningsmannen kan
            betala kan brottsoffret vända sig till Brottsoffermyndigheten
            och begära att få brottsskadeersättning därifrån istället för
            skadeståndet (i vart fall till den del skadeståndet avser personskada
            och kränkning; sakskada och ren förmögenhetsskada ersätts normalt
            inte av staten). Ett problem som uppmärksammats är att Brottsoffermyndigheten
            i vart femte fall betalar ut ett lägre belopp än domstolen har
            beslutat om.
          </p>
          <p xml:id="i-T2D5qn8baDoGPzK7vnUNCW">
            I juni presenterade Polisförbundet en undersökning som visar
            att ungefär var fjärde polis blivit tilldömd skadestånd i form
            av kränkningsersättning efter att ha utsatts för hot, våld m.m.
            i tjänsten. Endast var tjugonde polis har dock fått kränkningsersättning
            från Brottsoffermyndigheten. Det tyder på att Brottsoffermyndighetens
            bedömning av vad en polis ska tåla i tjänsten skiljer sig från
            domstolarnas bedömning.
          </p>
          <p xml:id="i-41bUVGqbAPPWQCJNawuDtP">
            När en domstol tar ställning till hur stort ett skadestånd ska
            vara ska domstolen följa skadeståndslagen. Också Brottsoffermyndigheten
            ska vid sin bedömning tillämpa skadeståndslagen. Detta sker genom
            tolkning av bl.a. lagen, förarbetena och Högsta domstolens praxis.
            Eftersom det är fråga om tolkningar är det ofrånkomligt att det
            kan finnas olika uppfattningar. Det framstår inte som självklart
            att en ensam tjänsteman vid Brottsoffermyndigheten som inte haft
            direkt kontakt med inblandade parter har en bättre möjlighet att
            spegla gällande rätt än lagfarna domare och nämndemän i domstolen.
            Tvärtom. Om en domstol i sin dom har tagit ställning till vad
            som är ett rimligt skadestånd, bör därför Brottsoffermyndigheten
            vara skyldig att betala ut det beloppet.
          </p>
          <p xml:id="i-HEdVa2UPpdGysf5d3FWskB">
            Situationen blir dock annorlunda om brottsoffret begär ett visst
            skadestånd och gärningsmannen accepterar det beloppet. Då måste
            domstolen döma ut det medgivna beloppet utan att göra en egen
            värdering av om det är rimligt eller inte. För att inte systemet
            ska missbrukas t ex genom att offer och gärningsman är i maskopi
            kan det i sådana lägen vara motiverat att Brottsoffermyndigheten
            får göra en egen bedömning av vad som är en rimlig ersättning.
          </p>
          <p xml:id="i-88e1MESAGCtrKsj2zPaccJ">
            Regeringen har tillsatt en utredning som ska se över hela brottsskadelagen
            inklusive Brottsoffermyndighetens möjlighet att överpröva domstolarnas
            domar, vilket är utmärkt. Det är angeläget att förändringar genomförs
            skyndsamt.
          </p>
          <head xml:id="i-4qXVJiNrWJKzPJ8iEt3YDu" type="h2">
            Omgående betalning av skadestånd
          </head>
          <p xml:id="i-3smE1UGTp5VqcUWbzEtzpQ">
            Det är vidare angeläget att brottsoffren får sin ersättning på
            ett så enkelt och snabbt sätt som möjligt. Brottsoffermyndighetens
            handläggningstider är inte anmärkningsvärt långa. Den genomsnittliga
            handläggningstiden uppgår till 2,5 månader. Det går vanligen fortast
            att få ersättning om gärningsmannen är och förblir okänd. Är gärningsmannen
            känd utbetalas vanligen ingen brottsskadeersättning förrän rättegången
            är avslutad och skadeståndsfrågan avgjord genom lagakraftvunnen
            dom. Då måste brottsoffret först kräva gärningsmannen på beloppet
            men får automatiskt en fråga från Kronofogdemyndigheten om vederbörande
            vill ha hjälp att driva in skadeståndet. Endast om det kan konstateras
            att gärningsmannen inte kan betala kan det bli aktuellt för Brottsoffermyndigheten
            att betala brottsskadeersättning.
          </p>
          <p xml:id="i-H3Kf8KSfszewDPL5kXXAx9">
            Regeringen har tillsatt en utredning som ska lämna förslag om
            hur man kan göra det enklare för gärningsmän som vill göra rätt
            för sig att betala utdömda skadestånd. Det är bra, men frågan
            är om ännu mer kan göras. I Norge betalar staten genast ut utdömda
            skadestånd till brottsoffret och kräver sedan in pengarna från
            gärningsmannen. Jag menar att den modellen bör övervägas även
            i Sverige.
          </p>
          <p xml:id="i-8XzRMAuJL29X2YiE8KAmY1">
            Justitieutskottet har vid flera tillfällen under 1990-talet behandlat
            motioner om förskottsbetalning av skadestånd till brottsoffer,
            men utskottet har avvisat förslagen av både principiella och ekonomiska
            skäl. Det förefaller dock som om det som då har diskuterats har
            varit att staten ska betala ut skadestånd i gärningsmannens ställe
            tämligen omgående efter brottet, vilket har kritiserats mot bakgrund
            av att utredningsmaterialet då är bristfälligt, att det riskerar
            att leda till ökade kostnader för staten och att det öppnar för
            felaktiga skadeståndskrav. Den kritiken är lätt att instämma i.
            Den ordning som jag menar bör övervägas bygger på att staten omgående
            efter en rättegång till brottsoffret betalar ut det skadestånd
            som domstolen har fastställt och därefter kräver gärningsmannen
            på skadeståndsbeloppet. Om domstolen inte har sakprövat skadeståndet
            måste Brottsoffermyndigheten självständigt pröva vilket belopp
            som rimligen bör betalas ut (jfr ovan).
          </p>
          <p xml:id="i-TQmvwnRCrBnJb8DYbR2Qsj">
            Med en sådan ordning skulle statens kostnader i princip inte
            öka alls. Om gärningsmannen inte kan betala hade staten med dagens
            system betalat ut motsvarande belopp, men först efter att brottsoffret
            försökt kräva gärningsmannen på betalning och misslyckats. Med
            den föreslagna ordningen minskas brottsoffrets besvär till ett
            minimum.
          </p>
          <p xml:id="i-Qw1mMAPSBCnA6Lb24wbg2Q">
            Det som kan diskuteras är om staten bör betala ut varje del av
            skadeståndet (för personskada, sakskada, ren förmögenhetsskada
            och kränkning) eller enbart de delar som man idag kan erhålla
            brottsskadeersättning för (främst personskada och kränkning).
            Om man utökar antalet skadeståndstyper som staten ersätter ökar
            förstås statens kostnader. Detta bör studeras närmare.
          </p>
        </div>
        <div xml:id="i-PhFMhz9SLKtkD3cG8XN3M9" type="motSignatures">
          <list xml:id="i-VWDYQE3Q3U7aFT1eNsrPsY">
            <item xml:id="i-DEnMgyUNpvhHnGmLD6sXJu" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
