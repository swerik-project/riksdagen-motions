<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00513">
  <teiHeader>
    <fileDesc>
      <titleStmt>
        <title>om höjning av anslaget till Bidrag till företagarföreningar m. fl.: Administrationskostnader.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om höjning av anslaget till Bidrag till företagarföreningar m. fl.: Administrationskostnader.</title>
          <idno type="rdwebb">FW02513</idno>
          <rs type="number">513</rs>
          <ref type="dokument_url_text">http://data.riksdagen.se/dokument/FW02513/text</ref>
          <ref type="dokument_url_html">http://data.riksdagen.se/dokument/FW02513</ref>
          <ref type="dokumentstatus_url_xml">http://data.riksdagen.se/dokumentstatus/FW02513</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3P4PvrSEhne1KGnTLEm7nv" type="signed"/>
        <correspContext corresp="i-3P4PvrSEhne1KGnTLEm7nv">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-Fs9KpZYHZp1uu9ioJZkH5D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__513/mot_1973__513-001.pdf"/>
      <fw xml:id="i-CsTqsimi8HLNorMgHXfK1B">
        Mot. 1973:513 5
      </fw>
      <div xml:id="i-Qsr4uaFkAM3tgfZPUERgiS" type="motHeader">
        <div xml:id="i-74r1rdv5yxjBJZEZUodbK1" type="motTitle"/>
        <div xml:id="i-YPTVnYaQ23h72Xfg1hmtKo" type="motSubmissionInfo"/>
      </div>
      <div xml:id="i-K57UNfhFdazT8iPPifag4k" type="motBody">
        <div xml:id="i-6DYeUr9LS43x6aUN6WiNHJ">
          <p xml:id="i-Hz56VthEtD6heDCBhWpP8A">
            Nr 513
          </p>
          <p xml:id="i-Et1GwTrzop76h5ZcyJpZgW">
            av herr Helén m. fl. om höjning av anslaget till Bidrag till
            företagarföreningar m. fl.: Admi- nistrationskostnader.
          </p>
          <p xml:id="i-D3zzbn6un1cjK2VjRuUQLq">
            Sammanfattning
          </p>
          <p xml:id="i-DsFfLyeuruPZu1VJnMaKdh">
            För folkpartiet är det en viktig näringspolitisk målsättning
            att bevara en stor och utvecklingskraftig sektor av mindre och
            medelstora företag. Detta förutsätter att alla företag oavsett
            storlek och driftsform bereds likvärdiga arbetsmöjligheter och
            utvecklingschanser. De mindre företagen måste ges möjlighet att
            verka i en miljö som stimulerar till fortsatt utveckling. Deras
            lönsamhet måste förbättras och deras behov av service i olika
            former tillgodoses. Vi upprepar i motionen vårt förslag från 1972
            års riksdag att företagarföreningarna byggs ut till regionala
            serviceorgan för mindre och medelstora företag. I avvaktan på
            särskild proposition i frågan föreslår vi att administrationsbidraget
            till företagarföreningarna höjs med 4 milj. kronor utöver vad
            Kungl. Maj:t föreslagit.
          </p>
          <p xml:id="i-V68WLqd5EwRNEXCsZMqeVW">
            Små företag och stora
          </p>
          <p xml:id="i-BYTXEbARTZ2NCMeEJ126Ai">
            Under lång tid har stordrift varit något av ett nyckelord i näringspoli-
            tiska sammanhang. Stora enheter har betraktats som effektivare
            än små och ansetts utgöra en förutsättning för rationell produktion.
            Denna filosofi har i hög grad påverkat också den statliga näringspolitiken.
            Insatserna inom denna har ofta tagit sin utgångspunkt i de större
            företagens problem och utvecklingsmöjligheter. De mindre företagen
            har därigenom haft svårigheter att dra nytta av de vidtagna åtgärderna
            eller direkt missgynnats av dem. Investeringsfon- derna, vars
            möjligheter endast i begränsad utsträckning kunnat utnyttjas av
            de mindre företagen, kan ses som ett exempel i sammanhanget. Också
            pålagor av typ löneskatten drabbar i allmänhet små företag hårdare
            än större, eftersom deras möjligheter att möta kostnadsökningarna
            med rationaliseringar ofta är mindre. För folkpartiet är det en
            viktig näringspolitisk målsättning att bevara en stor och utvecklingskraftig
            sektor av mindre och medelstora företag. Detta kan endast ske
            om alla företag oavsett storlek eller driftsform bereds likvärdiga
            arbetsmöjligheter och utvecklingschanser. Näringspoli- tiken får
            inte ensidigt inriktas på de större företagen och deras problem.
            Den stora gruppen av utvecklingsbara mindre och medelstora företag
            måste också ges möjlighet att leva vidare och uppkomsten av nya
            sådana företag stimuleras.
          </p>
          <pb facs="riksdagen-motions-pdf/data/1973/mot_1973__513/mot_1973__513-002.pdf"/>
          <fw xml:id="i-J31ZpFKoWoqf23yaNU4xer">
            Mot. 1972:513 6
          </fw>
          <p xml:id="i-AjRExTkq4aaRwpydxbhXi">
            Att ge varje företagstyp samma möjligheter att överleva och utvecklas
            är så mycket mera naturligt som stordriftsfilosofin under senare
            år alltmer börjat ifrågasättas. Under intryck av bl. a. de forskningar
            rörande småföretagens villkor som bedrivs vid Umeå universitet
            har man på allt fler håll börjat upptäcka att de mindre företag
            på sina speciella områden kan vara minst lika effektiva som sina
            större kollegor. I vissa avseenden har de dessutom fördelar som
            de större företagen saknar. De har t. ex. stor flexibilitet och
            kan relativt lätt anpassa sig till ny och oväntad efterfrågan;
            kontakter och informationsutbyte mellan de anställda underlättas
            av en informell organisation, vilket skapar en god miljö för nytänkande
            och originella problemlösningar; de uppvisar stor elasticitet
            och har goda möjligheter att anpassa sig efter svängningar i arbetsbelast-
            ningen.
          </p>
          <p xml:id="i-9DzyneGAwUMUfSqEXbmuMp">
            Aktiv näringspolitik
          </p>
          <p xml:id="i-7qCdZtK99Fj2yZy7GqZbt5">
            De mindre företagens fördelar är emellertid inte absolut givna.
            De är bara möjligheter som företagen själva måste ta till vara.
            För att kunna göra detta fordras bl. a. god planering och fast
            styrning av verksamheten. Men också insatser från det allmännas
            sida är av betydelse. De mindre företagen måste ges möjlighet
            att verka i en miljö som stimulerar till fortsatt utveckling och
            tillgodoser deras behov av service i olika former. Därigenom kan
            deras utvecklingsmöjligheter tryggas och de inneboende fördelarna
            tas till vara. De insatser i detta syfte som hittills gjorts,
            har emellertid varit begränsade, bl. a. i jämförelse med vad som
            satsats på arbetsmarknadspolitiken. De arbetsmarknadspolitiska
            åtgärderna är defensiva till sin karaktär, avsedda att avhjälpa
            tillfälliga eller mer permanenta sysselsättningspro- blem. Om
            man vill trygga sysselsättningen på längre sikt är de dock otillräckliga.
            En aldrig så utbyggd arbetsmarknadspolitik förmår inte ensam skapa
            den trygghet i anställningen som varje människa har rätt att kräva.
            För detta fordras i stället en aktiv näringspolitik inriktad på
            att skapa starka och utvecklingsbara företag. Det är dessa som
            utgör den främsta försvarslinjen mot arbetslösheten. Under de
            närmaste åren måste därför näringspolitiken bl.a. inriktas på
            att öka de mindre och medelstora företagens konkurrenskraft och
            utvecklingsförmåga. Dessa utgör en förutsättning för ett rikt
            och differentierat näringsliv i olika delar av vårt land; utan
            små företagsenheter blir möjligheterna att upprätthålla en jämn
            sysselsättning över hela landet starkt beskurna. Åtgärder på en
            lång rad områden är därvid nödvändiga: lönsamhet och soliditet
            i mindre och medelstora företag måste förbättras; aktuella undersökningar
            visar att de sjunkit kraftigt under senare delen av 1960-talet
            och på många håll nått en oroande låg nivå; kapitalförsörjningen
            måste tryggas; mindre företag bör ges bättre möjligheter att få
            sina kapitalbehov tillgodosedda på den reguljära kreditmarknaden;
            kreditrestriktioner som särskilt drabbar mindre och
          </p>
          <pb facs="riksdagen-motions-pdf/data/1973/mot_1973__513/mot_1973__513-003.pdf"/>
          <fw xml:id="i-Xh5pr6eBX2qyVzsAMLF5SM">
            Mot. 1973:513 7
          </fw>
          <p xml:id="i-AP4t93moNzjGrPXk1fPtNo">
            medelstora företag måste undvikas; produktutvecklingen bör stödjas;
            mindre företag bör ges ökade möjligheter att skaffa sig egna produkter
            och steget från idé till lanserbar produkt underlättas; nyetableringar
            måste stimuleras; den nedåtgående tendensen vad gäller etableringen
            av nya företag måste brytas; tillgången till företagsservice bör
            förbättras; de mindre och medelstora företagens behov av att anlita
            utomstående experter och specialisttjänster av olika slag bör
            tillgodoses genom utbyggd regional service; utbildningsmöjligheterna
            för företagsledare och anställda bör för- stärkas; skärpt konkurrens
            och snabb teknisk utveckling ställer krav på ökade kunskaper och
            bättre information; familjeföretagens skatteproblem måste lösas;
            den faktiska sambeskatt- ningen av äkta makar som arbetar i den
            gemensamma rörelsen måste avskaffas och generationsväxlingarna
            inom familjeföretagen underlättas.
          </p>
          <p xml:id="i-5zgJbaa1exrwrgAF71PaC4">
            Lönsamma företag
          </p>
          <p xml:id="i-G3dkmcxLCu1LBf5siNyc7H">
            Under de senaste åren har man kunnat notera en utbredd pessimism
            och bristande framtidstro inom många svenska företag. Investeringsviljan
            har varit låg. De investeringar som gjorts har ofta varit av defensiv
            karaktär; de har snarare gällt rationaliseringar inom produktion
            och administration än satsningar på nya produkter och produktionslinjer.
            Det är, som professor Dick Ramström framhöll vid Företagets Dag
            72 i början av november, i många avseenden befogat att tala om
            en företagandets kris därför att framtidstron och framtidsviljan
            till stor del gått förlorad. Det är nödvändigt att nu göra upp
            med denna pessimism och få nya satsningar för framtiden. Men detta
            förutsätter att man på alla håll är beredd att erkänna att enskild
            företagsamhet har en given plats i vårt samhälle. Från många håll
            ställs i dag stora och berättigade krav på företagen. De skall
            ge trygghet för de anställda, de skall betala goda löner, de skall
            radikalt förbättra sin arbetsmiljö etc. Men när man ställer de
            kraven fordras det också att man ger företagen möjlighet att uppfylla
            dem. Detta kan bara ske i lönsamma företag. I folkpartiets nya
            partiprogram slår vi fast att
          </p>
          <p xml:id="i-7sxEdWStZkpmVyEE3eLjwL">
            En nödvändig förutsättning för trygghet i arbetet och tillräckliga
            investeringar är att lönsamheten inom näringslivet hålls uppe
            på en godtagbar nivå och att företagens soliditet tryggas. Genom
            ökat sparande inom företagen kan dessa lättare stå emot konjunkturkriser
            varvid även deras investeringsvilja stimuleras.
          </p>
          <p xml:id="i-37c28PkTq7xEeAVmz9qykb">
            Denna grundsyn har bl. a. manifesterats i vårt bestämda motstånd
            mot den fördubbling av löneskatten som genomfördes vid årsskiftet.
            Redan när skattepaketet diskuterades i våras hävdade vi att det
            var oansvarigt att fördubbla skatten på arbetskraft mitt i en
            vinter då det kommer att
          </p>
          <pb facs="riksdagen-motions-pdf/data/1973/mot_1973__513/mot_1973__513-004.pdf"/>
          <fw xml:id="i-DBGTG8gE5fzFBbobuyfB7Y">
            Mot. 1973:513 8
          </fw>
          <p xml:id="i-LvdTYSjakK1RGw8aG3J8jB">
            vara ont om jobb. Men regeringen har vägrat att erkänna det felaktiga
            i denna politik. Den har föredragit en politik som ger låg lönsamhet
            och hög arbetslöshet framför en politik som ger god lönsamhet
            och låg arbetslöshet. Lönsamheten ligger i dag i många företag
            på en otillfredsställande låg nivå. Var sjätte anställd inom verkstadsindustrin
            arbetar i ett förlustföre- tag, och på många håll är avkastningen
            på en investering lägre än vanlig bankränta. Av en undersökning
            av mindre och medelstora företag i Halland, som nyligen publicerades,
            framgår bl. a. att över 2/3 av företagen i storleks- ordningen
            50—200 anställda hade en räntabilitet som inte översteg 5 procent.
            Preliminära resultat från en undersökning, som utförs vid Umeå
            universitet, visar dessutom att företagens räntabilitet minskat
            markant mellan 1965 och 1970. Nedgången har varit störst för de
            minsta företagen, trots att företagsledaren i dessa företag i
            allmänhet tar ut en lön, som ligger avsevärt under ”normalnivån”.
            Mot den här bakgrunden är det knappast att förvåna sig över att
            alltför många investeringar uteblir. För att nya jobb skall växa
            fram och nya företag etableras fordras en annan ekonomisk politik
            och en annan näringspolitik än den som hittills bedrivits — en
            politik som utgår från att det måste löna sig att arbeta för såväl
            enskilda som företag. Först då skapas den trygghet i arbetet som
            alla har rätt att kräva.
          </p>
          <p xml:id="i-Gin6KSd15NBBUFmLXLWA6n">
            Företagsservice
          </p>
          <p xml:id="i-CgYy73yjkgjeVJ9Ded4n5v">
            Som vi framhöll i en motion (nr 577) till 1972 års riksdag hör
            till de mest angelägna uppgifterna inom näringspolitiken att skapa
            bättre möjligheter för mindre och medelstora företag att utnyttja
            utomstående experter och specialservice av olika slag. Vi föreslog
            därför en utbyggnad av företagarföreningarna till regionala serviceorgan
            för mindre och medelstora företag. I motiveringen för detta pekade
            vi bl. a. på att det är ”väsentligt att ge föreningarnas insatser
            en mer offensiv prägel genom att tillförsäkra dem resurser för
            en uppsökande och förebyggande verksamhet bland företa- gen. Möjligheterna
            att skapa trygga och stabila sysselsättningsförhållan- den torde
            vara större genom sådana åtgärder än genom en ensidig satsning
            på nyetableringar eller omlokalisering av företag.” Vår avsikt
            med den föreslagna utbyggnaden av företagarföreningarna var att
            ge dem möjlighet att erbjuda företagen ett brett register av tjänster.
            Förutom att ge bistånd i kreditfrågor borde föreningarna ges resurser
            att göra aktiva insatser beträffande företagsutbildning, produkt-
            utveckling, marknadsbedömningar etc. Därigenom skapades en service-
            organisation som kompletterade företagens egna resurser. De mindre
            företagen skulle få tillgång till specialistfunktioner av olika
            slag utan att behöva binda sina begränsade resurser i dyrbara
            investeringar eller fasta åtaganden. Deras konkurrenskraft kunde
            stärkas utan att deras mest påtagliga fördelar — flexibilitet,
            anpassningsförmåga, rörlighet —
          </p>
          <pb facs="riksdagen-motions-pdf/data/1973/mot_1973__513/mot_1973__513-005.pdf"/>
          <fw xml:id="i-KQSunCgR2VDBrSgk3DfG8y">
            Mot. 1973:513 9
          </fw>
          <p xml:id="i-XUR75KAKwUeir3SfWYMYAj">
            försvagades. Förslaget om en regional serviceorganisation för
            mindre och medel- stora företag avvisades emellertid av vårriksdagen.
            Ett likartat förslag har dock under hösten lagts fram av delegationen
            för mindre och medelstora företag. Denna föreslår i sitt betänkande
            ”Företagsservice” (SOU 1972:78) bl.a. att 5 milj. kronor ställs
            till det kommande industriverkets förfogande för att förstärka
            företagarföreningarnas insatser och organisa- tion. I årets statsverksproposition
            aviseras en särskild proposition med anledning härav. Det finns
            emellertid anledning att redan nu framhålla att det föreslagna
            beloppet är starkt otillräckligt om man vill nå några starkt förbättrade
            resultat. Om man tror att utbyggd företagsservice gör de mindre
            företagen effektivare och mer konkurrenskraftiga är ett avsevärt
            högre belopp en god investering från samhällsekonomisk synpunkt.
            Den föreslagna summan är f. ö. lägre än vad företagarföreningarna
            själva anser nödvändigt för att kunna uppfylla nuvarande uppgifter.
            Ett särskilt problem är hur de mindre företagen skall stimuleras
            att utnyttja företagarföreningarnas tjänster. I de undersökningar
            som utförts på uppdrag av delegationen för mindre och medelstora
            företag framgår bl. a. att endast en mindre del av den service
            som utnyttjas syftar till att på ett mer genomgripande sätt förändra
            företagen samt att ett fåtal större företag står för huvuddelen
            av kostnaderna för respektive servicetyp. De företag som kunde
            förmodas vara i störst behov av externa tjänster utnyttjar dem
            minst. Bakom detta otillfredsställande förhållande ligger naturligtvis
            både psykologiska, geografiska och ekonomiska faktorer, t.ex.
            bristande kännedom om serviceutbudet, rädsla för att dra på sig
            ytterligare kostnader, långa avstånd etc. En utbyggd informationsverksamhet
            är därför nödvändig. Delegationens förslag att stimulera företagens
            service- utnyttjande genom att staten under ett inledningsskede
            står för viss del av kostnaderna är ytterligare en väg. För vår
            del ser vi det som väsentligt att företagarföreningarnas basorganisation
            byggs ut så att en större del av deras tjänster än hittills kostnadsfritt
            kan ställas till de mindre och medelstora företagens förfogande.
            Framför allt måste företagen ha möjlighet att utan kostnader anlita
            företagarföreningarna för allmänna konsultationer och för företags-
            analys. Företagarföreningarna måste också ha tillräckliga resurser
            för en omfattande uppsökande verksamhet. I avvaktan på särskild
            proposition i frågan föreslår vi nu att anslaget till företagarföreningarnas
            administrationskostnader höjs med 4 milj. kronor utöver vad Kungl.
            Maj:t föreslagit.
          </p>
          <p xml:id="i-JTbZPyELyp319db1GkH2o2">
            Hemställan
          </p>
          <p xml:id="i-DaxCXk6ES2WNc6Xo5fcYmT">
            Med hänvisning till det anförda hemställer vi
          </p>
          <pb facs="riksdagen-motions-pdf/data/1973/mot_1973__513/mot_1973__513-006.pdf"/>
          <fw xml:id="i-BeNk5y3XkyVqpm3PXL2AP1">
            Mot. 1973:513 10
          </fw>
          <p xml:id="i-FmwwQDEL2NLZEVGRkEyE2e">
            att riksdagen under elfte huvudtiteln, Bidrag till företagar-
            föreningar m. fl.: Administrationskostnader för budgetåret 1973/74
            anvisar 4 milj. kronor utöver vad Kungl. Maj:t föreslagit.
          </p>
          <p xml:id="i-NTpCNFWUWpdw1354c8Xptb" type="date">
            Stockholm den 24 januari 1973
          </p>
          <div xml:id="i-CCjYLWrvz6K1bfbhwxCtEi" type="signatureBlock">
            <list xml:id="i-2peoEARDMDnPF4P4f9onWP">
              <item xml:id="i-P7domjEeFNeoAkBQKVhXZw" who="i-Qz4kjjKSzCm5RwSxi2vkro" type="signature">
                GUNNAR HELÉN (fp)
              </item>
            </list>
          </div>
          <p xml:id="i-VJ9poi5AM2QEBwDzwqVwMA">
            OLLE DAHLÉN (fp) CECILIA NETTELBRANDT (fp) SVEN GUSTAFSON (fp)
            SIGVARD LARSSON (fp) i Göteborg i Umeå MAC P. HAMRIN (fp) INGEGÄRD
            FRAENKEL (fp) INGEMAR MUNDEBO (fp) ROLF WIRTÉN (fp) KARL ERIK
            ERIKSSON (fp) SVEN ANTBY (fp) i Arvika
          </p>
        </div>
      </div>
    </body>
  </text>
</TEI>
