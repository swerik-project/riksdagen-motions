<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-00054">
  <teiHeader>
    <fileDesc>
      <titleStmt>
        <title>med anledning av skr. 2015/16:192 Handlingsplan 2016-2018 till skydd för barn mot människohandel, exploatering och sexuella övergrepp</title>
        <author corresp="i-Kn2C4HPwWcqbEgtUtWTc5F">av Roger Haddad m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:54 av Roger Haddad m.fl. (L)</title>
          <idno type="rdwebb">H40254</idno>
          <rs type="number">54</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H40254/text</ref>
          <ref type="dokument_url_html">http://data.riksdagen.se/dokument/H40254</ref>
          <ref type="dokumentstatus_url_xml">http://data.riksdagen.se/dokumentstatus/H40254</ref>
          <ref type="docx">http://data.riksdagen.se/fil/4C864241-DBEB-465B-9DC4-F7F418198D8A</ref>
          <ref type="pdf">http://data.riksdagen.se/fil/4CB9A200-CD4D-4456-BD99-70BAE1E3026C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D795EXD8gaDJj2YEjZAqBA" type="basedOn"/>
        <correspContext corresp="i-D795EXD8gaDJj2YEjZAqBA">
          <ref>Skrivelse 2015/16:192</ref>
        </correspContext>
        <correspAction xml:id="i-SgU6DBrzjaCstsBAdZdoj1" type="signed"/>
        <correspContext corresp="i-SgU6DBrzjaCstsBAdZdoj1">
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-UbgZDZPBynu5dutQ3jCsDn"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-LrsHaQQAdwqzVVd4dpkQo6" type="submitted">
          <date when="2016-09-21"/>
          <time when="15:51:44"/>
        </correspAction>
        <correspAction xml:id="i-BTTNUB4fchL94MKCGVGusD" type="reviewed">
          <date when="2016-09-26"/>
          <time when="13:38:22"/>
        </correspAction>
        <correspAction xml:id="i-BJhedgrjQNw7pjH2TcWgkG" type="dismissed">
          <date when="2016-09-27"/>
        </correspAction>
        <correspAction xml:id="i-AfiHgw8sTfGabP9y4JopAg" type="referred">
          <date when="2016-09-28"/>
        </correspAction>
        <correspAction xml:id="i-AiUjvbEiPM9CT6imfKFUyB" type="assigned">
          <date when="2017-01-25"/>
          <time when="16:30:45"/>
        </correspAction>
        <correspContext corresp="i-AiUjvbEiPM9CT6imfKFUyB">
          <ref type="assignedTo">Justitieutskottet</ref>
        </correspContext>
        <correspAction xml:id="i-Tf4EZAqCgZAF53ixqQshaB" type="behandlas_i"/>
        <correspContext corresp="i-Tf4EZAqCgZAF53ixqQshaB">
          <ref type="uppgift">2016/17:JuU5</ref>
          <ref type="ref_dok_id">H401JuU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU5</ref>
          <ref type="ref_dok_titel">Handlingsplan 2016-2018 till skydd för barn mot människohandel, exploatering och sexuella övergrepp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3DtpAiqEzxuVetyxgTEHiz" type="motHeader">
        <div xml:id="i-HQcsbMmBUdLpCmBeAaCxm7" type="motTitle">
          Motion till riksdagen 2016/17:54 av Roger Haddad m.fl. (L) med
          anledning av skr. 2015/16:192 Handlingsplan 2016–2018 till skydd
          för barn mot människohandel, exploatering och sexuella övergrepp
        </div>
      </div>
      <div xml:id="i-MshfLxfX2DgEcc2WuiTa5R" type="motBody">
        <div xml:id="i-2PKR7Jy65CYQqzZfYtAvsL" type="motProposal" subtype="förslag">
          <head xml:id="i-3WyUb6JDH17wyR1jA53Y2Q">
            Förslag till riksdagsbeslut
          </head>
          <list xml:id="i-zRC7r5DbecVpS6EkHbSof" style="ol">
            <item xml:id="i-U689nNBi2YCYZeYGxJQbkr">
              Riksdagen ställer sig bakom det som anförs i motionen om ett
              barnperspektiv vid rättsväsendets insatser mot människohandel
              och tillkännager detta för regeringen.
            </item>
            <item xml:id="i-Lvh1E1K45F96vEEwVcFGPo">
              Riksdagen ställer sig bakom det som anförs i motionen om barn
              som migrerar till Sverige och tillkännager detta för regeringen.
            </item>
            <item xml:id="i-SdejoGqWXNZ8HQBEHJpjk">
              Riksdagen ställer sig bakom det som anförs i motionen om EU:s
              regelverk om uppehållstillstånd för offer för människohandel och
              tillkännager detta för regeringen.
            </item>
            <item xml:id="i-UJG2MeiKCJeP4cvpjt9iTQ">
              Riksdagen ställer sig bakom det som anförs i motionen om samarbete
              mellan EU och tredjeländer om varningssystem när det gäller övergrepp
              mot barn och tillkännager detta för regeringen.
            </item>
            <item xml:id="i-9DUR6FXdaiDJK7vJHN8YjG">
              Riksdagen ställer sig bakom det som anförs i motionen om Europols
              analyskapacitet när det gäller människohandel med barn, barnpornografi
              och andra övergrepp mot barn och tillkännager detta för regeringen.
            </item>
            <item xml:id="i-PQFYJVfNowXPGbvUgiqA5A">
              Riksdagen ställer sig bakom det som anförs i motionen om tillfälligt
              omhändertagande enligt lagen med särskilda bestämmelser om vård
              av unga (LVU) och tillkännager detta för regeringen.
            </item>
            <item xml:id="i-RsPeyeJqwGfD9RvbBsmGJZ">
              Riksdagen ställer sig bakom det som anförs i motionen om skärpt
              straff för sexuellt utnyttjande av barn genom köp av sexuell handling
              och tillkännager detta för regeringen.
            </item>
            <item xml:id="i-CyuugQssbfhs9Dx4Cq8mot">
              Riksdagen ställer sig bakom det som anförs i motionen om oaktsamhetskravet
              i förhållande till ålder och tillkännager detta för regeringen.
            </item>
            <item xml:id="i-HktWyv1AWvQscX2Qo3Wxtp">
              Riksdagen ställer sig bakom det som anförs i motionen om skärpt
              straff för kontakt med barn i sexuellt syfte och tillkännager
              detta för regeringen.
            </item>
          </list>
        </div>
        <div xml:id="i-WXe2orR3DijCWqh4iR795f" type="motContent">
          <head xml:id="i-6qW32dXQB9YbLdAwLLrDhw" type="h1">
            Motivering
          </head>
          <p xml:id="i-MYgHv7QHs953zzUpbaZBgx">
            Regeringen har i rubricerade skrivelse gett sin handlingsplan
            för åren 2016–18 vad gäller insatser till skydd för barn mot människohandel,
            exploatering och sexuella övergrepp. Handlingsplanen bygger vidare
            på det arbete som alliansregeringen lade fast i motsvarande handlingsplan
            för åren 2014–15 (skr. 2013/14:91) och handlingsplanen mot prostitution
            och människohandel för sexuella ändamål (skr. 2007/08:167).
          </p>
          <p xml:id="i-H6x4C35DtYtQzSuKtM3Trb">
            Vad gäller huvuddelen av skrivelsens innehåll står Liberalerna
            bakom förslagen eller har inget att erinra mot dem. Det finns
            dock vissa frågor där viktiga aspekter saknas i regeringens skrivelse
            eller där resonemangen behöver utvecklas.
          </p>
          <head xml:id="i-AVJ6s3HkcZFE64keuMZGLG" type="h2">
            Rättsväsendets arbete mot människohandel
          </head>
          <p xml:id="i-QitGM7MHi4qy8tFTEXuZMo">
            Sommaren 2016 framkom medieuppgifter om att inte ett enda fall
            av människohandel av barn under 2015 i Malmö hade utretts, trots
            misstankar om att flera tiotal barn hade utnyttjats för sexhandel.
            Anmälningarna hade inte registrerats som ärenden utan setts som
            ”tips”. Exemplet är från Skåne, men utmaningen att bekämpa människohandeln
            av barn finns i hela landet. Precis som allt annat flyttar denna
            brottslighet mer och mer ut på nätet, vilket gör den än svårare
            att upptäcka.
          </p>
          <p xml:id="i-71w8rt2wyHhjxvpXdbdTEP">
            Från och med våren 2016 har ansvaret för människohandel flyttats
            från gränspolisen till polisens utredningsenhet och tre nya specialistgrupper
            fokuserade på människohandel och prostitution har inrättats i
            de tre polisområden där storstadsregionerna ligger. Det är mycket
            viktigt att barnperspektivet alltid finns närvarande i arbetet
            mot människohandel och kommersiell handel med sex. Offrens utsatthet
            vid denna form av brottslighet är än större när det handlar om
            barn.
          </p>
          <p xml:id="i-C2VCbPtHtYeuovASc7yo5N">
            Det behöver finnas god kunskap kring kommersiell sexuell exploatering
            av barn i hela rättskedjan, från poliser och åklagare till domstolsväsendet.
            För att upptäcka och förebygga sexualbrott mot barn behöver även
            andra som arbetar med barn, exempelvis de inom socialtjänsten
            och skolhälsovården, kunskap. Det är viktigt att kunskapen om
            barns rättigheter och deras utsatthet för kommersiell sexuell
            exploatering förmedlas till alla som arbetar med barn, också till
            dem som i sin framtida profession kommer att möta och arbeta med
            barn.
          </p>
          <head xml:id="i-PCzSksjogTjw2xgJpc272P" type="h2">
            Barn som migrerar till Sverige
          </head>
          <p xml:id="i-Yb914MSWY4oR9s7mvMaJgK">
            Det är sedan tidigare känt att hundratals barn som migrerar till
            Sverige försvinner varje år, ofta barn placerade på HVB-hem. En
            del avviker på eget initiativ, andra får hjälp eller tvingas till
            det. Många av dem är tonåringar men bara de senaste tre åren har
            nära 100 barn under tolv år försvunnit. Av dem var drygt 30 stycken
            under sex år.
          </p>
          <p xml:id="i-Sg44tH2CG4pcvsvUwqEV6y">
            Vissa barn som migrerar till Sverige försvinner redan innan de
            sökt asyl eller på annat sätt gett sig till känna för myndigheterna.
            Andra gör det senare. En del försvinner när de har fått avslag
            på sin ansökan om uppehållstillstånd, men det finns också de som
            försvinner sedan de har fått uppehållstillstånd. En del hittas,
            men långt ifrån alla. När barn utan skyddsnät kommer till Sverige
            ökar risken för att de ska utnyttjas inom sexhandeln. Många gånger
            har de även utsatts för övergrepp under flyktvägen till Sverige.
          </p>
          <p xml:id="i-RpwD6Qf6hNZ32Wh5E3nW4j">
            Ärenden om barn i migration som försvinner får inte trilla mellan
            stolarna. Det är angeläget att tull, gränspolis och andra myndigheter
            samverkar och ges förutsättningar att utarbeta metoder för en
            utökad och bättre kontroll.
          </p>
          <head xml:id="i-6niMq1aPjfx94NKMCT1mUQ" type="h2">
            Stärk Europasamarbetet mot människohandel med barn
          </head>
          <p xml:id="i-RirxoUN5xqv5nW7LW3jVmf">
            Vi är bekymrade över att EU-perspektivet i så liten utsträckning
            syns i regeringens skrivelse. Enligt Europol finns det 3 600 olika
            nätverk av organiserad brottslighet som är aktiva i EU. Deras
            verksamhet är ofta diversifierad, med många olika kriminella verksamheter
            samlade i koncernliknande strukturer. I den organiserade brottslighetens
            allt mer diversifierade portfölj är barnpornografi, barnsexturism
            och människohandel med barn för sexuella ändamål ett affärsområde
            bland andra, och ett mycket lönsamt sådant. Barn förs dit efterfrågan
            finns.
          </p>
          <p xml:id="i-JFy9yM7jEyZU9dWwF5ED1x">
            EU-kommissionen har varit pådrivande i kampen mot människohandel,
            bland annat genom det så kallade traffickingdirektivet 2011 (2011/36/EU).
            Traffickingdirektivet innehåller minimiregler om brottsrekvisit,
            det vill säga förutsättningarna för att en gärning ska vara straffbar,
            och om påföljder för människohandel.
          </p>
          <p xml:id="i-Md8rvQiqr5wENoPfsp85F6">
            EU har även regler som ger tredjelandsmedborgare som fallit offer
            för människohandel rätt till uppehållstillstånd i minst sex månader
            om de samarbetar med polisen för att motverka människohandel och
            olaglig invandring. Rätten gäller även för personer som själva
            invandrat olagligt till EU.
          </p>
          <p xml:id="i-4KXkUR22GM6Fwxb5YZ9B2o">
            Att rätten att stanna i EU har begränsats till sex månader gör
            dock att många offer inte anser det värt priset att ta den risk
            det innebär att träda fram. För att offer för människohandel ska
            våga ge sig tillkänna och vittna bör deras möjlighet att få uppehållstillstånd
            i EU stärkas.
          </p>
          <p xml:id="i-Geo9vz4JpS58wmawspDeXH">
            Liberalerna anser att EU ska utöka sitt arbete för att skapa
            varningssystem och samarbeta tätt med myndigheter i ursprungsländer
            för människohandel och i länder där barn utsätts för övergrepp.
          </p>
          <p xml:id="i-5X7AwLA9Sx2s7N2Rdd7S1V">
            Liberalerna anser vidare att EU måste genomföra ytterligare reformer
            för att stärka samarbetet mot människohandel med barn och annan
            gränsöverskridande grov brottslighet. På längre sikt vill Liberalerna
            att EU:s polissamarbete Europol ges möjlighet att agera operativt
            runt om i Europa mot gränsöverskridande grov brottslighet, och
            åklagarsamarbetet Eurojust motsvarande roll vad gäller samordnad
            ledning av förundersökningar. En sammanhållen reform av Europol
            och Eurojust i denna riktning kräver fördragsändring, och det
            finns mycket att göra på vägen dit för att stärka det gemensamma
            arbetet mot grov gränsöverskridande brottslighet.
          </p>
          <p xml:id="i-6RT1kvZGip9vCQdQeetgKs">
            En av de viktigaste åtgärderna är att stärka den analytiska kapaciteten
            hos Europol. Hos Europol finns också spetskompetens kring kreditkortsförfalskning,
            förfalskning av eurosedlar och produktion av syntetiska droger.
            Men analysfunktionen bör utökas väsentligt. Här ska några av EU:s
            främsta experter på till exempel människohandel med barn samt
            barnpornografi finnas.
          </p>
          <head xml:id="i-MiJhsCvXsjLJFoF3Z9QaQo" type="h2">
            LVU som skyddslagstiftning
          </head>
          <p xml:id="i-FuqQpVhoEebdNX3yaMpwiT">
            Skyddet för barn som riskerar att utsättas för människohandel
            eller övergrepp måste vara lika starkt oavsett vilket land barnet
            kommer från. Detta gäller även om barnet visats tillfälligt i
            Sverige utan att ha hemvist här. På den punkten finns det luckor
            i lagstiftningen.
          </p>
          <p xml:id="i-4ZgymXTD8J7ucaR3AKYcVm">
            Utredningen om tvångsvård för barn och unga har i sitt slutbetänkande
            (SOU 2015:71) pekat på en otydlighet i LVU, lagen med särskilda
            bestämmelser om vård av unga, som kan innebära att omedelbart
            omhändertagande inte kan tillgripas då den s.k. Bryssel II-förordningen
            är tillämplig. En konsekvens av detta är, enligt utredningen,
            att vissa barn som vistas i Sverige, utan att ha hemvist här,
            inte kan omhändertas enligt LVU.
          </p>
          <p xml:id="i-GbfqXr8sqBuBJpKhQRp7jB">
            Skälet är att ett omedelbart omhändertagande enligt LVU endast
            får beslutas om det är sannolikt att barnet kommer att behöva
            fortsatt vård enligt LVU. Men enligt den så kallade Bryssel II-förordningen
            är det EU-landet där barnet har sin hemvist som ska besluta om
            fortsatt vård. Även om sannolikheten är mycket stor att barnet
            i sitt hemvistland kommer att få stöd som helt motsvarar LVU är
            detta inte liktydigt med att barnet får vård enligt LVU, eftersom
            denna lag bara finns i Sverige. Slutsatsen blir då att ett omedelbart
            omhändertagande inte kan göras.
          </p>
          <p xml:id="i-H9HE2ArpdA94KP7xkSYrCN">
            Utredningen om tvångsvård för barn och unga har därför föreslagit
            att det ska införas nya bestämmelser som möjliggör ett omedelbart
            omhändertagande även då Bryssel II-förordningen är tillämplig.
            Det är angeläget att det görs snarast. Regeringen bör överväga
            att lägga beredningen av denna delfråga i ett snabbspår och återkomma
            till riksdagen med lagförslag i särskild ordning.
          </p>
          <head xml:id="i-4EomKBGnZur6tQiq2eMJAv" type="h2">
            Barns straffrättsliga skydd mot människohandel, exploatering
            och sexuella övergrepp
          </head>
          <p xml:id="i-XCzN7KmSif5FcQfSQ6tmVo">
            På flera punkter behöver det straffrättsliga skyddet för barn
            mot människohandel, exploatering och sexuella övergrepp förbättras.
            Lagstiftningen har i vissa delar ansetts svår att tillämpa. Vad
            gäller människohandelsbrott har få anmälningar lett till åtal
            och fällande dom. Därför behöver lagstiftningen tydliggöras och
            skärpas.
          </p>
          <p xml:id="i-JFH2SSb89Ep7hmdux4odBS">
            Förutom de exempel som nämns här nedan bör också nämnas arbetet
            i sexualbrottskommittén, det fortsatta arbetet i 2014 års människohandelsutredning
            samt förslagen från den tidigare utredningen om ett modernt och
            starkt straffrättsligt skydd för den personliga integriteten (SOU
            2016:7).
          </p>
          <head xml:id="i-EHBuxErLSAtH78jsE3hdFE" type="h3">
            Köp av sexuell handling av barn
          </head>
          <p xml:id="i-SYshintMni45uqg41yLu6U">
            Liberalerna anser att straffskalan för köp av sexuell handling
            av barn måste höjas. Den som köper en sexuell handling av någon
            under 15 år döms i regel för våldtäkt mot barn till fängelse i
            minst två år. Den som däremot köper en sexuell handling av ett
            barn mellan 15 och 18 år döms sällan till fängelse. Vi vill att
            normalstraffet för den som begår sexuellt utnyttjande av barn
            genom köp av sexuell handling ska vara fängelse, och att brottet
            också ska gradindelas för att ytterligare synliggöra de situationer
            där barnet är i en särskilt utsatt situation, t.ex. är offer för
            människohandel. För att tydliggöra allvaret i all form av kommersiell
            sexuell exploatering av barn behöver också dagens brottsrubricering,
            köp av sexuell handling av barn, ändras.
          </p>
          <p xml:id="i-XeSNT2Pi6WEwbefx43CLA">
            I juni 2016 redovisade 2014 års människohandelsutredning ett
            färdigt lagförslag med denna innebörd (bet. SOU 2016:42). Vi förväntar
            oss att regeringen nu snarast lägger fram en proposition i frågan.
          </p>
          <head xml:id="i-Ceozim7crAAxtqd7hZWszQ" type="h3">
            Oaktsamhetskravet i förhållande till ålder
          </head>
          <p xml:id="i-Q9eSLjPUziMWPAFHUtJicD">
            Normalt krävs det uppsåt för att någon ska kunna fällas till
            ansvar för sexualbrott. I brottsbalken finns dock även en oaktsamhetsregel
            som går ut på att den ska dömas som inte insåg men hade skälig
            anledning att anta att den andra personen inte hade uppnått en
            viss ålder. Bestämmelsen har varit i princip oförändrad sedan
            brottsbalkens tillkomst, samtidigt som synen på sexualbrott mot
            barn och barns ovillkorliga rätt till kroppslig integritet har
            genomgått stora förändringar.
          </p>
          <p xml:id="i-3CuK8gaoyzXHG7jGXP9msC">
            Därför medverkade Liberalerna till att alliansregeringen gav
            2014 års människohandelsutredning i uppdrag att analysera oaktsamhetsbestämmelsen.
            Utredningen gör bedömningen att det framstår som oklart vilken
            nivå av oaktsamhet som krävs för straffansvar, och menar också
            att domstolarnas bedömningar varierar i alltför stor utsträckning.
            Utredningen har därför lagt fram förslag till en ny utformning
            av oaktsamhetskravet som innebär att detta tydliggörs och skärps
            (bet. SOU 2016:42). Vi anser att det nu ankommer på regeringen
            att efter sedvanlig beredning presentera ett färdigt lagförslag
            så snart som möjligt.
          </p>
          <head xml:id="i-GZyAB6g9CDwcCkJ31FCX7E" type="h3">
            Gromning
          </head>
          <p xml:id="i-FhU5LLjcFcpuREtb3zrruc">
            Liberalerna var pådrivande för den lagstiftning mot kontakt med
            barn i sexuellt syfte (gromning) som trädde i kraft 2009. I de
            flesta fall handlar så kallad gromning om män som söker kontakt
            med unga flickor, oftast via internet. Kontakten kan sökas via
            chattforum på internet eller genom kontaktannonser för att sedan
            successivt odla en relation som är avsedd att leda till en träff
            i sexuellt syfte.
          </p>
          <p xml:id="i-Jc4c1Ju7fUzRNfU6EFNbDx">
            Lagens tekniska utformning har dock gjort den svår att tillämpa
            effektivt, och alliansregeringen beslutade därför 2014 om en översyn
            inom justitiedepartementet (Ds 2015:49). Liberalerna stödjer inriktningen
            att förbudet mot gromning behöver förtydligas. Vi anser likaså
            att straffmaximum bör höjas från ett års fängelse till två års
            fängelse.
          </p>
        </div>
        <div xml:id="i-158LxGhUAb6P4ebyG4GoPG" type="signatureBlock">
          <list xml:id="i-629wfQKRRaVMXDaYwHmeo9">
            <item xml:id="i-XH4KKMhmnbh2qVJTPbHh9s" who="i-Kn2C4HPwWcqbEgtUtWTc5F" type="signature">
              Roger Haddad (L)
            </item>
            <item xml:id="i-2aiUUazj2S518aTi5rKxdz" who="i-UbgZDZPBynu5dutQ3jCsDn" type="signature">
              Christina Örnebjär (L)
            </item>
            <item xml:id="i-PDf27tFahJd38TcSthwVTA" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-QEaeT6DUrJGEEPq54HDNnz" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-Kv9zjVB7yxCGDFYmYDeRr2" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-M8qdnc7F16sQjEMLzFnChN" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-NY4JbbsyT2Yvk3DiggbUe4" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
