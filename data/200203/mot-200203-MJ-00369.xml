<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0369/mot_200203_MJ_0369-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ369 pnr: mp543
          </p>
          <p>
            Motion till riksdagen 2002/03:MJ369
          </p>
          <p>
            av Gustav Fridolin (mp)
          </p>
          <p>
            Livscykelanalyser för läkemedel
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att läkemedelsavfall i avloppsvatten, recipienter,
            vattendrag och grundvatten är ett hot för vår miljö och hälsa
            varför kraftfulla satsningar inom läkemedelsbranschen, forskningen
            och miljöövervakningen krävs omgående. 2. Riksdagen begär att
            regeringen ser över lagstiftningen vad gäller krav på läkemedelsproducenter
            = att redogöra för läkemedels kemiska sammansättning genom hela
            dess livscykel, särskilt efter att ha passerat människokroppen,
            samt krav på att redogöra för hur läkemedlet i dess olika nedbrytningsfaser
            påverkar de ekologiska system det beräknas hamna i. 3. Riksdagen
            tillkännager för regeringen som sin mening vad i motionen anförs
            om att Kemikalieinspektionen bör få i uppdrag att utreda olika
            läkemedelssubstansers förekomst och toxicitet i våra ekologiska
            system i dag, och i framtiden, för att med denna som bakgrund
            kunna lokalisera de allvarligaste hoten och föreslå lämpliga åtgärder.
            4. Riksdagen tillkännager för regeringen som sin mening vad i
            motionen anförs om att Jordbruksverket bör få i uppdrag att kartlägga
            vilka antibiotika som i dag används inom djurhållningen med ambitionen
            att ersätta de mest persistenta typerna med mindre långlivade
            dito.
          </p>
          <p>
            Bakgrund
          </p>
          <p>
            Idag vet nog de flesta att man inte ska spola ned överbliven
            medicin i toaletten. Det verkar logiskt men är kanske ändå bara
            en symbolisk handling eftersom det mesta av medicinen kommer ut
            i våra vattendrag i alla fall, via urinen. Exempelvis återfinns
            upp till 90 96 utav intagen antibiotika i urinen. De senaste årtiondena
            har fler och fler rapporter visat att i princip alla de medicinska
            preparat vi idag använder kan man återfinna i vattendrag, sjöar
          </p>
          <p>
            27
          </p>
          <pb facs="riksdagen-motions-pdf/data/200203/mot_200203_MJ_0369/mot_200203_MJ_0369-0002.pdf"/>
          <p>
            2002/03:MJ369
          </p>
          <p>
            28
          </p>
          <p>
            och grundvatten. Det verkar blåögt att tro att den medicinska
            cocktail vårt dricksvatten håller på att bli inte har några effekter
            på oss eller vår omgivning. Mediciner är framtagna för att ha
            biologiska effekter, de är i de allra flesta fall helt syntetiska
            och ibland till och med designade för att inte vara lätt nedbrytbara
            av hållbarhets- och effektivitetsskäl. Detta innebär att de är
            otroligt persistenta (långlivade) och de fortsätter naturligtvis
            att ha biologiska effekter långt efter det att de utfört sitt
            värv i den sjuka människan. Ibland går medicinerna genom människan
            och kommer ut kemiskt oförändrade, och kan fortsätta att ha effekt
            bland andra organismer. Ibland kommer de ut som nya föreningar,
            delvis nedbrutna eller modifierade. En del av dessa metaboliter
            (nedbrutna delar) har helt andra biologiska egenskaper än ”modermolekylen”.
            Eftersom de ofta har lång livslängd tenderar de dessutom att anrikas
            i naturen. I vattenreningsverken hittar man bara det man söker
            efter och halter av droger eller mediciner är ännu inget man rutinmässigt
            söker efter eller mäter. Det finns inga gränsvärden för hur mycket
            antibiotika eller östrogener vattnet maximalt får innehålla. När
            det gäller bekämpningsmedel däremot finns en längre tradition
            av att göra stickprovskontroller, trots att halterna av dessa
            idag i många fall är lägre än halterna av droger. Medicinföroreningar
            har ignorerats, kanske på grund av att den medicinska vetenskapen
            alltför ofta tenderar att isolera människan från naturen och endast
            är intresserad av effekter på den som intar läkemedlet. Vad som
            händer därefter har varit och är ointressant för den medicinska
            vetenskapen. Det är dock inte ointressant ör samhället, våra ekosystem
            eller i förlängningen människans hälsa. På senare tid har flera
            undersökningar där man sökt och också hittat mediciner i våra
            vattensystem presenterats. I en schweizisk undersökning har man
            hittat höga halter av kolesterolsänkande medel i sjövatten. Genom
            Berlins kranvatten kan man få i sig bl.a. ibuprofen, ett smärtstillande
            preparat, luoroquinolone, en antibiotika, diverse hormoner såsom
            östrogen och emoterapeutiska ämnen som används vid cancerbehandling.
            I en engelsk undersökning av ett vattendrag i London från 80-talet
            uppskattades antalet droger till 170, en smaklig blandning som
            innehöll allt från aspirin till morfin. Undersökningarna är hittills
            alltför få för att få en heltäckande bild av problematiken, det
            enda genomgående resultatet hittills verkar vara att den som söker
            han finner.
          </p>
          <p>
            Problemet med drogföroreningar gäller inte bara humant intag
            av mediciner, fortfarande används antibiotika i vissa fall vid
            djuruppfödning. Här återförs ofta urinen till jorden vilket innebär
            att vår åkerjord får sig en penicillinkur då och då, en fantastisk
            grogrund för uppkomst av antibiotikaresistenta bakterier. Fiskodlingar
            utgör en annan bov i sammanhanget där mycket utav den antibiotika
            som ges via fiskfodret inte ens går vägen genom fiskarna utan
            sprids direkt i vattnet. Spelar den här lågskaliga ”medicineringen”
            av vår omgivning och oss själva någon roll? Det saknas tyvärr
            både studier och kunskap om vad lång tids lågdosexponering av
            alla de tusentals mediciner vi använder innebär för olika organismer.
            Även om ett fåtal forskare har fått upp ögonen för problematiken
            har hittills bara några få studier av effekter på kortlivade
          </p>
          <pb facs="riksdagen-motions-pdf/data/200203/mot_200203_MJ_0369/mot_200203_MJ_0369-0003.pdf"/>
          <p>
            organismer som bakterier och alger rapporterats. Man vet att
            fortplantningen hos flera organismer kan störas av hormonpreparat.
            Smärtstillande medel kan hindra tillväxt av bakterier liksom naturligtvis
            också antibiotika kan. Antibiotika har även påvisats kunna hämma
            tillväxt hos växter. Men för det stora flertalet ämnen har vi
            ingen aning om effekterna, varken på oss själva eller vår miljö.
            Det vore skönt att kunna säga att de låga koncentrationerna det
            rör sig om inte spelar någon roll, men skrämmande nog vet vi faktiskt
            ännu inte ens vilka ämnen eller vilka koncentrationer det handlar
            om. Mycket forskning och kartläggning behövs således inom detta
            område. Men framför allt behövs forskning vid källan, det vill
            säga medicinsk forskning där effekterna av läkemedel inte slutar
            där människokroppen slutar, utan där man också tar ansvar för
            vad som händer sedan. Det är dags att kräva ansvar av den medicinska
            vetenskapen och verksamheten, inte minst av läkemedelsproducenterna,
            men även av läkare som skriver ut preparaten. Det minsta man borde
            begära är en livscykelanalys av läkemedel. Det är självklart att
            producenter uppger vad som finns i deras piller. Men det ställs
            inga krav på innehålls-deklaration av preparatet efter att det
            passerat sin mottagare, trots att det är det som kommer till våra
            reningsverk, vattendrag och hav. Jag är övertygad om att det går
            att finna lösningar för de allra flesta preparat om läkemedelsbolagen
            har den viljan och det kravet på sig. Idag är urin från personer
            som intar persistenta, miljöfarliga läkemedel farligt avfall som
            går rätt ut i våra recipienter. Att ignorera problemet och hoppas
            på det bästa är en vanlig hållning till miljöproblem, och något
            man verkar ha valt även i detta fall. Men det är en dålig kortsiktig
            lösning, där insatserna vi spelar med är alltför stora. Dagens
            bristande kontroll av och kunskap om vad samhällets accelererande
            läkemedelsanvändning leder till i form av kemikalier och droger
            i naturen är inte acceptabla.
          </p>
          <p>
            Stockholm den 22 oktober 2002
          </p>
          <p>
            Gustav Fridolin (mp)
          </p>
          <p>
            2002/03:MJ369
          </p>
          <p>
            29
          </p>
        </div>
      </div>
    </body>
  </text>
</TEI>
