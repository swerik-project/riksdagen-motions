<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00002">
  <teiHeader>
    <fileDesc>
      <titleStmt>
        <title>Riksrevisionens styrelses framställning angående Socialstyrelsen och de nationella kvalitetsregistren</title>
        <author corresp="i-GFJcxAB9fyzG2VN1HakscJ">av Mona Sahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksrevisionens styrelses framställning angående Socialstyrelsen och de nationella kvalitetsregistren</title>
          <idno type="rdwebb">GU02So2</idno>
          <rs type="number">So2</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So2/text</ref>
          <ref type="dokument_url_html">http://data.riksdagen.se/dokument/GU02So2</ref>
          <ref type="dokumentstatus_url_xml">http://data.riksdagen.se/dokumentstatus/GU02So2</ref>
          <ref type="doc">http://data.riksdagen.se/fil/16A6323A-6A69-4DC6-9937-283313F928AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GFJcxAB9fyzG2VN1HakscJ</idno>
            <name>Mona Sahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-45CceN45DMTCGeopJtaQEg" type="basedOn"/>
        <correspContext corresp="i-45CceN45DMTCGeopJtaQEg">
          <ref>Förslag 2006/07:RRS7</ref>
        </correspContext>
        <correspAction xml:id="i-9kLfuVUP4vF9emn4JmAdjn" type="signed"/>
        <correspContext corresp="i-9kLfuVUP4vF9emn4JmAdjn">
          <note type="signatory" corresp="i-GFJcxAB9fyzG2VN1HakscJ"/>
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
        </correspContext>
        <correspAction xml:id="i-BV9WZywuzz7894Xjc7eQuV" type="referral">
          <date when="2006-12-08"/>
        </correspAction>
        <correspAction xml:id="i-LFGQdzGrkzHShnMqCzrtCv" type="dismissal">
          <date when="2006-12-07"/>
        </correspAction>
        <correspAction xml:id="i-WWdvAU4124rBKTjDYTLzMU" type="transfer">
          <date when="2006-12-06"/>
        </correspAction>
        <correspAction xml:id="i-YGr4qkKbuxyHKWFoAE6ZfV" type="submission">
          <date when="2006-12-06"/>
        </correspAction>
        <correspAction xml:id="i-6Zax1ycHdoy9qyst3ghRFZ" type="assigned"/>
        <correspContext corresp="i-6Zax1ycHdoy9qyst3ghRFZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LgABx7vSRcKSKr1y5cybn3" type="motBody">
        <div xml:id="i-KACpimgmb35m3jsDTyb8cg" type="motProposal" subtype="förslag">
          <head xml:id="i-YUuwkKuk8fuX9ztvgaXHmf">
            Förslag till riksdagsbeslut
          </head>
          <list xml:id="i-5Ayn7JYxbXx6H1R3vE7wu6" style="ol">
            <item xml:id="i-Xfj28TXP4BAuawG38r1rTM">
              Riksdagen tillkännager för regeringen som sin mening vad som
              i motionen anförs om att överväga åtgärder för att utveckla nödvändiga
              instrument för att systematiskt beskriva och följa upp vårdens
              verksamhet på nationell nivå.
            </item>
            <item xml:id="i-KywUk2RqkKkgCwcnxanCQu">
              Riksdagen tillkännager för regeringen som sin mening vad som
              i motionen anförs om författningsstöd för Socialstyrelsen som
              möjliggör nationell verksamhetsuppföljning.
            </item>
            <item xml:id="i-WhCyNzfvPJNoXEpw5JDW6N">
              Riksdagen tillkännager för regeringen som sin mening vad som
              i motionen anförs om stöd och förutsättningar för kvalitetsregistrens
              utveckling.
            </item>
            <item xml:id="i-Xn8yjRisCuYvUPsBL2unjy">
              Riksdagen tillkännager för regeringen som sin mening vad som
              i motionen anförs om tillsyn över kvalitetsregistren.
            </item>
          </list>
        </div>
        <div xml:id="i-J7YA641hAF8BkUuCw1b77B" type="motContent">
          <head xml:id="i-SRhRoPRmt2A31wW7xSLbgu" type="h1">
            Riksrevisionens styrelses framställning angående Socialstyrelsen
            och de nationella kvalitetsregistren
          </head>
          <head xml:id="i-66iG2nMvejoy8eSVGRfcWM" type="h1">
            Motivering
          </head>
          <p xml:id="i-TtNqQPtGSNPSz68kHv8dUq">
            I internationella jämförelser får svensk sjukvård betyget hög
            medicinsk kvalitet. För att utveckla och förbättra sjukvården
            ytterligare krävs att kvaliteten mäts och att skillnader analyseras.
          </p>
          <p xml:id="i-RiGcCxRQ2H5i9JuzuKpeex">
            Behovet av att utveckla bättre verktyg och metoder när det gäller
            kvalitetsindikatorer, jämförande statistik, öppna resultatjämförelser
            och tillsyn är stort. Mot den bakgrunden gav den tidigare socialdemokratiska
            regeringen Socialstyrelsen i uppdrag att, i samverkan med sjukvårdshuvudmännen,
            utveckla kvalitetsindikatorer och öppna jämförelser för att på
            ett bättre sätt kunna följa upp och jämföra vården i olika delar
            av landet.
          </p>
          <p xml:id="i-UBnWM1PN7mwSjAvZyg4hpo">
            Vi socialdemokrater anser att vårdens kvalitet och varje patients
            rätt att få den bästa tillgängliga vården utifrån sina behov är
            ett samhälleligt och politiskt ansvar.
          </p>
          <p xml:id="i-GXPdwLWVNaTtUfUXh4Aszk">
            Kvalitetssäkring av vården kan aldrig överlämnas till marknadskrafter.
            Det är bra att ge patienterna valmöjligheter inom vården, men
            ingen skall lämnas i sticket med risk att välja en vårdgivare
            som inte uppfyller högt ställda kvalitetskrav.
          </p>
          <p xml:id="i-5WxyEuoqAFDMBRSMXv8zWn">
            Att utveckla vården, introducera nya metoder och öppet jämföra
            resultat i syfte att hela tiden förbättra verksamheten är en viktig
            del av en väl fungerande sjukvård. Många anställda inom vården
            är utifrån sin profession djupt engagerade i ett sådant viktigt
            utvecklingsarbete. Det har bl.a. resulterat i ett antal s.k. kvalitetsregister.
          </p>
          <p xml:id="i-9rkRQDpnzq4rGKSRTvdH1C">
            Kvalitetsregistren är mycket olika till sin karaktär. De innehåller
            i allmänhet uppgifter om individers diagnoser, behandling och
            resultat, och syftet är att kunna jämföra olika behandlingars
            resultat samt jämföra olika kliniker och metoder med varandra.
            De första registren startade på 70-talet men det var först på
            90-talet som de kom igång på allvar. Idag finns ett femtiotal
            register som fått nationellt stöd, varav kanske ett tjugotal har
            kommit tillräckligt långt när det gäller kvalitet, täckningsgrad
            och en lättillgänglig och öppen redovisning av resultaten. Exempel
            på framgångsrika och för verksamhetsutvecklingen viktiga register
            är riks-HIA, riks-stroke, höftledsregistret, nationella kataraktregistret
            och reumatologregistret.
          </p>
          <p xml:id="i-QM8RwFPsWfAU6HjRkyy8RC">
            Kvalitetsregister har vuxit fram ur verksamhetens behov och professionens
            vilja att med hjälp av dokumentation och jämförelser utveckla
            metoder, resultat och rutiner. Kvalitetsregistren har i allmänhet
            engagerade läkare som registerhållare och landsting som huvudmän.
          </p>
          <p xml:id="i-BSmU3KDJnA9Rsn7BQnj1d">
            Det finns många fördelar med kvalitetsregister som växer fram
            underifrån av professionens stora engagemang och ansvar. Det har
            visat sig svårt att skapa nya kvalitetsregister uppifrån, professionens
            eget engagemang är en viktig förutsättning för att registren hela
            tiden skall utvecklas och för att resultaten skall användas för
            att utveckla vården.
          </p>
          <p xml:id="i-MY1Hv1vYD44mH1CKALqb2c">
            Samtidigt finns det naturligtvis svårigheter med en sådan modell.
            Det innebär med nödvändighet att registren kommer att se mycket
            olika ut och att kvalitetskraven inte kan mötas av alla.
          </p>
          <p xml:id="i-LxmgLQZ3uWAr86EmHLpd7G">
            Riksrevisionens granskning av de nationella kvalitetsregistren
            pekar på flera problem med den bidragsgivning och den roll inom
            den nationella uppföljningen av sjukvården som registren haft.
            Granskningsrapporten är ett värdefullt bidrag för att utveckla
            och förbättra den nationella uppföljningen av sjukvården.
          </p>
          <p xml:id="i-8Q2e7Mkc7vH8KoJUjhMiGT">
            Vi anser att Socialstyrelsen bör få utökade möjligheter att utveckla
            effektiva kvalitetsindikatorer, ta in relevanta data (t.ex. hälsodataregistret),
            utfärda kvalitetsföreskrifter och även på andra sätt stärka sin
            möjlighet att systematiskt beskriva och följa upp vårdens verksamhet
            och utifrån dessa resultat bidra till att utveckla vårdens kvalitet
            och likvärdighet.
          </p>
          <p xml:id="i-Lw7qM3Tjg2qcKe7cDuzRAc">
            Vi delar därför Riksrevisionens uppfattning att regeringen bör
            överväga åtgärder för att utveckla nödvändiga instrument för att
            systematiskt beskriva och följa upp vårdens verksamhet. Även författningsstöd
            för Socialstyrelsen som möjliggör nationell verksamhetsuppföljning
            bör övervägas.
          </p>
          <p xml:id="i-AxjRWA1Pwnpfiws5ruSjYQ">
            Kvalitetsregistren kan i många avseenden snarast betraktas som
            produktions- eller processregister med specialiserade uppgifter
            om den kliniska behandlingen och dess resultat för olika patienter.
            Det är tveksamt om kvalitetsregistren i sin nuvarande utformning
            är lämpliga som underlag för Socialstyrelsens uppföljning av sjukvården.
            För denna uppgift är det i första hand andra instrument som behöver
            utvecklas och förbättras.
          </p>
          <p xml:id="i-UtED5XNroj7sa5Xbs6gZYf">
            Vi anser dock att kvalitetsregistren har en viktig roll att fylla
            inom sjukvården även i framtiden. Kvalitetsregistren behövs för
            den systematiska och kontinuerliga utvecklingen av sjukvårdens
            metoder. Riks-HIA har till exempel spelat en viktig roll för hjärtsjukvårdens
            utveckling. Kvalitetsregistren bör ges stöd och förutsättningar
            för att utvecklas så att de får en hög täckningsgrad, kan hålla
            hög kvalitet och svara på för verksamhetens utveckling relevanta
            frågeställningar. Kvalitetsregistren bör självklart vara öppna
            och lättillgängliga. Även inom områden där det idag saknas bra
            kvalitetsregister, som t.ex. inom primärvården och psykiatrin,
            bör stöd och förutsättningar ges för att utveckla bra register.
          </p>
          <p xml:id="i-DBWbxcDADMMMHeRyRb5u9N">
            Kvalitetsregistren är enligt vår mening inte enbart ett ansvar
            för de enskilda sjukvårdshuvudmännen eftersom bra register förutsätter
            nationell täckning. Nationellt stöd bör finnas för att ge kvalitetsregistren
            förutsättningar att utvecklas på ett sätt som gagnar utvecklingen
            av sjukvården i hela landet.
          </p>
          <p xml:id="i-64MCPBgsHG32oy4xD8QBtE">
            Regeringen bör redovisa för riksdagen hur de nationella kvalitetsregistren
            inom hälso- och sjukvården skall ges förutsättningar och stöd
            för att utvecklas. Socialstyrelsen bör ges i uppdrag att utöva
            tillsyn över kvalitetsregistren.
          </p>
        </div>
        <div xml:id="i-2qBh5SQtL57KcZeEtFAYQr" type="motSignatures">
          <list xml:id="i-BXnWwEjA1591CDRQkyJtLg">
            <item xml:id="i-2Ns3dcUa3GskBGpmoBSd2y" who="i-GFJcxAB9fyzG2VN1HakscJ">
              Mona Sahlin (s)
            </item>
            <item xml:id="i-HjeE6ghisxhb2sJSK39X5L" who="i-SZKUTdtCrCo58yNCQsH76">
              Ylva Johansson (s)
            </item>
            <item xml:id="i-LdoNbN5QzjeeTgsDt5GigW" who="i-MMa2PA7yJ45qkfsEkcFqYb">
              Christer Engelhardt (s)
            </item>
            <item xml:id="i-Ts4Lk4KjRx8TEFQ1Vikyx4" who="i-TZHBPDEfPriGgMd5y7LfJG">
              Lars U Granberg (s)
            </item>
            <item xml:id="i-CeL7uJXTtnhNSgRVywP5Cu" who="i-6Tm6CkqvW55XWkdqUgBH82">
              Marina Pettersson (s)
            </item>
            <item xml:id="i-WVnrvFerejFsbcBVnALwbn" who="i-2Bind9dyirGQ1UMwS9XjsT">
              Lennart Axelsson (s)
            </item>
            <item xml:id="i-SHbiPGyJX81MYSarme6Nqk" who="i-H4Edsjz4cmdv9sJHCLVnfS">
              Catharina Bråkenhielm (s)
            </item>
            <item xml:id="i-6Qnn1L1TUy6ZURho3CQpFm" who="i-LzTEdVdf1xwBggoSshMrHP">
              Per Svedberg (s)
            </item>
          </list>
        </div>
      </div>
    </body>
  </text>
</TEI>
