<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00377">
  <teiHeader>
    <fileDesc>
      <titleStmt>
        <title>Arrangerade äktenskap och tvångsäktenskap</title>
        <author corresp="i-548HUVvKe8n48M3pQmFeUC">av Amineh Kakabaveh (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arrangerade äktenskap och tvångsäktenskap</title>
          <idno type="rdwebb">GX02C377</idno>
          <rs type="number">C377</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C377/text</ref>
          <ref type="dokument_url_html">http://data.riksdagen.se/dokument/GX02C377</ref>
          <ref type="dokumentstatus_url_xml">http://data.riksdagen.se/dokumentstatus/GX02C377</ref>
          <ref type="doc">http://data.riksdagen.se/fil/FE3DA789-34C8-41DB-9EEF-4B55DD341720</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CzcAQzrei4q1N5nVympvCM" type="signed"/>
        <correspContext corresp="i-CzcAQzrei4q1N5nVympvCM">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction type="numbering" xml:id="i-DGh4VtmmECmjyBh58qmZfH">
          <date when="2009-10-06"/>
        </correspAction>
        <correspAction type="submission" xml:id="i-H5yNwRJ7WQ7bxHybNq1dcz">
          <date when="2009-10-05"/>
        </correspAction>
        <correspAction type="transfer" xml:id="i-BmQtgkgpP3u8hTd7YmdaPx">
          <date when="2009-10-01"/>
        </correspAction>
        <correspAction type="assigned" xml:id="i-FQUyLCa86LeFEreo4hRjAU"/>
        <correspContext corresp="i-FQUyLCa86LeFEreo4hRjAU">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-bGwM4d41qu9WmTRCkDc1L">
            Förslag till riksdagsbeslut
          </head>
          <list style="ol">
            <item xml:id="i-gU5qnpr4beb19s8bWtdse">
              Riksdagen tillkännager för regeringen som sin mening vad som
              anförs i motionen om att barnkonventionen ska implementeras och
              efterlevas aktivt när det gäller alla barn oavsett kultur, kön
              och etnisk tillhörighet. 1
            </item>
            <item xml:id="i-99qomnATHuyHxjw8pvPFZA">
              Riksdagen tillkännager för regeringen som sin mening vad som
              anförs i motionen om att ungdomar vid misstanke om tvångsäktenskap
              ska omhändertas enligt LVU. 1
            </item>
            <item xml:id="i-8jKmrZ9iaNDiewVvoUTKsz">
              Riksdagen tillkännager för regeringen som sin mening vad som
              anförs i motionen om automatisk skuldavskrivning för kvinnor som
              av familj eller en f.d. make skuldsätts för att försvåra skilsmässa
              vid tvångsäktenskap.
            </item>
            <item xml:id="i-NJjyDRyvZ8bfh8rWymRgB5">
              Riksdagen tillkännager för regeringen som sin mening vad som
              anförs i motionen om att sekretesskydd inte ska försvåra kontraktsskrivning
              för att ta lån, avbetala lån eller hyra lägenhet. 2
            </item>
          </list>
          <p xml:id="i-NrUt2nV5PWyVa77yyBhvK6">
            1 Yrkandena 1 och 2 hänvisade till SoU.
          </p>
          <p xml:id="i-E9P2gYqKd3gU5fEzPBtQES">
            2 Yrkande 4 hänvisat till JuU.
          </p>
        </div>
        <div type="motContent">
          <head type="h1" xml:id="i-mjaMEokuv429ymZ79cMCU">
            Arrangerade äktenskap och tvångsäktenskap
          </head>
          <p xml:id="i-HumtsaQwau8BYKME8go2L">
            Ett stort problem som makthavare och myndigheter länge har blundat
            för är arrangerade äktenskap och tvångsäktenskap gällande barn
            och ungdomar. Äktenskapet har historiskt sett ofta reglerats av
            patriarkala, politiska, sociala och ekonomiska intressen snarare
            än av personliga önskemål baserade på känslor. Äktenskapet har
            också använts som en lösning. Ett exempel, som en gång i tiden
            praktiserades i Sverige, är att om en ogift kvinna blivit våldtagen
            och våldtäktsmannen var villig att gifta sig med sitt offer kunde
            han undgå straff. I många etniska och sociala grupper råder outtalade
            normer som gör att man gifter sig inom den egna gruppen.
          </p>
          <p xml:id="i-5G7QFNrBX8AAtJRkuHvNSB">
            Arrangerade äktenskap och tvångsäktenskap förekommer fortfarande
            i stora delar av världen. I grupper med starka hedersnormer ses
            äktenskapet ofta som hela familjens och släktens angelägenhet
            och arrangerade äktenskap, det vill säga att pojken och flickan
            inte själva väljer varandra utan att det är föräldrar eller släkt
            som utser äktenskapspartner, är vanliga. Hemgift, brudgåvor och
            brudpris förekommer också i varierande grad, vilket är en faktor
            som kan påverka kvinnors utsatthet i äktenskapet (Cinthio 2007).
            Även en vuxen kvinna som är gift och har barn kan vara utsatt
            för stark kontroll av sin familj, och det sociala trycket kan
            göra att hon stannar kvar i ett dåligt äktenskap. Se till exempel
            ShalhoubKevorkian (2006) om släktrelationer i Palestina och Sirman
            (2004) om släktrelationer i Turkiet samt Socialstyrelsens rapport
            Frihet och ansvar.
          </p>
          <p xml:id="i-X9vKYYDdWJinhKTu8H47U4">
            Det finns en form av arrangerat äktenskap som innebär att två
            familjer eller släkter byter kvinnor med varandra. Om en manlig
            medlem i familjen vill gifta sig och familjen inte har råd att
            betala brudpris och smycken kan dottern i familjen giftas bort
            med en man från den andra släkten och ingen betalar brudpris och
            smycken.
          </p>
          <p xml:id="i-3K9taGy1uZWGRXvcXSdzRH">
            Om ett äktenskap genomförs mot den ena eller båda parters vilja
            så är det ett tvångsäktenskap. Det kan i praktiken vara svårt
            att dra någon klar skiljelinje mellan arrangerade äktenskap och
            tvångsäktenskap, då parterna i ett arrangerat äktenskap kan vara
            utsatta för starka påtryckningar och förväntningar, vilket gör
            det svårt att urskilja och följa den egna viljan. Äktenskap kan
            i vissa fall användas som ett medel för att skapa fred mellan
            två släkter som befinner sig i konflikt med varandra.
          </p>
          <p xml:id="i-M7PkSf9yh8ys79cQBxKcdG">
            I dagens Sverige kan också arrangerade äktenskap och tvångsäktenskap
            utgöra ett medel för att få hit släktingar som kanske lever under
            svåra förhållanden i hemlandet.
          </p>
          <p xml:id="i-NiejJbaHCH3KhnK9c1eDN6">
            Även om äktenskap numera är förbjudet för individer under 18
            år så kan detta kringgås genom att flickor bortlovas i tidig ålder
            för att sedan gifta sig när de nått myndig ålder. Andra anledningar
            till tvångsäktenskap kan vara när en ung kvinna blir gravid eller
            upptäcks ha en pojkvän. Familjen eller släkten kan också utöva
            stark press på flickan att gifta sig med den hon har en relation
            med eller med någon annan man.
          </p>
          <p xml:id="i-Y8qN8LvbgWuTKQqJ8GHWMN">
            Ibland kan också flickor som utsatts för sexuella övergrepp giftas
            bort för att familjen ska undgå skammen. Även pojkar och män kan
            drabbas av arrangerade äktenskap eller tvångsäktenskap. Regelrätt
            tvång då ungdomar handgripligen tvingas till äktenskap är ovanligt.
            I stället väljer familjen att genom manipulation, förmåner eller
            hot om indragen kärlek, övertyga den unge att ingå äktenskap mot
            sin vilja. Om det börjar tisslas och tasslas bakom ryggen på den
            unge eller om släktingar börjar ringa och komma hem utan någon
            särskild anledning finns det en risk att familjen planerar ett
            äktenskap. Om barnkonventionen i praktiken ska omfatta alla barn
            så måste våra lagar mot tvångsäktenskap förtydligas.
          </p>
          <head type="h1" xml:id="i-8F48WVpeSgmU1siezCt6xw">
            Barnäktenskap
          </head>
          <p xml:id="i-GEm1sxriNgsiaLVNVkH5VT">
            I Sverige drabbas årligen tusentals barn och ungdomar av det
            hedersrelaterade våldet och förtrycket. En kartläggning från Stockholms
            stad 2009 visar att en av tio flickor i Stockholm lever med hedersrelaterat
            förtryck i hemmet. 18 procent av flickorna och 13 procent av pojkarna
            i undersökningen har t.ex. inskränkningar när det gäller det framtida
            valet av äktenskapspartner. Samtidigt antas mörkertalet när det
            gäller hedersrelaterat våld och förtryck vara stort. Undersökningar
            visar på de olika former av förtryck och våld som drabbar offren,
            både inom och utanför familjen. Situationen är liknande i hela
            Europa. Därför krävs det gemensamma strategier för att bekämpa
            våldet.
          </p>
          <p xml:id="i-Rot7nRgXtHsu1FmEX89aMU">
            Det europeiska samarbetet i EU-parlamentet ska verka för ett
            aktivt ingripande mot mäns våld mot kvinnor och hedersvåld. Det
            gäller inte minst tvångsäktenskap. EU-parlamentet har alla förutsättningar
            för att sätta press på EU-länderna att bilda ett gränsöverskridande
            organiserat samarbete för att skydda barn och ungdomar från hedersrelaterat
            våld och förtryck.
          </p>
          <head type="h1" xml:id="i-LtQnEazzRrMEuYz7BPvQaL">
            Omhändertagande enligt LVU
          </head>
          <p xml:id="i-CHBS6uMNMdRh2VkSdFvXr5">
            Varje år försvinner ett antal barn i olika delar av Sverige till
            andra länder, ofta till föräldrarnas gamla hemländer. Det finns
            olika skäl till detta. Det finns stor risk att familjen planerar
            att gifta bort en ung flicka om hon vill gifta sig med någon som
            familjen ogillar eller om familjen har upptäckt att hon har sexuella
            erfarenheter. Unga pojkar som missbrukar, eller är kriminella,
            kan tvingas till äktenskap om familjen anser att pojken kommer
            att mogna med det ansvar som ett äktenskap innebär. Varje år inför
            jul- och sommarledigheter blir ett antal ungdomar oroliga inför
            resan till ursprungslandet då de misstänker att familjen kommer
            att lova bort eller gifta bort dem mot deras vilja. Ungdomarna
            vill följa med och träffa släkten, men känner också rädsla för
            att tvingas eller övertygas till bortlovning eller äktenskap.
            Detta gäller för både flickor och pojkar. Många ungdomar går med
            på bortlovning eller äktenskap eftersom de inte hittar en annan
            lösning, är rädda eller inte vill mista sin familj. Tyvärr är
            det ofta så att dessa ungdomar och barn redan är aktuella hos
            socialtjänsten och ibland har de LVU men föräldrarna och släktingar
            övertalar sina barn eller tvingar dem att flytta till föräldrarnas
            gamla hemland. Det händer att myndigheterna går med på detta innan
            barnet flyttas utan att undersöka villkoren och förhållandena
            i det land barnet förts till.
          </p>
          <p xml:id="i-21CyK4kKLNBUitSgvt9ifT">
            I ett demokratiskt land som Sverige förväntas att alla invånare
            omfattas av normen om allas lika värde och behandling. Sverige
            var ett av de första länderna i världen som ratificerade FN:s
            barnkonvention. Konventionens barnperspektiv ska därmed alltid
            stå i centrum och beaktas i alla beslut som tas på alla nivåer
            i samhället och inom familjen. Barnperspektivet innebär att alla
            barn och ungdomar, oavsett ursprung, har rätt till utbildning,
            lek och utveckling. Vidare har de rätt till skydd mot alla former
            av övergrepp, såväl fysiska som psykiska.
          </p>
          <p xml:id="i-BjmiQLcLhNpbb6Tc2YSh8">
            Barnperspektivet finns med i den svenska skolans värdegrund som
            följaktligen vilar på ett fundament av demokrati, mänskliga rättigheter
            och allas lika värde. Skolans arbete kring pojkars och flickors
            lika villkor utgår från att jämställdhet är en mänsklig rättighet
            i enlighet med FN:s konvention om de mänskliga rättigheterna och
            konventionen om avskaffande av all slags diskriminering av kvinnor.
          </p>
          <p xml:id="i-XJB481CRHxQphNJ8j5kGVj">
            Barns rättigheter att själva forma sin identitet, fri från religiös
            indoktrinering, borde vara given. Religionen får aldrig tillåtas
            komma in och styra barns och ungdomars utveckling, liv och hälsa.
            Därför är det viktigt med en konfessionsfri skola.
          </p>
          <p xml:id="i-HDNjXSaR6dKg5mBKg243qL">
            Sverige har sedan många år påtagit sig att följa FN:s barnkonvention.
            Men det finns allvarliga brister i hur åtagandet följs upp. Rädda
            Barnen kräver nu omedelbara insatser för att stoppa den oacceptabla
            situationen.
          </p>
          <p xml:id="i-NFJrQc2Z5NZJpCDw11D3Hg">
            Barnkonventionen ska implementeras och efterlevas aktivt när
            det gäller alla barn oavsett kultur, kön och etniskt tillhörighet.
            Detta bör riksdagen som sin mening ge regeringen till känna.
          </p>
          <p xml:id="i-WNRzS1ZzHJyhgoySPxKX8u">
            För att skydda utsatta ungdomar från att giftas bort mot sin
            vilja bör det finnas möjlighet för socialnämnden att omhänderta
            ett barn enligt LVU vid misstanke om att tvångsäktenskap har ingåtts
            eller planeras. Detta bör riksdagen som sin mening ge regeringen
            till känna.
          </p>
          <head type="h1" xml:id="i-FQRW3Gffrq3TbLwKUz8Luv">
            Ekonomiska konsekvenser av tvångsäktenskap
          </head>
          <p xml:id="i-97NXDXckz8GKhjY36La3y8">
            De problem som kan drabba kvinnor som utsatts för tvångsäktenskap
            är många. Konsekvenserna för den utsatta personen kan bli rymning,
            alkoholism, depression och självmord. Den här typen av äktenskap
            som inte bygger på kärlek och respekt innebär även ofta konflikter
            mellan de gifta som misshandel av kvinnan, sexuell frustration
            hos båda parter, hälsoproblem etc. Det är även vanligt att en
            utsatt kvinna drabbas av stora ekonomiska problem som hänger samman
            med att familjen eller maken försöker försvåra skilsmässa genom
            att sätta henne i skuld. Detta är oacceptabelt. I de fall där
            kvinnan kan visa att skuldsättningen ingått som ett led i att
            förtrycka henne och få henne att stanna kvar i ett tvångsäktenskap
            bör därför hennes del av skulderna avskrivas alternativt skrivas
            över på maken.
          </p>
          <p xml:id="i-TyAg5Zh1N7cyi2cAYZYc7g">
            Regeringen bör därför återkomma med ett förslag på automatisk
            skuldavskrivning för kvinnor som av familjen eller en f.d. make
            skuldsätts för att försvåra skilsmässa vid tvångsäktenskap. Detta
            bör riksdagen som sin mening ge regeringen tillkänna.
          </p>
          <p xml:id="i-WYL6RZxH2YRfgF9h8x4SXD">
            Vidare leder tvångsäktenskap ofta till att kvinnan måste gå under
            jorden av rädsla för repressalier från familjen eller en f.d.
            make. Att leva med skyddade personuppgifter eller sekretessmarkering
            innebär att en mängd vardagliga handlingar plötsligt blir till
            problem. Det kan vara svårt för den drabbade kvinnan att ta lån,
            skriva kontrakt på en lägenhet osv.
          </p>
          <p xml:id="i-X4nczBNtBoHHpSyqf4Gt6D">
            Regeringen bör därför återkomma med förslag till lagstiftning
            som innebär att sekretesskydd inte ska försvåra kontraktsskrivning
            för att ta lån, avbetala lån eller hyra lägenhet. Detta bör riksdagen
            som sin mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-TWfaNEED2zUybxgH432D5q" who="i-548HUVvKe8n48M3pQmFeUC">
              Amineh Kakabaveh (v)
            </item>
          </list>
        </div>
      </div>
    </body>
  </text>
</TEI>
