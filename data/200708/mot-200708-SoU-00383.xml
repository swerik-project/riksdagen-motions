<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00383">
  <teiHeader>
    <fileDesc>
      <titleStmt>
        <title>Socialpolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Socialpolitik</title>
          <idno type="rdwebb">GV02So383</idno>
          <rs type="number">So383</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So383/text</ref>
          <ref type="dokument_url_html">http://data.riksdagen.se/dokument/GV02So383</ref>
          <ref type="dokumentstatus_url_xml">http://data.riksdagen.se/dokumentstatus/GV02So383</ref>
          <ref type="doc">http://data.riksdagen.se/fil/7B8B4214-70B8-44CC-ABB6-BD166AFFF956</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XbKpvscnpVibpr95qYxkmj" type="signed"/>
        <correspContext corresp="i-XbKpvscnpVibpr95qYxkmj">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-Y9mjk5uoSHdESEJo815DMs" type="referral">
          <date when="2007-10-16"/>
        </correspAction>
        <correspAction xml:id="i-K42AW2J7yJZ4cPbHupk6w2" type="dismissal">
          <date when="2007-10-16"/>
        </correspAction>
        <correspAction xml:id="i-YKKpYG6oUBonBEnLnDKPrW" type="numbering">
          <date when="2007-10-05"/>
        </correspAction>
        <correspAction xml:id="i-Gaj4DUfTDfmEpUeMQutV9x" type="submission">
          <date when="2007-10-03"/>
        </correspAction>
        <correspAction xml:id="i-7bNwFitaxUnCq3dGLf3M6t" type="transfer">
          <date when="2007-10-03"/>
        </correspAction>
        <correspAction xml:id="i-5t5PiXjHsavdksRNKSJXwA" type="assigned"/>
        <correspContext corresp="i-5t5PiXjHsavdksRNKSJXwA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-QgZJGuwnaJLo7nydc9ydEL" type="TOC">
          <head xml:id="i-E7P3SjQAA4jM9xNznwyQdN">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Socialarbetare 3
            </item>
            <item>
              5 Krav och socialtjänstlagen 3
            </item>
            <item>
              6 Kooperativ för egenmakt 4
            </item>
            <item>
              7 Socioekonomiska bokslut 5
            </item>
            <item>
              8 Främja de sociala arbetskooperativen 6
            </item>
            <item>
              9 Lagen om offentlig upphandling 7
            </item>
            <item>
              10 Våld i nära relationer 7
            </item>
            <item>
              11 Hemlöshet 7
            </item>
            <item>
              12 Barns bästa 8
            </item>
            <item>
              13 Barnkonventionen vid beslut om ekonomiskt bistånd 10
            </item>
            <item>
              14 Barn och tillsyn 10
            </item>
          </list>
        </div>
        <div type="motProposal" subtype="förslag">
          <head xml:id="i-WjXb5VMPXoK15ZxSxrbeAM">
            2 Förslag till riksdagsbeslut
          </head>
          <list style="ol">
            <item xml:id="i-QtMkcVLh21WPxBBPhSv93W">
              Riksdagen tillkännager för regeringen som sin mening vad som
              anförs i motionen om att Socialstyrelsen bör ges i uppdrag att
              se över vilka förändringar som är nödvändiga för att säkra att
              socialtjänstlagen inte vantolkas och att arbetssökande i behov
              av försörjningsstöd inte behandlas kränkande.
            </item>
            <item xml:id="i-PaYJXr3fddudEhe13q2Ruh">
              Riksdagen tillkännager för regeringen som sin mening vad som
              anförs i motionen om en modell för socioekonomiska bokslut i kommunerna.
            </item>
            <item xml:id="i-RE7ZJNGKDmaN1EM1cnJxLK">
              Riksdagen tillkännager för regeringen som sin mening vad som
              anförs i motionen om att se över möjligheten att från statligt
              håll ge ett direkt stöd till sociala arbetskooperativ. 1
            </item>
            <item xml:id="i-FyDTmioeQFfKWxgkoSW5AQ">
              Riksdagen tillkännager för regeringen som sin mening vad som
              anförs i motionen om att bygga en struktur som kan förse sociala
              arbetskooperativ med riskkapital med rimliga villkor inom ramen
              för exempelvis SBAB. 1
            </item>
            <item xml:id="i-QaB9xgUvyeDZabXDtZPxbE">
              Riksdagen tillkännager för regeringen som sin mening vad som
              anförs i motionen om att Nutek bör ges i uppdrag att stödja projekt
              som på detta sätt lyfter fram sociala ambitioner redan i upphandlingsprocessens
              början. 2
            </item>
            <item xml:id="i-LgoyFzKVxSZrM1cgobZHMm">
              Riksdagen tillkännager för regeringen som sin mening vad som
              anförs i motionen om att det inte ska vara möjligt att vräka barnfamiljer
              innan dessa har ett gott boende att flytta till.
            </item>
            <item xml:id="i-dhwFsqU5N9ufn6avPiEPY">
              Riksdagen tillkännager för regeringen som sin mening vad som
              anförs i motionen om att ge Institutet för utveckling av metoder
              i socialt arbete (som är en del av Socialstyrelsen) i uppdrag
              att utveckla metoder för att stödja tonårsflickor i krissituationer.
            </item>
            <item xml:id="i-8ozxr186tSs39KvnZymmQE">
              Riksdagen tillkännager för regeringen som sin mening vad som
              anförs i motionen om att Institutet för metodutveckling inom socialtjänsten
              bör ges i uppdrag att prioritera utvecklingen av metoder för att
              integrera barnkonventionen i handläggandet av ekonomiskt bistånd.
            </item>
            <item xml:id="i-47cdnrATPvqDxuqJsrwAMM">
              Riksdagen tillkännager för regeringen som sin mening vad som
              anförs i motionen om en lagändring för att säkerställa att barnbidraget
              inte ska ingå i beräkningsunderlaget för socialbidrag.
            </item>
          </list>
          <p xml:id="i-SapuANSRLcbQgbjzJziTJ8">
            1 Yrkandena 3 och 4 hänvisade till NU.
          </p>
          <p xml:id="i-79WfZ8Gtgjc56qrYK1pZmy">
            2 Yrkande 5 hänvisat till FiU.
          </p>
        </div>
        <div type="motContent">
          <head xml:id="i-N1L7gtqFg32Tow5ERXQ36" type="h1">
            3 Inledning
          </head>
          <p xml:id="i-UM9ocMTp9tX9iDEahbUDSy">
            Diskussionen om socialpolitiken har avstannat. I stället för
            en fortsatt utbyggd välfärd diskuteras repressalier i form av
            indragna försörjningsstöd för dem som inte lever upp till hårda
            krav på aktiviteter. I stället för att låta barnperspektivet slå
            igenom så att höjningar av det generella barnbidraget även kommer
            de barn som lever i familjer med försörjningsstöd till del så
            talar man om vuxenvärldens marginaleffekter. Det är dags att byta
            till ett mer solidariskt spår i socialpolitiken.
          </p>
          <head xml:id="i-5rkbdpQGswJ2kozoodNPM5" type="h1">
            4 Socialarbetare
          </head>
          <p xml:id="i-TJrwFRnqwydMGfU77Th4Tc">
            För att höja kvaliteten i socialtjänstens arbete krävs det att
            varje socialsekreterare handlägger färre ärenden. För detta behövs
            mer personal. Vi vill också genomföra kraftfulla satsningar på
            missbruksvården genom införandet av en vård- och behandlingsgaranti
            och satsningar på meningsfull sysselsättning m.m.
          </p>
          <p xml:id="i-EeNkLuEk9PGJMQUFqTJyJL">
            Kommunerna borde också ta ett större ansvar för tidiga insatser
            till barn och unga i svårigheter och satsa mer på kvinnor som
            utsatts för mäns våld.
          </p>
          <p xml:id="i-QPPmnRmccMKENCcsPafa92">
            Vi uppskattar att det skulle behöva anställas ca 2 000 personer
            ytterligare inom kommunernas sociala verksamhet. Detta är en del
            av den satsning på 200 000 nya jobb i den offentliga sektorn som
            Vänsterpartiet vill genomföra. Förslaget presenteras i sin helhet
            i vår budgetmotion 2007/08:Fi276.
          </p>
          <head xml:id="i-NpcjnT1NjnNaSHoKS47tX7" type="h1">
            5 Krav och socialtjänstlagen
          </head>
          <p xml:id="i-96miT7SQB8CdKBSnwWK4x6">
            I Socialtjänstlagens portalparagraf står det: Socialtjänsten
            skall under hänsynstagande till människans ansvar för sin och
            andras sociala situation inriktas på att frigöra och utveckla
            enskildas och gruppers egna resurser. Verksamheten skall bygga
            på respekt för människornas självbestämmanderätt och integritet.
            Dessa målformuleringar är helt centrala i socialpolitiken.
          </p>
          <p xml:id="i-PNBDJgRySJy2EfxDBS7fTm">
            Socialtjänstlagens (SoL) 4 kap. 1 och 4 §§ används som laglig
            grund för att ställa krav på arbetslösa för att betala ut försörjningsstöd.
            Vilket lagrum som tillämpas för olika grupper är olika i olika
            kommuner. 4 § syftar främst på ungdomar som står utanför arbetsmarknaden.
            I en del kommuner menar man att 1 § räcker för att ställa krav
            på alla. Vänsterpartiet menar att 4 § är till för att ställa krav,
            medan det är en felaktig tolkning av 1 § om denna används som
            grund för att ställa krav på arbetslösa. Paragrafen lyder:
          </p>
          <p xml:id="i-HAcu8eYReuDMQ2XkQmbt9B">
            Den som inte själv kan tillgodose sina behov eller kan få dem
            tillgodosedda på annat sätt har rätt till bistånd av socialnämnden
            för sin försörjning (försörjningsstöd) och för sin livsföring
            i övrigt.
          </p>
          <p xml:id="i-ZiHQw5bgBkqyvUV5GiWdu">
            Det är inte rimligt att med den utgångspunkten avkräva en arbetssökande
            tre timmars närvaro på jobbcentrum, i alla fall inte när den arbetssökande
            inte erbjuds en meningsfull aktivitet. Det finns avskräckande
            exempel på hur människor som är analfabeter tvingats sitta och
            läsa platsannonser tre timmar om dagen för att få sitt försörjningsstöd.
            Utvärderingen av det s.k. Skönprojektet visar att det ibland ställs
            orimliga krav för att ett försörjningsstöd skall utgå. Socialstyrelsen
            bör därför ges i uppdrag att se över vilka förändringar som är
            nödvändiga för att säkra att socialtjänstlagen inte vantolkas
            och att arbetssökande i behov av försörjningsstöd inte behandlas
            kränkande. Detta bör riksdagen som sin mening ge regeringen till
            känna.
          </p>
          <head xml:id="i-SkU2y65rrwHXSiAgcQZETo" type="h1">
            6 Kooperativ för egenmakt
          </head>
          <p xml:id="i-GXqcvQcDvcBeTp1koYuWY1">
            Alltför många står i dag utanför arbetsmarknaden och saknar en
            egen försörjning. Många av dessa behöver stöd och rehabilitering
            för att återfå en plats på arbetsmarknaden. För Vänsterpartiet
            är det självklart att alla behövs och har en förmåga att positivt
            bidra till välfärden om de rätta förutsättningarna finns. I stället
            för att skapa förutsättningar för en arbetsmarknad för alla talar
            högerregeringen om arbetslösa och människor som uppbär ekonomiskt
            stöd i termer av fusk, bidragsberoende och svartjobb. För att
            möta dessa problem föreslår den borgerliga regeringen lägre ersättningar,
            högre krav och hårdare kontroll av den enskilde i en tilltagande
            takt.
          </p>
          <p xml:id="i-JqayazqhzrCQgMmPJE1N7X">
            Vi förnekar inte att det förekommer både fusk och svartjobb.
            Detta innebär dock inte att arbetslösheten kommer att försvinna
            om man inför hårdare krav och kontroll av de arbetslösa. Den kan
            bara försvinna om det skapas fler jobb. Oavsett hur hårt alla
            arbetslösa försöker få ett arbete kommer de inte att lyck as om
            inte antalet arbetstillfällen ökar och om inte arbetstillfällena
            anpassas till individernas olika förutsättningar. Detta beror
            helt enkelt på att de lediga arbetena är för få.
          </p>
          <p xml:id="i-9UJiUFLYyXT77DpnEdehww">
            Fokuseringen på fusket är politiskt motiverad från högern. Om
            man framställer dem som lever i en utsatt situation och tar emot
            stöd eller pengar från socialförsäkringssystemet på det sättet,
            blir det mindre kontroversiellt att försämra socialbidrag, a-kassa
            och socialförsäkringar. Vänsterpartiets politik och förslag grundar
            sig på ett synsätt som respekterar människans rättigheter och
            möjligheter oavsett om man för tillfället befinner sig i en svår
            situation. Därför vill vi här lyfta fram de sociala arbetskooperativens
            möjligheter att ersätta utanförskap med egenmakt.
          </p>
          <p xml:id="i-G43wQ1a1xecpmE9eEX5KH3">
            En av de viktigaste förutsättningarna för att komma ur utanförskap
            är ett eget arbete. Den som har ett arbete kan känna att den bidrar
            och deltar. Personer med missbruksproblem och psykisk ohälsa är
            ofta även arbetslösa och för dessa kan arbete vara rehabiliterande
            i sig.
          </p>
          <p xml:id="i-GNvaS8GAkj9q14sByGz1Wp">
            Alla människor har inte samma förutsättningar att ta vilket jobb
            som helst på den öppna arbetsmarknaden. Om man har problem med
            t.ex. missbruk eller psykisk ohälsa är det svårt att prestera
            hundraprocentigt från dag ett. Man kan ha större behov av stöd
            och hjälp både med arbetet och med att bli fri från ett missbruk
            eller för att bli frisk. Några som bedrivit ett framgångsrikt
            arbete med sådan rehabilitering är sociala arbetskooperativ som
            Basta och Vägen ut. Sociala arbetskooperativ står för nytänkande
            även inom den psyki a­triska rehabiliteringen och har uppvisat
            fina resultat och ökad livskvalitet för dem som ingått i dem.
            Dessutom är kostnaderna lägre än vid traditionella behandlingsmetoder.
            Verksamhetsformerna ser ut att kunna ge särskilda möjligheter
            för människor som inte får anställning på annat sätt eller som
            annars inte skulle starta företag.
          </p>
          <p xml:id="i-GwZtZ84HWHoK8X1jk5FHNv">
            Ett socialt arbetskooperativ är en form av samverkan där medlemmarna
            både äger och bedriver en ekonomisk verksamhet som de har behov
            och nytta av. Medlemmarna är delaktiga i verksamheten och får
            på så sätt inflytande och ökat ansvar. Det unika med arbetskooperativt
            företagande är att det samlar människor som arbetar för gemensamma
            mål och att de styr tillsammans. I en kooperativ lösning är det
            flera personer som delar på arbete, ansvar och glädje.
          </p>
          <p xml:id="i-WRJZn4FLCxSjMrvcvVXUiX">
            När vi talar om dessa sociala arbetskooperativ bör de inte förväxlas
            med t.ex. personalkooperativ som genom avknoppning tar över befintlig
            verksamhet inom t.ex. barnomsorgen eller hälso- och sjukvården.
            Här är det i stället rehabiliteringen av människor som av olika
            anledningar har svårt att ta sig in på arbetsmarknaden som står
            i fokus. Samtidigt är det inte frågan om någon pysselsättning
            utan det handlar om ett riktigt arbete med riktigt ansvar. Denna
            egenmakt och respekt för individen utgör en stark kraft i arbetskooperativens
            rehabiliteringsarbete.
          </p>
          <head xml:id="i-3Rk427hg1t3bAJiHVNmuPn" type="h1">
            7 Socioekonomiska bokslut
          </head>
          <p xml:id="i-LanvKbiaTwvZn5KgX429RY">
            Den främsta vinsten med sociala arbetskooperativ är naturligtvis
            vinsten för den enskilde, som genom egenmakt och ansvar successivt
            tar sig tillbaka in i samhällsgemenskapen. Värdet av den resan
            kan inte mätas i pengar. Det är inte bara individen som tjänar
            på arbetskooperativen. Så hur kan man ur ett samhälleligt perspektiv
            värdera de sociala arbetskooperativens insatser? Nationalekonomerna
            Ingvar Nilsson och Anders Wadeskog har arbetat fram en modell
            för socioekonomiska bokslut. Nilsson och Wadeskog har studerat
            missbrukare som rehabiliterats på Basta och Vägen ut. Modellen
            går ut på att man beräknar den samhälleliga kostnaden för personen
            när den är aktiv missbrukare och ställer detta mot kostnaden för
            samhället under rehabilitering i ett socialt arbetskooperativ.
            Resultatet av en sådan kalkyl är att det är oerhört lönsamt för
            samhället att människor rehabiliteras inom ramen för sociala arbetskooperativ.
            Enligt Ingvar Nilssons och Anders Wadeskogs beräkningar skapar
            Basta en samhällsvinst på 1,25 miljoner kronor per medarbetare
            och år. Samhället tjänar igen de pengar som man betalar för rehabiliteringen
            på Basta på två månader.
          </p>
          <p xml:id="i-3TLYUe8Uod3yxPwNXvDgb7">
            Problemet i dag enligt Nilsson och Wadeskog är att man sätter
            den egna organisationen (t.ex. kommun, landsting, försäkringskassa
            etc.) i centrum istället för individen. Detta gör att man inte
            ser vinsterna av rehabilitering lika tydligt som man skulle göra
            om det var en och samma ekonomi, och det innebär också ett sämre
            stöd för den enskilde.
          </p>
          <p xml:id="i-JoeAGqBbhfm5ZD4Nyk76US">
            De socioekonomiska boksluten är en högintressant modell som vi
            vill ska användas för att styra samhällets resurser mer effektivt
            och visa på lönsamheten med rehabilitering och behandling. Därför
            bör det tas fram en modell för hur man kan använda socioekonomiska
            bokslut i praktiken för att synliggöra kommunernas och resten
            av samhällets hela kostnadsbild i förhållande till kvinnor och
            män som har behov av rehabilitering och behandling på grund av
            t.ex. missbruk eller psykisk ohälsa. Det är viktigt att ha ett
            genusperspektiv med i sammanhanget, då arbetsmetoden även ska
            synliggöra skillnader i hur könen behandlas. En viktig fråga att
            belysa är exempelvis om mäns rehabilitering är mer inriktad på
            arbete än kvinnors.
          </p>
          <p xml:id="i-CYsxqNu68FhtEksdvnPHt3">
            Vi vill därför att riksdagen ger regeringen i uppdrag att ta
            fram en modell för socioekonomiska bokslut i kommunerna. Detta
            bör riksdagen som sin mening ge regeringen till känna.
          </p>
          <head xml:id="i-NpeF6r1gNSG7FDmud6dQVv" type="h1">
            8 Främja de sociala arbetskooperativen
          </head>
          <p xml:id="i-3cpyPsyFcRSZPQUDXBzzLz">
            När det gäller samhällets stöd till sociala arbetskooperativ
            har Nutek fått i uppdrag att bidra till att utveckla företagandet
            inom den sociala ekonomin. Det innebär i huvudsak ett stöd till
            kooperativa utvecklingscentrum runtom i landet, men även pengar
            till projekt.
          </p>
          <p xml:id="i-Vs2FieuL637gfbeSnZSp1y">
            De 25 kooperativa utvecklingscentrumen i landet har i dag 110
            personer anställda. 70 av dessa är kooperativa rådgivare. Dessa
            arbetar med att ge information och råd till dem som vill starta
            och driva företag i kooperativ form. De kooperativa utvecklingscentrumen
            finansieras till hälften med statsbidrag från Nutek.
          </p>
          <p xml:id="i-D5EzLRArbUpamH7yLnZa69">
            Vi menar att även om de kooperativa utvecklingscentrumen gör
            ett viktigt arbete till stöd för en del kooperativ, bör man se
            över möjligheten att mer direkt stödja de sociala arbetskooperativen
            från statligt håll. Ett sådant stöd skulle kunna läggas upp på
            många olika sätt men bör på ett eller annat sätt knytas till omfattningen
            av verksamheten och det sociala innehållet. Ett sådant stöd bör
            också vara mer långsiktigt än projektstöden och ta särskild hänsyn
            till att det blir en rättvis fördelning mellan könen. Därför bör
            regeringen se över möjligheten att från statligt håll ge ett direkt
            stöd till sociala arbets­kooperativ. Detta bör riksdagen som sin
            mening ge regeringen till känna.
          </p>
          <p xml:id="i-Fp46vNJp7KTWJrdobX4Hdp">
            De sociala arbetskooperativen har också behov av att lättare
            få tillgång till riskkapital. Vilken bank beviljar ett lån på
            ett par miljoner om det är en sammanslutning av 100 f.d. missbrukare
            som frågar? Därför är kooperativen i dag hänvisade till att söka
            projektmedel, men projektformen är inte alltid den mest lämpade
            för att utveckla kooperativ verksamhet. Därför bör staten bygga
            en struktur som kan förse sociala arbetskooperativ med riskkapital
            med rimliga villkor inom ramen för exempelvis SBAB. Detta bör
            riksdagen som sin mening ge regeringen till känna.
          </p>
          <head xml:id="i-5frtZH23tLpQNyQpdQ5MdB" type="h1">
            9 Lagen om offentlig upphandling
          </head>
          <p xml:id="i-VScVM4jCgStKUStxVk7qEs">
            Många sociala kooperativ lyfter upp den krångliga offentliga
            upphandlingsprocessen som ett hinder för möjligheten att få uppdrag
            från den offentliga sektorn. Vi menar att det mesta av den verksamhet
            som upphandlas i dag borde vara kvar i offentlig regi; detta eftersom
            vi vill ha en stark offentlig sektor och eftersom vinstintresset
            är en skadlig drivkraft inom många verksamheter.
          </p>
          <p xml:id="i-Pw352sXqyqxKWkU6GKKmwE">
            Samtidigt menar vi att när kommuner, landsting eller staten behöver
            upphandla tjänster som klottersanering, transporter och parkskötsel,
            för att ta några exempel, ser vi naturligtvis hellre att ett socialt
            arbetskooperativ får ett uppdrag än att en mer kommersiellt inriktad
            aktör tar det. Därför menar vi att ett socialt hänsynstagande
            i större utsträckning borde vägas in i upphandlingsprocessen.
            Vi vill pröva om det finns möjlighet att arbeta med socioekonomiska
            bokslut även i detta sammanhang.
          </p>
          <p xml:id="i-AwuEWziMaNRDXHgSRmPPfb">
            Den bästa lösningen i upphandlingssammanhang är att en kommun
            redan i sin uppdragsbeskrivning rörande parkskötsel, klottersanering
            eller liknande visar att ett socialt hänsynstagande kommer att
            vägas in i upphandlingsprocessen. På så sätt får de sociala kooperativen
            möjlighet att konkurrera på lika villkor med andra aktörer och
            deras samhällsnytta värderas redan från början. Nutek bör därför
            ges i uppdrag att stödja projekt som på detta sätt lyfter fram
            sociala ambitioner redan i upphandlingsprocessens början. Detta
            bör riksdagen som sin mening ge regeringen till känna.
          </p>
          <head xml:id="i-RDwSrQpk8GuNHozED8WdUH" type="h1">
            10 Våld i nära relationer
          </head>
          <p xml:id="i-BNQbWaXKYez2eTvKevgS5k">
            Skydd och stöd till våldsutsatta kvinnor och barn samt kunskapen
            om könsrelaterat våld i nära relationer måste förbättras rejält.
            Vänsterpartiet har en mängd förslag på åtgärder i kampen mot mäns
            våld mot kvinnor och samkönat partnervåld samt avsätter resurser
            till kvinnojourer och kompetenshöjning inom såväl socialtjänsten
            som rättsväsendet. Vi utvecklar detta framför allt i motionen
            Mäns våld mot kvinnor och samkönat partnervåld (2007/08:Ju392)
            och även i Handikappolitik (2007/08:So381) och Alkoholpolitik
            (2007/08:So242).
          </p>
          <head xml:id="i-JWR5j475pbRwj2P6rSPrGV" type="h1">
            11 Hemlöshet
          </head>
          <p xml:id="i-VUVSJ83Qoc1xGfCmQnwaG8">
            Under 1960- och 1970-talen gjordes en rad insatser för att komma
            till rätta med bostadsbristen. Staten införde finansieringsgarantier
            för byggandet och kommunerna prioriterade bostadsplanering och
            markupplåtelse. Alla satsningar som gjordes under den här perioden
            var inte helt lyckade, men de innebar att hemlösheten under perioden
            19751985 kraftigt minskade. Under 1990-talet ökade hemlösheten
            igen och har permanentats på en alldeles för hög nivå.
          </p>
          <p xml:id="i-EnhXyRtAJKZt2H2wovwkie">
            För att förhindra hemlöshet krävs verktyg för kommuner och stat
            för att förebygga och bekämpa den hemlöshet som är ett faktum.
            Det viktigaste för att lösa problemet är att bygga bostäder som
            de flesta har råd att bo i. Dessutom måste bostadsbidragen fungera
            på ett sådant sätt att de grupper som av ekonomiska skäl i dag
            inte kan söka eller behålla bostäder får en rimlig möjlighet att
            göra detta. Men därutöver krävs regleringar så att bostadsförsörjningen
            fungerar och bostäder kan fördelas under ordnade och icke-diskriminerande
            former, något som en fri marknad aldrig kan garantera. Vänsterpartiet
            tar i en särskild motion upp en rad förslag som bör genomföras
            för att ingen ska behöva vara bostadslös och där vi bl.a. kräver
            att det i 4 kap. 1 § socialtjänstlagen införs en bestämmelse om
            allas rätt till en egen bostad.
          </p>
          <p xml:id="i-Apr9DMbDK2G5RUWhkvksfP">
            Inte ens alla barnfamiljer har en bostad och tvingas t.o.m. att
            vara med om vräkningar. Utredningen Vräkning och hemlöshet drabbar
            också barn (SOU 2005:88) bedömer att ca 1 000 barn per år berörs
            av vräkningar. I utredningen pekar man på behovet av att se vräkningen
            av barn som ett gemensamt ansvar för både socialtjänsten och kommunernas
            bostadspolitik. Ur ett barnperspektiv är tak över huvudet inte
            tillräckligt. För barn blir tillfälliga boenden en fortsatt otrygghet
            med byte av skola, dagis och kamrater.
          </p>
          <p xml:id="i-XYdVAVgBLaSuKTKgZLE1hT">
            Vänsterpartiet menar att det är oacceptabelt att barn vräks och
            är hemlösa. Därför bör vräkningar av barn förbjudas. Det ska inte
            vara möjligt att vräka barnfamiljer innan dessa har ett gott boende
            att flytta till. Detta bör riksdagen som sin mening ge regeringen
            till känna.
          </p>
          <head xml:id="i-KG6qEhckWs9UxJFxApTZx3" type="h1">
            12 Barns bästa
          </head>
          <p xml:id="i-JJ5e8hHqgdZKJkbHTdr7gJ">
            En nationell strategi för att förverkliga FN:s konvention om
            barnets rättig­heter antogs 1999 av en enhällig riksdag. Barnkonventionen
            skulle genom den beslutade strategin genomsyra alla beslut i riksdag,
            kommuner, landsting och statliga myndigheter. Barnombudsmannen
            fick ett utökat uppdrag med uppgift att vara motorn i arbetet
            med att sprida, integrera och följa upp barnkonventionen.
          </p>
          <p xml:id="i-9TSWkiVpS79doFmYqwQUbp">
            Under senare år har det kommit flera rapporter från Barnombudsmannen,
            Rädda Barnen och Socialstyrelsen m.fl. som visar att barnkonventionen
            inte genomsyrar alla områden. Brister finns i bl.a. socialtjänsten
            vid bedömning av ekonomiskt bistånd, vid vräkningar och även i
            socialtjänstärenden som direkt berör barn, t.ex. omhändertaganden.
            Det är synnerligen allvarligt då socialtjänsten är det yttersta
            skyddsnätet i samhället och i vissa fall har ett direkt skyddande
            uppdrag när det gäller barn som far illa.
          </p>
          <p xml:id="i-5MVFoogYbxAbVGytxVrzUi">
            Flickor och pojkar bemöts tidigt på olika sätt utifrån kön. De
            studier som tidigare gjorts har ofta fokuserat på flickors behov
            och villkor. Det har inneburit att man riskerar att cementera
            pojken som norm samtidigt som man osynliggör pojkars behov. Könsstrukturerna
            blir också tydliga i familjerättsfrågor och i situationer där
            socialtjänsten ska relatera till föräldrarna. Kvinnorna ges där
            störst ansvar för barnet, och om modern inte längre klarar av
            det ansvaret räknas inte alltid fadern som ett reellt alternativ
            som ensam vårdnadshavare, utan i stället kan familjehemsplacering
            bli aktuellt.
          </p>
          <p xml:id="i-5hmWCfsNrtdwF4UgZVnVRx">
            Många barnfamiljer i världen måste fly från sina hemländer. Det
            finns även flyktingbarn som kommer hit helt ensamma. Dessa barn
            behöver, i avsaknad av sina föräldrar, en annan vuxen person som
            kan ta till vara deras rättigheter. Till dessa barn utses en god
            man. Det står också i utlänningslagen att vi ska vara lyhörda
            och lyssna på barnen och ta hänsyn till deras behov. De behöver
            ofta hjälp för att hantera svåra upplevelser. Det är viktigt att
            detta inte bara bli r goda ord utan att barnen ses i socialpolitiken
            och att socialtjäns ten synliggör och arbetar aktivt för att förbättra
            asylsökande barnfamiljers och ensamkommande barns situation.
          </p>
          <p xml:id="i-J47ANgyWRPqKJjaK6qQiCH">
            Flickors och pojkars sexualitet betraktas på olika sätt och socialtjänsten
            tenderar att betrakta tidig och aktiv sexualitet hos flickor som
            ett problem. Det används inte sällan som ett skäl för familjehemsplacering.
            Generellt kan man säga att tonårsflickor ofta fortfarande placeras
            i familjehem på grund av relationsproblem och pojkar på grund
            av beteendeproblem. Flickors problem uppmärksammas senare än pojkars,
            vilket visar på att flickors situation tycks vara relativt osynlig
            fram till dess att flickorna kommer upp i tonåren. Regeringen
            bör därför ge Institutet för utveckling av metoder i socialt arbete
            (IMS) i uppdrag att utveckla metoder för att stödja tonårsflickor
            i krissituationer. Detta bör riksdagen som sin mening ge regeringen
            till känna.
          </p>
          <p xml:id="i-7YYqgD3uqErWcyuiWKDyvS">
            Barn som är utsatta för våld eller lever i familjer där mannen
            utsätter kvinnan för våld är en grupp som löper stor risk att
            utveckla hälsoproblem under barndomen men också i vuxenlivet.
            Barn vet alltid vad som pågår; de flesta barn har bevittnat våldet
            och flera har själva varit utsatta. Risken för ohälsa hos barn
            som bevittnat våld är nästan lika stor som för de barn som är
            direkt våldsutsatta. Barnens situation måste uppmärksammas och
            de måste ges ett kvalificerat stöd. Barn- och ungdomspsykiatrin
            ska ha resurser för kvalificerat traumastöd till utsatta barn.
            De barnahus som nu startat på flera håll i landet för barn som
            utsatts för våld och övergrepp är ett bra exempel på när ansvariga
            myndigheter samarbetar kring barnet. Problemet i dag är att när
            det uppstår en misstanke om att ett barn har utsatts för brott
            inleds flera olika utredningsprocesser av såväl rättsväsendet
            som socialtjänsten och hälso- och sjukvården. Utredningarna drivs
            ofta parallellt och innebär att barnet slussas runt i olika miljöer.
            Myndigheterna har i dag en skyldighet att samverka, men barnahusen
            går ett steg längre. Här förs samarbetet in under samma tak och
            barnet behöver därmed bara komma till en plats samtidigt som kvaliteten
            i utredningarna förbättras. Mot bakgrund av detta menar vi att
            det bör finnas barnahus i varje större kommun. Detta krav lyfter
            vi fram i en annan motion om sexualiserat våld.
          </p>
          <head xml:id="i-LQ7xThPdjDXopsG6PgAe4D" type="h1">
            13 Barnkonventionen vid beslut om ekonomiskt bistånd
          </head>
          <p xml:id="i-JYGvEiNdJnsZJ91T9qdRFU">
            Trots en stark ekonomisk återhämtning under den förra mandatperioden,
            20022006, då många fått det bättre, har de ekonomiskt mest utsatta
            barnen fortsatt att halka efter. Rädda Barnens rapport Barnfattigdomen
            i Sverige 2006 visar att för första gången sedan studierna började
            genomföras ökar åter antalet barn i fattiga hushåll, från 12,8
            procent till 13 procent mellan år 2003 och 2004. Det är framför
            allt barn till ensamstående föräldrar och barn med föräldrar med
            utländsk bakgrund som lever i fattiga hushåll. Klyftorna ökar
            mellan olika grupper av barnfamiljer.
          </p>
          <p xml:id="i-UhXDWzoLM7yt9QpNnK8d7G">
            Ekonomiskt bistånd ska tillförsäkra den enskilda en skälig levnadsnivå,
            en levnadsnivå som inte preciseras i lagtexten eller i dess förarbeten.
            Därför måste biståndet relateras till den aktuella situationen
            och den allmänna standardutvecklingen. Det finns i dag en undre
            gräns för vad som ska ingå i en skälig levnadsnivå men inte en
            övre. Det finns därför utrymme för att ta hänsyn till barnens
            behov.
          </p>
          <p xml:id="i-GxhCWo1gZ13BoLA9AiooTY">
            Vi har konstaterat att många barn berörs av besluten om ekonomiskt
            bistånd. Trots det vägs långt ifrån alltid barnets bästa, utifrån
            barnkonventionens anda, in i beslutet om ekonomiskt bistånd. Hösten
            2003 granskade Länsstyrelsen i Stockholms län hur barnets bästa
            beaktats i bedömningen av ekonomiskt bistånd. Det visade sig att
            trots kommunernas riktlinjer om att barnets bästa ska betonas
            har det inte fått genomslag.
          </p>
          <p xml:id="i-PyHATerpirE41ronkt97a3">
            Vänsterpartiet anser att barnets bästa alltid ska beaktas i besluten
            om ekonomiskt bistånd. Barn som lever i ekonomiskt utsatta miljöer
            under sina första år riskerar att få en betydligt sämre hälsa,
            ökad risk för utanförskap och större svårigheter att ta plats
            i samhället jämfört med jämnåriga. Institutet för utveckling av
            metoder i socialt arbete bör ges i uppdrag att prioritera utvecklingen
            av metoder för att integrera barnkonventionen i handläggandet
            av ekonomiskt bistånd. Detta bör riksdagen som sin mening ge regeringen
            till känna.
          </p>
          <p xml:id="i-6CYKWMJ6f5HN8hdtgFUuuX">
            I dag minskar föräldrarnas försörjningsstöd när barnbidraget
            höjs. Det betyder att redan utsatta barn inte får del av den ökade
            välfärden på samma sätt som andra barn. Vänsterpartiet kräver
            en lagändring för att säkerställa att barnbidraget inte ska ingå
            i beräkningsunderlaget för socialbidrag. Vi anser att det är av
            yttersta vikt att säkerställa att också de allra fattigaste får
            ta del av barnbidragshöjningar. Detta bör riksdagen som sin mening
            ge regeringen till känna.
          </p>
          <head xml:id="i-ZFr7h8zUkv29kubzCGURz" type="h1">
            14 Barn och tillsyn
          </head>
          <p xml:id="i-HwayCdHDKFDuocLPXwEYSp">
            Ungefär 14 000 flickor och pojkar i Sverige bor i familjehem
            eller i hem för vård eller boende HVB-hem. Att omhänderta barn
            och ungdomar är ett stort ingripande i ett barns och dess närståendes
            liv. Att skilja barnet från dess invanda livsmiljö, även om den
            kan ha varit destruktiv, sätter stora spår. Trots det lyssnar
            vi vuxna sällan på de barn och unga som berörs av dessa insatser.
            Enligt Rädda Barnen upplever många av dessa barn att de vuxna
            inte lyssnar och att det är svårt att få information om sin situation,
            t.ex. om varför de omhändertagits. Länsstyrelserna har ansvar
            för tillsynen. Barnen som är placerade upplever ofta tillsynsbesöken
            som tillrättalagda och saknar möjlighet att på ett tryggt och
            bra sätt få ge sin bild av boendet.
          </p>
          <p xml:id="i-C5ocr5ZMLxUBjmT3u4ABpr">
            Det borde vara naturligt att barn ska kunna vända sig direkt
            till länsstyrelserna för att anmäla missförhållanden. Det finns
            inget lagligt hinder mot att anmäla missförhållanden till länsstyrelserna
            redan i dag även om deras verksamheter inte synes anpassade för
            denna uppgift. Av Rädda Barnens projekt framgår att barn som vårdas
            på HVB-hem inte vet vart de skall vända sig om de blir illa behandlade
            under sin placering. Länsstyrelserna borde ta emot anmälningar
            om missförhållanden även direkt från barn. Länsstyrelsens verksamhet
            måste anpassas så att barns kontakt med myndigheten kan ske på
            barnets egna villkor och utan risk för repressalier.
          </p>
          <p xml:id="i-KFLViH42smFScEr7TmRyUo">
            Det har under den senaste tiden uppmärksammats att många barn
            som placerades på barnhem eller i fosterfamilj under efterkrigstiden
            har blivit illa behandlade. Ett par olika föreningar som kräver
            upprättelse har bildats. Vänsterpartiet menar att dessa krav i
            stor utsträckning kan vara befogade. Innan vi beslutar om vilket
            slags kompensation som skulle kunna bli aktuellt menar vi dock
            att det är väsentligt att alla kort läggs på bordet, och vi har
            stora förväntningar på den utredning som pågår.
          </p>
        </div>
        <div type="motSignatures">
          <list>
            <item xml:id="i-LjsKM43jhXQGP6ctE6DnWs" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-2245Gj5o3o3fuHn7Av2vBp" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-4FVxdft7wuL9c6k3ESmLn6" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-UhrQhp1DDiL5MmFuRNaccD" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-Wb6dSMkHkuKom3wVkQ4Rq3" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-EgMhpRCSizgZENkNypznae" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-7EGG4XDyS2sFsWqS9hhAzW" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-2qxDFcNATWDaKDteZ6eqEH" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
