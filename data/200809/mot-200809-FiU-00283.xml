<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FiU-00283">
  <teiHeader>
    <fileDesc>
      <titleStmt>
        <title>EU-medlemskapets kostnader</title>
        <author corresp="i-Q6UywURdDfH4kXfTm7hwEb i-9x2nw6aosA3pyEJfJTc1eD">av Max Andersson och Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU-medlemskapets kostnader</title>
          <idno type="rdwebb">GW02Fi283</idno>
          <rs type="number">Fi283</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GW02Fi283/text</ref>
          <ref type="dokument_url_html">http://data.riksdagen.se/dokument/GW02Fi283</ref>
          <ref type="dokumentstatus_url_xml">http://data.riksdagen.se/dokumentstatus/GW02Fi283</ref>
          <ref type="doc">http://data.riksdagen.se/fil/B6F4615B-DB9F-4491-8E9C-6307348E4623</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-95cayNzivHPRWop93VxUeJ" type="signed"/>
        <correspContext corresp="i-95cayNzivHPRWop93VxUeJ">
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-Y5xMYksd2dXeKbkHmnn648" type="numbering">
          <date when="2008-10-08"/>
        </correspAction>
        <correspAction xml:id="i-3EjHqk3oz5vSD9Bjy3Bodw" type="submission">
          <date when="2008-10-07"/>
        </correspAction>
        <correspAction xml:id="i-X5hpVJ5vnhhjHjUrxDCAJh" type="transfer">
          <date when="2008-10-06"/>
        </correspAction>
        <correspAction xml:id="i-UUderC9JZqhdbV6pXvWo2t" type="assigned"/>
        <correspContext corresp="i-UUderC9JZqhdbV6pXvWo2t">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JZpWjWiSb81PLnfK5WJqgu" type="motBody">
        <div xml:id="i-H3h5WPvzhXN42ATdaRMjpK" type="motProposal" subtype="förslag">
          <head xml:id="i-48HMqxuNpU8vTshhCu2FDM">
            Förslag till riksdagsbeslut
          </head>
          <p xml:id="i-Thq3ui7aGYNFFTbbAwXkFs">
            Riksdagen tillkännager för regeringen som sin mening vad som
            anförs i motionen om en utredning av EU-medlemskapets totala kostnader.
          </p>
        </div>
        <div xml:id="i-KsLAoG8AWvNBae4KhCTkuq" type="motContent">
          <head xml:id="i-ShSDcXMND6Gi8W8aBScymz" type="h1">
            Motivering
          </head>
          <p xml:id="i-XNpETqV84hn21RVoMgK7CB">
            Sverige har varit med i EU sedan den 1 januari 1995. Det börjar
            därför bli hög tid att göra en seriös utvärdering av EU-medlemskapets
            totala kostnader. Kostnaderna är nämligen mer betydande än vad
            man kan tro. Till att börja med har vi den årliga medlemsavgiften
            som år 2008 uppgår till drygt 29 000 miljoner kronor.
          </p>
          <p xml:id="i-SEJvBZA8C3HiEaf2dxuJgd">
            Till medlemsavgiften måste också läggas kostnaderna för att vi
            tvingades återreglera och byråkratisera jordbruket, kostnaderna
            för en misskött fiskepolitik och de kostnader svenska kommuner
            och landsting har tagit i medfinansiering för EU:s hårt kritiserade
            regionalpolitik. EU har också en protektionistisk handelspolitik
            som tvingat på oss tullar för vissa varor som tillverkas i tredje
            världen samt försvårar för dessa länder att exportera varor till
            oss. Man får inte heller glömma bort de ökade kostnaderna för
            drog- och alkoholmissbruk som drabbat Sverige sedan vi monterade
            ner viktiga delar av gräns­kontrollen och höjde införselkvoterna.
          </p>
          <p xml:id="i-QniCvziSvodu938cPVEGqW">
            EU-anslutningen har också medfört att flexibiliteten i det politiska
            systemet har minskat. Goda idéer som annars skulle ha genomförts
            till nytta för samhället har stoppats i företag, kommuner, landsting
            och riksdag därför att de varit i strid med någon av det stora
            antalet EU-regler. Det finns också politiska förslag som stoppats
            redan på grund av misstanken att de kanske skulle strida mot EU-lagstiftningen,
            utan att man vågat pröva hur det förhåller sig. Detta är naturligtvis
            kostnader som är svåra att uppskatta.
          </p>
          <p xml:id="i-3chrDXrJUiQmd6nbDfx5EQ">
            EU-medlemskapet har också bidragit till att byråkratisera Sverige
            ytterligare. Olika EU-regler har orsakat stora kostnader genom
            att vara problematiska att tillämpa. Det är inte bara tillämpningen
            av reglerna som kostar. Det kostar även att implementera, ha personal
            som är särskilt avdelad för att följa utvecklingen på EU-fronten
            och att tid efter annan rådfråga jurister på grund av EG-rätten.
          </p>
          <p xml:id="i-GKRpVfrtUVkPoommomQbPf">
            Kostnaderna för det byråkratiska krånglet som EG-rätten orsakar
            i företagsvärlden är även de betydande, och på detta område har
            en del beräkningar gjorts. EU-kommissionären Günther Verheugen
            hävdar till exempel att företagen inom EU årligen drabbas av administrativa
            kostnader på grund av EG-rätten som uppgår till 600 miljarder
            euro. Det motsvarar ungefär dubbla Sveriges BNP. I den summan
            ingår visserligen även kostnader för att följa regler som medlemsstaterna
            har lagt på direktiven när man utformar den nationella lagstiftningen
            (s.k. goldplating), men kostnaderna för att följa reglerna är
            å andra sidan inte inräknade. Nu har ju Verheugen visserligen
            en politisk agenda som han försöker gynna genom att gå ut med
            dessa siffror, så man bör inte ta detta som den slutgiltiga sanningen,
            men frågan förtjänar onekligen ett vidare studium.
          </p>
          <p xml:id="i-J3893Lp89XnPqEQyWnFmp8">
            EU-medlemskapet har inte bara medfört nackdelar, och en utredning
            om de totala kostnaderna som enbart ser till minusposterna skulle
            ju vara onödigt ensidig. Om utredningen ska ha något värde måste
            man även undersöka och kvantifiera de positiva effekterna av EU-medlemskapet.
            Mycket tyder dock på att de positiva effekterna är betydligt mindre
            än EU-medlemskapets totala kostnader.
          </p>
          <p xml:id="i-QRGX2RXkVZzNnvLwVVq2FQ">
            Men de flesta av de ekonomiska fördelar som brukar framhållas
            är antingen av tveksamt värde, som till exempel att vi får tillbaka
            en del av vår medlemsavgift genom regionalpolitiskt stöd, eller
            också så skulle det vara lätt att få tillgång till fördelarna
            genom någon form av samarbetsavtal ifall Sverige väljer att lämna
            EU. Ett land behöver ju till exempel inte vara medlem i EU för
            att kunna vara med i dess program för studentutbyten. När det
            gäller frihandel med EU och tillgången till den inre marknaden
            som är den ekonomiska fördel som oftast framhålls kan den uppnås
            genom någon form av frihandelsavtal. Norge och Island är medlemmar
            i EES och får del av den inre marknaden på den vägen. Schweiz
            har valt en annan väg som grundar sig på en uppsättning frihandels-
            och samarbetsavtal.
          </p>
          <p xml:id="i-3FctL4PMEkFQyNi6p9rB3i">
            En utredning om EU-medlemskapets kostnader, där man ser till
            både för- och nackdelar, bör lämpligen ha både EES-spåret och
            den schweiziska vägen som jämförelsealternativ. Vissa kostnader
            kan variera mellan de två alternativen.
          </p>
          <p xml:id="i-8srNyJvaEXv9C5hSqQ1CTo">
            Oavsett vilken inställning man har till det svenska EU-medlemskapet
            så finns det ändå ett allmänt intresse av att siffrorna kommer
            på bordet. Även de som stöder EU-medlemskapet borde kunna stödja
            förslaget om en utredning eftersom även varma EU-anhängare kan
            vilja hålla nere de indirekta kostnaderna.
          </p>
          <p xml:id="i-Q5SCN5PucSh2bXiGEYHKKg">
            När utskottet behandlade vår motion förra året anfördes det som
            ett huvudsakligt skäl att avstyrka en utredning med att majoriteten
            anser att EU-medlemskapets för- och nackdelar inte låter sig fångas
            i en kvantitativ analys och anser liksom tidigare att det i praktiken
            är ogörligt att på ett rättvisande sätt beräkna de ekonomiska
            effekterna av Sveriges tillgång till den inre marknaden och dessutom
            väga in vår politiska möjlighet att påverka EU.
          </p>
          <p xml:id="i-R8kU1CGDn9VFNCMCV6Cwg4">
            Vi vill börja med att påpeka att både Schweiz och EES-länderna
            har tillgång till den inre marknaden och att skillnaden gentemot
            Sverige på det området är ganska liten. Det är säkert så att en
            utredning skulle behöva anstränga sig för att hitta metoder att
            uppskatta storleken på vissa av de positiva ekonomiska effekterna
            av EU-medlemskapet, men det har också till stor del att göra med
            att de rimligen är ganska små. Ju större en effekt är, desto lättare
            torde den vara att hitta. Att en utredning av en viktig fråga
            kommer att stå inför metodologiska problem är dock inget gott
            skäl att avstyrka en utredning. Risken att en utredning skulle
            komma fram till politiskt obekväma slutsatser är inte heller ett
            gott skäl att motsätta sig att fakta kommer på bordet.
          </p>
          <p xml:id="i-X9u7FEcLCi4kfTmGkwENGa">
            Sedan Sverige blev medlem i EU har det kostat oss hundratals
            miljarder enbart i medlemsavgift. Det är troligt att detta enbart
            är den mindre delen av EU-medlemskapets kostnader. Det behövs
            en ordentlig utredning.
          </p>
        </div>
        <div xml:id="i-RNMhmAEMPNpa3Jf457weoM" type="signatureBlock">
          <list xml:id="i-BTkhkR313iBTY9b7XUF6x2">
            <item xml:id="i-yYrpJXKJrbxAWJgk1apz8" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-T6FZHyyQLJA43u8GYVsfCq" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
