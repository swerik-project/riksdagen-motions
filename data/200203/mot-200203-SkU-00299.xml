<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SkU-00299">
  <teiHeader>
    <fileDesc>
      <titleStmt>
        <title>Avragsrätt för kultursponsring</title>
        <author corresp="i-T2aXcsQqA9hkUFtCcU4AeQ">av Henrik S Järrel (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avragsrätt för kultursponsring</title>
          <idno type="rdwebb">GQ02Sk299</idno>
          <rs type="number">Sk299</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GQ02Sk299/text</ref>
          <ref type="dokument_url_html">http://data.riksdagen.se/dokument/GQ02Sk299</ref>
          <ref type="dokumentstatus_url_xml">http://data.riksdagen.se/dokumentstatus/GQ02Sk299</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-T2aXcsQqA9hkUFtCcU4AeQ</idno>
            <name>Henrik S Järrel</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Utb1b57fEWMAzvV8qt2SZC" type="signed"/>
        <correspContext corresp="i-Utb1b57fEWMAzvV8qt2SZC">
          <note type="signatory" corresp="i-T2aXcsQqA9hkUFtCcU4AeQ"/>
        </correspContext>
        <correspAction xml:id="i-WCGynrcyPLoHwAv8uLfrhE" type="referral">
          <date when="2002-10-30"/>
        </correspAction>
        <correspAction xml:id="i-6b1Hn4NFKEJMjGEvpG3Kfd" type="dismissal">
          <date when="2002-10-30"/>
        </correspAction>
        <correspAction xml:id="i-79uSqznVUcnxNA8h9FN86D" type="submission">
          <date when="2002-10-23"/>
        </correspAction>
        <correspAction xml:id="i-9G1knC5aZiNrzn2MHnxJAh" type="assigned"/>
        <correspContext corresp="i-9G1knC5aZiNrzn2MHnxJAh">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Sk_0299/mot_200203_Sk_0299-0001.pdf"/>
      <div xml:id="i-KV38FdmM2NStsGNX52s78y" type="motHeader">
        <div xml:id="i-Jkh2HkATn2XpAdjUGMzBqX" type="motTitle"/>
        <div xml:id="i-DgfniFUhD5Rtwi3FCCwwr5" type="motSubmissionInfo"/>
      </div>
      <div xml:id="i-RHU3iU9uvW4EPXXnQ4oMb9" type="motBody">
        <div xml:id="i-VczM1MzEVeWR58gQqHPYfc">
          <p xml:id="i-GQdUZQMFsrgZqM2HmwiFjW">
            2002/03 mnr: Sk299 pnr: m1326
          </p>
          <p xml:id="i-9jYQJeVahsUy1p3X4wPta9">
            Motion till riksdagen [XXL 2002/03:Sk299 ki
          </p>
          <p xml:id="i-94Zfpz7GEz4yaT46msdd6G">
            av Henrik S Järrel (m) MOT. 2002/03
          </p>
          <p xml:id="i-4zYD9HNpVhpkzKRJ8sbNeQ">
            Avdragsrätt för kultursponsring
          </p>
          <p xml:id="i-5qsatYNhjYEXGmHqfRWErR">
            Förslag till riksdagsbeslut
          </p>
          <p xml:id="i-HxjawDVgsZ4yt9mcBtxEdr">
            Riksdagen tillkännager för regeringen som sin mening vad i motionen
            anförs om avdragsrätt för kultursponsring gällande juridisk person.
          </p>
          <p xml:id="i-U71W43UNE9yczFxYmhX5om">
            Motivering
          </p>
          <p xml:id="i-FbYv12onjK4eu7NkRaxERn">
            Kultur är en förutsättning för ett civiliserat samhälle och en
            källa till kreativ inspiration och utveckling, en oas för sinnenas
            och själens rekreation. Det är svårt att kvalitetsbedöma kultur.
            Därtill är smaken ofta alltför subjektiv. Därför är det varje
            civiliserat samhälles uppgift att värna den kulturella mångfalden.
            Vikten av att vårda vårt kulturarv måste förenas med goda förutsättningar
            för kulturellt nyskapande och okonventionellt sökande. I det nya,
            excellenta och radikala, ligger framtidens utmaningar. Här formas
            den nya tidens ideal, motsatser och relationer. Det är en viktig
            uppgift för politiken att skapa ett klimat där kultur kan och
            får växa. Det är också kulturens roll att ifrågasätta samhället
            i vilket den verkar. Kultur skall utmana och pröva gängse sanningar.
            Genom historien har kulturen haft en betydelsefull roll i utvecklandet
            av och kampen för mänskliga rättigheter och demokrati. Konst,
            teater och musik har varit kraftfulla politiska instrument som
            kunnat användas även i diktaturer där normala demokratiska uttryckssätt
            varit förbjudna. Samtidigt finns det förstås exempel på det motsatta,
            när kulturen spelat ondskan i händerna och använts för att försköna,
            förklara och dupera fram det vedervärdiga. Totalitära stater har
            alltid varit snabba att försöka få total kontroll över kulturen,
            dels därför att de vetat om dess kraft och fruktat den, dels därför
            att de är beroende av kulturen för att uppnå den fullkomliga idéhegemoni
            de eftersträvat. Det är viktigt att kulturen står fri. En fri
            kultur är en garant mot det totalitära.
          </p>
          <pb facs="riksdagen-motions-pdf/data/200203/mot_200203_Sk_0299/mot_200203_Sk_0299-0002.pdf"/>
          <p xml:id="i-7CiM7ZJJftSyxkoPffYMp3">
            2002/03:Sk299
          </p>
          <p xml:id="i-6oFGUAaRc9iGo5tnPixZ79">
            I Sverige föreligger knappast några sådana risker även om merparten
            av kulturlivet finansieras med offentliga medel. Det finns dock
            flera fördelar att uppnå med ett kulturliv som står friare från
            offentligt inflytande. För det första stimulerar ett friare och
            mer varierat kulturutbud mångfalden och den konstnärliga kvaliteten.
            Det är sällan bra för någon verksamhet att bara vara beroende
            av en finansiär. Därför borde fler aktörer uppmuntras att satsa
            inom kultursektorn för att trygga den kulturella mångfalden. Häri
            ligger ett egenvärde. För det andra finns det inbyggda problem
            med offentlig finansiering som är svåra att bortse från. Skatt
            är till sist medel som avtvingas medborgarna. Förutsatt att en
            målsättning med politiken är att sänka skattetrycket måste alternativa
            finansieringsformer i högre grad få samsas sida vid sida med det
            som idag enbart finansieras med offentliga skattemedel. Kultur
            har inte samma förutsättningar som näringsverksamhet eller idrott.
            Skillnaden är att kulturen har svårt att finna samma ekonomiska
            avsättningsmöjligheter. Det är ytterst lite av den kultur som
            skapas i dag som bär sig själv ekonomiskt. Förklaringen går att
            finna i kulturens väsen. Mycket kultur är avant garde och skapas
            inte för att attrahera samtiden. Det gör att marknaden för dagens
            kultur i flera fall först kommer att finnas i framtiden. Det här
            är kulturens historiska dilemma. Den missförstådde konstnären
            som bara lyckas sälja en enda tavla — som dessutom kanske mer
            köps av medkänsla än av äkta gillande — och skär sig i örat av
            missmod. Samma konstnärs verk ropas 100 år senare ut på världens
            exklusivaste auktioner för mångmiljonbelopp. Eller organisten
            i Leipzig som lever en undanskymd tillvaro och komponerar tusentals
            verk och dör okänd. Några sekel senare betraktas han som den främste
            i sitt skrå. Om kultur inte i alla tider varit beskyddad av stater
            eller mecenater skulle vi förmodligen gått miste om några av mänsklighetens
            största mästerverk. Däremot är det långt ifrån givet att staten
            lyckas tillvarata all kultur. Staten kan underlätta för avantgardismen
            men det krävs inte sällan mecenater för att kulturen verkligen
            skall få en chans att blomstra. Från företagshåll uttrycks ofta
            önskemål om att sponsra kultur, precis som många företag finansierar
            idrott i olika former. Ett viktigt hinder för utveckling av kultursponsring
            är de skatteregler som f n gäller. Ett företag har rätt att dra
            av kostnader för sponsring av idrott men inte för sponsring av
            kultur. Samma sak gäller inköp av kultur till företaget. Det är
            möjligt att dra av ett nytt skrivbord till kontoret men inte en
            ny tavla. Genom att förtydliga dessa regler och möjliggöra avdragsrätt
            vid kultursponsring och kulturinköp kan man nog förutse en ökning
            av t ex privata företags finansiering av olika kulturyttringar.
          </p>
          <p xml:id="i-TQR4W9wa2iAXMPp8VmpZgP" type="date">
            Stockholm den 21 oktober 2002
          </p>
          <div xml:id="i-UephoCUym6GqLPDEvt6RFr" type="signatureBlock">
            <p xml:id="i-WyR4WKJHcXHheDPiHWe9wf" who="i-T2aXcsQqA9hkUFtCcU4AeQ" type="signature">
              Henrik S Järrel (m)
            </p>
          </div>
        </div>
      </div>
    </body>
  </text>
</TEI>
