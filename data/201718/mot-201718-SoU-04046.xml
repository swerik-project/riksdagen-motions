<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04046">
  <teiHeader>
    <fileDesc>
      <titleStmt>
        <title>med anledning av prop. 2017/18:169 Stärkt rättssäkerhet vid genomförande av särskilda befogenheter på särskilda ungdomshem och LVM-hem</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4046 av Maj Karlsson m.fl. (V)</title>
          <idno type="rdwebb">H5024046</idno>
          <rs type="number">4046</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024046/text</ref>
          <ref type="dokument_url_html">http://data.riksdagen.se/dokument/H5024046</ref>
          <ref type="dokumentstatus_url_xml">http://data.riksdagen.se/dokumentstatus/H5024046</ref>
          <ref type="docx">http://data.riksdagen.se/fil/301FA307-4EBA-4643-A1B6-37A2E7233C0D</ref>
          <ref type="pdf">http://data.riksdagen.se/fil/692079E8-1A29-4A01-971C-00896A51CB35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-YXoWnRSqCZXZVAFJDK3Ki2</idno>
            <name>Hamza Demir</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DF57BVzWfUxEHAPSdMwWmR" type="basedOn"/>
        <correspContext corresp="i-DF57BVzWfUxEHAPSdMwWmR">
          <ref>Proposition 2017/18:169</ref>
        </correspContext>
        <correspAction xml:id="i-NRDAvz5iJdjfgXSLgMex2Y" type="signed"/>
        <correspContext corresp="i-NRDAvz5iJdjfgXSLgMex2Y">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-YXoWnRSqCZXZVAFJDK3Ki2"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-McqVbGmpXtx2MeoFJexS3K" type="submitted">
          <date when="2018-04-03"/>
          <time when="14:30:57"/>
        </correspAction>
        <correspAction xml:id="i-RzvoQCsWp8VAUXBYMBBwej" type="reviewed">
          <date when="2018-04-05"/>
          <time when="15:00:17"/>
        </correspAction>
        <correspAction xml:id="i-Dy48uNyQ2JJjVb9qkNZBMq" type="dismissed">
          <date when="2018-04-10"/>
        </correspAction>
        <correspAction xml:id="i-GWo84tNFTzvgWgwYCrLgUy" type="referred">
          <date when="2018-04-11"/>
        </correspAction>
        <correspAction xml:id="i-G1D5Fx8paZRpN6NxSKdvo6" type="assigned">
          <date when="2018-05-23"/>
          <time when="17:19:52"/>
        </correspAction>
        <correspContext corresp="i-G1D5Fx8paZRpN6NxSKdvo6">
          <ref type="assignedTo">Socialutskottet</ref>
        </correspContext>
        <correspAction xml:id="i-3QrKQ1A7k8JFEKv8iMFiqg" type="behandlas_i"/>
        <correspContext corresp="i-3QrKQ1A7k8JFEKv8iMFiqg">
          <ref type="uppgift">2017/18:SoU30</ref>
          <ref type="ref_dok_id">H501SoU30</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU30</ref>
          <ref type="ref_dok_titel">Stärkt rättssäkerhet vid genomförande av särskilda befogenheter på särskilda ungdomshem och LVM-hem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4046 av Maj Karlsson m.fl. (V)
          med anledning av prop. 2017/18:169 Stärkt rättssäkerhet vid genomförande
          av särskilda befogenheter på särskilda ungdomshem och LVM-hem
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NFLAugJvNWDt9vFJcdnwvt">
            Förslag till riksdagsbeslut
          </head>
          <list style="ol">
            <item xml:id="i-Db1E7SpHatDT95XKxzMXLG">
              Riksdagen ställer sig bakom det som anförs i motionen om att
              det bör utredas hur tillsynen och uppföljningen av ungdomshem
              och LVM-hem kan förbättras och tillkännager detta för regeringen.
            </item>
            <item xml:id="i-9bGCfdugBNt4MqY3ChnomD">
              Riksdagen ställer sig bakom det som anförs i motionen om att
              möjligheten till vård i enskildhet ska begränsas till 30 dagar
              och tillkännager detta för regeringen.
            </item>
            <item xml:id="i-RDiJBrAWyFvqttkL4mxrB7">
              Riksdagen ställer sig bakom det som anförs i motionen om att
              möjligheten till åtgärden avskiljning bör avskaffas och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-EmmakBJX8omfHiz7DFCCao" type="h1">
            Inledning
          </head>
          <p xml:id="i-D7QqfB39jT9ob3T5xXLVZE">
            Vänsterpartiet välkomnar att regeringen i och med proposition
            2017/18:169 Stärkt rättssäkerhet vid genomförande av särskilda
            befogenheter på särskilda ungdomshem och LVM-hem anlägger ett
            delvis nytt sätt att se på de barn och unga som befinner sig på
            någon av dessa institutioner och är föremål för någon av dessa
            åtgärder. Det är angeläget att mer noggrant reglera de befogenheter
            och åtgärder som tillåts på särskilda ungdomshem och LVM-hem.
            I och med propositionen tas viktiga steg för att tillvarata barns
            och ungas rättigheter på ett sätt som Vänsterpartiet länge efterfrågat.
            Vi i Vänsterpartiet, liksom många av de som inkommit med remissvar,
            är i grunden alltså positiva till flertalet av de nya ingångarna
            och de regleringar som föreslås i propositionen.
          </p>
          <p xml:id="i-75vBUtAk85Lvjpk8wZ3hCN">
            Ett omhändertagande av barn/unga är alltid ett stort ingrepp
            i den enskildes och familjens liv, varför förfarandet i väldigt
            hög utsträckning måste präglas av rättssäkerhet, trygghet och
            reella möjligheter till god vård av hög kvalitet. För Vänsterpartiet
            är rättighetsperspektivet centralt. Barns rättigheter, och alla
            barns lika rättigheter, måste värnas. Att ta beslut om att omhänderta
            ett barn är en av de mest ingripande åtgärder samhället kan göra.
            Separationer mellan barn och föräldrar har generellt allvarliga
            konsekvenser. Barnkonventionen ställer stränga krav på staten
            att behandla barn som är omhändertagna eller placerade i samhällsvård
            på ett sätt som främjar barnens känsla för värdighet och värde.
            Institutionsplacerade barn och ungdomar är en utsatt samhällsgrupp
            som ofta vårdas mot sin vilja genom det offentligas maktutövning.
            Det handlar om krav på delaktighet, rättssäkerhet, integritetsskydd
            och barnets bästa – principer som är skyddade i svensk grundlag
            och i internationell rätt. Socialtjänsten måste som samordnare
            av samhällets insatser för barn och unga som utsatts för våld
            och övergrepp vara mer känd, synlig och tillgänglig för barnen.
          </p>
          <p xml:id="i-7f2qTqcBipNNGBEAmZVnUn">
            De barn som omhändertas och placeras på institution eller i familjehem
            står under samhällets beskydd och ska ha bästa möjliga stöd för
            att få ett tryggt fungerande liv. De har rätt till en bra skolgång,
            till god hälsa och den hälso- och sjukvård de behöver. Deras rättigheter
            enligt barnkonventionen ska respekteras, och de ska känna till
            vilka rättigheter de har. De ska kunna ha kontakt med för dem
            viktiga personer som föräldrar, syskon, släkt och kamrater om
            det inte finns något beslut om annat. De ska förstå varför de
            omhändertagits och vara delaktiga i beslut. De ska ha en egen
            socialsekreterare som de kan kontakta och som besöker dem regelbundet
            och som de tillåts tala med i enrum.
          </p>
          <p xml:id="i-XgBKSr55eyrHEbTjivm1q">
            Vänsterpartiet redogör nedan för de kompletterande förändringar
            som vi skulle vilja se beträffande särskilda befogenheter på särskilda
            ungdomshem och LVM-hem.
          </p>
          <head xml:id="i-F8j6mNkZBaRpF47Kg23H9U" type="h1">
            Tillsyn
          </head>
          <p xml:id="i-8LR9fwQfj8WmPXqGcU6kE6">
            Det är viktigt att människor i allmänhet och barn/unga i synnerhet
            har någonstans att vända sig om de blivit felbehandlade av myndighetsutövande
            instanser som socialtjänsten. Det är några av de mest utsatta
            grupperna i samhället som har kontakt med socialtjänsten och det
            är viktigt att det finns en fungerande tillsyn. För ett antal
            år sedan övergick tillsynen av socialtjänsten, från Socialstyrelsen
            till Inspektionen för vård och omsorg (IVO). Dit kan alla vända
            sig som har klagomål på såväl myndighetsutövningen som enskilda
            verksamheter. Myndigheten har också tillsynsansvar för verksamheter
            som t.ex. HVB-hem, äldreboenden och missbruksvård. För barn finns
            det inte någonstans att vända sig för att klaga. Det är viktigt
            att det finns en väl fungerande tillsyn av särskilda ungdomshem
            och LVM-hem. Det bör därför utredas hur tillsynen och uppföljningen
            av dessa kan förbättras. Detta bör riksdagen ställa sig bakom
            och ge regeringen till känna.
          </p>
          <head xml:id="i-QFFqnnWDLDapGXKKwtZkjP" type="h1">
            Vård i enskildhet
          </head>
          <p xml:id="i-GGYEBVqXDbAJuHXnWxVPc1">
            Regeringen föreslår att s.k. vård i enskildhet ska beredas den
            enskilde oavsett om han eller hon vistas på en låsbar eller öppen
            enhet. Vård i enskildhet innebär att den unge vårdas utan möjlighet
            att fritt träffa övriga intagna. Detta ska kunna ske under två
            månader. Dock finns det möjlighet att efter prövning förlänga
            vården i enskildhet. Vänsterpartiet är skeptiskt till att möjligheten
            till vård i enskildhet ges under så lång tid. Vänsterpartiet instämmer
            i Barnombudsmannens kritik av förslaget:
          </p>
          <p xml:id="i-5oMaRCho7tLBnBauU31kCF">
            En förutsättning för att det ska vara acceptabelt är dock att
            det tydligt framgår av lagstiftningen att vård i avskildhet inte
            får innebära isolering eller avskiljning.
          </p>
          <p xml:id="i-SMNVFaEF6UuJV6YZbUjpRj">
            Det finns tyvärr exempel på barn och unga som vårdats på detta
            sätt under lång tid, vilket Vänsterpartiet starkt motsätter sig.
            De senaste åren har alarmerande fakta uppdagats vid granskningar
            av vissa ungdomshem. Barn har varit avskilda från andra ungdomar
            i flera år utifrån bestämmelsen, som använts på felaktiga och
            godtyckliga grunder. Ungdomshemmen har upprepade gånger också
            fått kritik angående isolering. Isoleringsceller får bara användas
            i extrema undantagsfall och aldrig som bestraffning. Det har gjorts
            flera granskningar som visar att isolering använts på helt felaktiga
            grunder. Det ledde till att Statens institutionsstyrelse (Sis)
            för ett antal år sedan ändrade rutinerna och lovade bättring.
            Men fortfarande kan barn och unga bli isolerade utan att det finns
            lagligt stöd för det. Motiveringar kan vara att det råder platsbrist
            eller att ungdomarna inte gör som de är tillsagda och gör motstånd
            när personalen försöker tvinga dem. Både Justitieombudsmannen
            och Inspektionen för vård och omsorg har tidigare kritiserat Statens
            institutionsstyrelse för att personal tvingar ungdomarna att vara
            på sina rum utan lagligt stöd. Ändå finns det många exempel på
            att barn isoleras efter att ha vägrat gå in på sina rum. Detta
            är oacceptabelt, och Sis egen kartläggning av vård i enskildhet
            visar att de unga själva upplevde att de inte fått en tydlig beskrivning
            av vilken vård de ansågs vara i behov av och på vilket sätt den
            skulle bedrivas. Att som regeringen föreslår endast lägga till
            skrivningar om att vården ska vara ”individuellt anpassad” räcker
            dessvärre inte. För Vänsterpartiet är också tidsaspekten avgörande
            och att maxtiden för vård i enskildhet ska vara två månader kan
            inte anses stämma överens med målen för en rättssäker och trygg
            tillvaro för unga på särskilda ungdomshem.
          </p>
          <p xml:id="i-Qhk1WGKqrG88LguSpVzvuY">
            Mot bakgrund av detta ska möjligheten till vård i enskildhet
            begränsas till trettio dagar. Detta bör riksdagen ställa sig bakom
            och ge regeringen till känna.
          </p>
          <head xml:id="i-YBNEGJnvjdms6iRDaGm1ar" type="h1">
            Avskiljning
          </head>
          <p xml:id="i-FsZJuSAdbnQLEPLrpcKao5">
            Regeringen föreslår att bestämmelsen om möjlighet till s.k. avskildhet
            ska kortas från nuvarande 24 timmar till 4 timmar. Det innebär
            förvisso att den tid som det ska vara möjligt att avskilja den
            unge minskas, men såväl Barnombudsmannen som Rädda Barnen skulle
            hellre se ett avskaffande av metoden, vilket Vänsterpartiet instämmer
            i. Vidare föreslås att beslut om avskiljning ska gå att överklaga
            till Förvaltningsrätten och att beslutet ska rapporteras till
            IVO. Utredningen föreslår även att Sis ska få i uppdrag att särskilt
            rapportera användningen av avskiljning årligen under en treårsperiod.
            Sverige har redan fått kritik från inte mindre än två internationella
            expertkommittéer för detta förfarande. Både FN:s barnrättskommitté
            och FN:s kommitté mot tortyr kritiserade under år 2014 och 2015
            Sverige för att den svenska lagstiftningen över huvud taget tillåter
            att barn/unga isoleras och hålls avskilda på bl.a. ungdomshem.
            Därför är det anmärkningsvärt att regeringen ändå framhärdar med
            bibehållen möjlighet till avskiljning, förvisso dock under kortare
            tid. Avskiljning är en väldigt allvarlig åtgärd som gör redan
            utsatta barn och unga än mer utsatta. Både Barnombudsmannen, Rädda
            Barnen och Unicef avstyrker förslaget. Vänsterpartiet instämmer
            i remissinstansernas kritik. Bland annat skriver Barnombudsmannen:
          </p>
          <p xml:id="i-XDSzBLbh6WvzEQwXfcFFiT">
            Även om förslagen om inskränkningar i möjligheten att avskilja
            barn visserligen innebär steg i rätt riktning är de långt ifrån
            tillräckliga för att Sverige ska anses kunna leva upp till det
            skydd för barnets rättigheter som både barnkonventionen och FN:s
            konvention mot tortyr och annan grym, omänsklig eller förnedrande
            behandling ger barn.
          </p>
          <head xml:id="i-Ahcr4HNvh3B6rgwQD6X8re" type="h1">
            Vidare skriver BO att:
          </head>
          <p xml:id="i-CSb1MpjppkmGzeAXZUAtML">
            Barnombudsmannen anser att det är tydligt att användningen av
            isolering och avskiljning av barn och unga står i strid med barnkonventionen
            och tortyrkonventionen. Vi kan därför inte acceptera ett förslag
            som innebär att Sverige inte säkerställer barns mänskliga rättigheter
            såsom de har tolkats av FN:s barnrättskommitté samt FN:s kommitté
            mot tortyr. Sverige har ratificerat dessa konventioner och har
            ett ansvar att säkerställa de rättigheter som konventionerna ger
            barn och unga. Att det i dag skulle saknas kompetens eller metoder
            för att bedriva statlig ungdomsvård utan att använda en åtgärd
            som avskiljning är inte ett acceptabelt argument. För att säkerställa
            barns rättigheter krävs i stället att staten tar ansvar för att
            den statliga ungdomsvården har de resurser och den kompetens som
            krävs för att vården kan genomföras på ett sätt som upprätthåller
            respekten för barnets mänskliga rättigheter samt utbildar personal
            i att använda metoder som står i överensstämmelse med barns mänskliga
            rättigheter.
          </p>
          <p xml:id="i-6P45EMR37t8RBxfbAAjKWF">
            Så länge avskiljningar finns som en möjlig åtgärd kommer den
            tvångsåtgärden att användas och incitamenten för att i grunden
            se över den statliga ungdomsvården blir inte tillräckligt starka.
            De senaste årens statistik över antalet avskiljningar visar med
            eftertryck hur viktigt det är att frågan om mänskliga rättigheter
            ständigt är i fokus i en sluten miljö där insynen är begränsad.
          </p>
          <p xml:id="i-BRDELqvpWQh2p5ZXLSRy5D">
            Vänsterpartiet instämmer till fullo i den kritiken och menar
            att möjligheten till avskiljning inte bör finnas. Det är anmärkningsvärt
            att regeringen väljer att gå vidare med det här förslaget samtidigt
            som proposition 2017/18:186 Inkorporering av FN:s konvention om
            barnets rättigheter lagts på riksdagens bord eftersom det inte
            bör finnas några tveksamheter kring vilken lagstiftning som är
            gällande och avskiljning kan inte anses vara förenlig med FN:s
            barnkonvention. Mot bakgrund av detta bör möjligheten till åtgärden
            avskiljning avskaffas. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-KBu6RbCLFaUixNd6scpJec">
              Maj Karlsson (V)
            </item>
            <item xml:id="i-3KB8AaP2FnY2gUTTm68QBn">
              Nooshi Dadgostar (V)
            </item>
            <item xml:id="i-XJgf5AsteBoxp5isAXD4mf">
              Hamza Demir (V)
            </item>
            <item xml:id="i-HQDESh6irx5Au1g6XU9kYp">
              Karin Rågsjö (V)
            </item>
            <item xml:id="i-PMbppgZCBSnpnGe3wvDAh4">
              Linda Snecker (V)
            </item>
            <item xml:id="i-PAgZtYm6DTw6kUHP1rmEE9">
              Mia Sydow Mölleby (V)
            </item>
            <item xml:id="i-JysMWLhPUP4DN9VVitummA">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
