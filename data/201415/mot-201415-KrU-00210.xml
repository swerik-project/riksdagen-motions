<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KrU-00210">
  <teiHeader>
    <fileDesc>
      <titleStmt>
        <title>Nationell centrumbildning för fotografi</title>
        <author corresp="i-Ewi7Lwy3h4DBNJ2zradbNt">av Torkild Strandberg (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:210 av Torkild Strandberg (FP)</title>
          <idno type="rdwebb">H202210</idno>
          <rs type="number">210</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H202210/text</ref>
          <ref type="dokument_url_html">http://data.riksdagen.se/dokument/H202210</ref>
          <ref type="dokumentstatus_url_xml">http://data.riksdagen.se/dokumentstatus/H202210</ref>
          <ref type="docx">http://data.riksdagen.se/fil/84A276E0-4382-4621-82F1-E37E5BC9F654</ref>
          <ref type="pdf">http://data.riksdagen.se/fil/E71B5DF7-B772-4B34-91C1-AAD02CF56D63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Wim6HadYBDXNzSEqACNjeV" type="signed"/>
        <correspContext corresp="i-Wim6HadYBDXNzSEqACNjeV">
          <note type="signatory" corresp="i-Ewi7Lwy3h4DBNJ2zradbNt"/>
        </correspContext>
        <correspAction xml:id="i-SVzyktHtNbgMSdX151Duqh" type="submitted">
          <date when="2014-11-04"/>
          <time when="13:46:11"/>
        </correspAction>
        <correspAction xml:id="i-AGthpjPn3PTrgkJjqywngN" type="reviewed">
          <date when="2014-11-04"/>
          <time when="15:11:35"/>
        </correspAction>
        <correspAction xml:id="i-C5FrikQsNZV25bF3VssJq1" type="referred">
          <date when="2014-11-12"/>
        </correspAction>
        <correspAction xml:id="i-7voJJNBNjN5N3mSt3m8Lgg" type="assigned">
          <date when="2016-10-04"/>
          <time when="22:59:27"/>
        </correspAction>
        <correspContext corresp="i-7voJJNBNjN5N3mSt3m8Lgg">
          <ref type="assignedTo">Kulturutskottet</ref>
        </correspContext>
        <correspAction xml:id="i-SCGALHiu6LMmropTQcXW38" type="behandlas_i"/>
        <correspContext corresp="i-SCGALHiu6LMmropTQcXW38">
          <ref type="uppgift">2014/15:KrU10</ref>
          <ref type="ref_dok_id">H201KrU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU10</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:210 av Torkild Strandberg (FP)
          Nationell centrumbildning för fotografi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-W9AfmsqbWR8jmh94V7i9Zg">
            Förslag till riksdagsbeslut
          </head>
          <list style="ol">
            <item xml:id="i-K5Cu1DttnCdq4AFT1b5zz5">
              Riksdagen tillkännager för regeringen som sin mening vad som
              anförs i motionen om hur Region Skåne som en utveckling av kultursamverkansmodellen
              bör få i uppdrag att i samverkan med Lunds universitet och lämpliga
              statliga och regionala institutioner utreda mål, organisation
              och funktion för en nationell centrumbildning för fotografi, med
              ansvar för inventering, rådgivning och kunskapsuppbyggnad.
            </item>
          </list>
        </div>
        <div type="motContent">
          <head xml:id="i-Q5zQahgEzTLs1JDCHiKSdH" type="h1">
            Motivering
          </head>
          <p xml:id="i-3cuQtgbhRUgP7KrafYnmcm">
            Situationen för det fotografiska kulturarvet i Sverige är alarmerande.
            Som ett av få länder i Europa saknar Sverige ett nationellt mål,
            övergripande handlingsplan och samordning av de många olika aktörer
            som finns inom svensk fotografi. De ekonomiska och personella
            resurserna för att trygga detta kulturarv är dessutom helt otillräckliga.
          </p>
          <p xml:id="i-GT7NTjsewj5oY85LisVJNa">
            De nationella organen har länge nöjt sig med att konstatera att
            det i regleringsbrev, till framför allt Moderna museet, finns
            inskrivet ett ansvar för fotografi. Moderna museet själv tolkar
            dock detta som att ansvaret gäller konstfotografi och sina egna
            samlingar.
          </p>
          <p xml:id="i-K6d9RUZSF8JPaeFVMbzGgK">
            Så här har situationen sett ut i Sverige under många år. Den
            digitala utvecklingen sätter nu på många sätt ytterligare fokus
            på problematiken. Positivt på så sätt att möjligheterna för bevarande,
            lagring och tillgängliggörande blivit så mycket bättre.
          </p>
          <p xml:id="i-4HwyRtAw2bypopdg47EYfR">
            Negativt genom att det inte finns någon rutin eller tradition
            kring hur det viktiga i det enorma bildflöde vi nu ser passera
            genom samhället, skall sparas och bevaras. Ett annat fenomen är
            att stora aktörer på den internationella arenan börjat köpa upp
            viktiga bildsamlingar och i snabb takt digitaliserar och gör dem
            kommersiellt tillgängliga. Exempel på sådana aktörer är Corbis
            och Google. Risken med detta är att viktiga samlingar för vårt
            gemensamma nationella kulturarv blir uppköpta och att vi därmed
            förlorar kontrollen över dem. En sådan utveckling är inte möjlig
            att undvika, men vi bör nationellt först ha tagit ställning till
            vilka samlingar som är väsentliga för vår kultur och historia.
            De bör finnas kvar under nationell och offentlig kontroll.
          </p>
          <p xml:id="i-DLREyQxGUKbnARwPwzxZLK">
            Fotografi är ett omfattande område. Det omspänner många kultur-
            och samhällsområden – journalistik, etnologi, konst, reklam, mode,
            industri, natur etc. Mängden fotografiska bilder är också så stor
            att det är självfallet att allt inte kan eller ens bör sparas.
            Men desto viktigare är det då att det inte är slumpen som avgör
            vad som sparas. Det krävs en kunskap om vilka viktiga fotografiska
            samlingar som finns och en medveten prioritering av vilka bilder
            och bildsamlingar som det är angeläget att bevara. Nu kan vi varje
            år se att viktiga samlingar från tidningshus och enskilda fotografer
            går förlorade eftersom det inte finns någon institution som har
            resurser att behandla och bevara.
          </p>
          <p xml:id="i-RVhjjbZYqWhzaqrMwcYkcd">
            En fotografisk centrumbildning med nationellt uppdrag som kan
            driva på och samordna en kunskapsutveckling inom området, bistå
            med fotohistorisk kunskap och ge råd om arkivering av både äldre
            analog och nyare digital fotografi till de arkiv som behöver detta,
            är angeläget. Bristande arkiveringsrutiner och kommande teknikskiften
            utgör ett allvarligt hot mot de senaste årens omfattande bildproduktion.
          </p>
          <p xml:id="i-LWSWbbHCPFwYAh7KaqVexE">
            Särskild uppmärksamhet bör ägnas åt dagstidningarnas arkiv. Den
            snabbt förändrade mediebilden – och den lika snabbt förändrade
            yrkesrollen – gör att dessa går en osäker framtid till mötes.
          </p>
          <p xml:id="i-LVDqfLHeYSodRrA51eDM7W">
            En fotografisk centrumbildning kan också bistå vid förhandlingar
            med fotografer och efterlevande inför överlåtelse av arkiv och
            rättigheter och ta ansvar för akuta insatser som blir nödvändiga
            när viktiga fotohistoriska värden hotas. Centret kan också ge
            en röst i den fortsatta debatten kring svensk fotografis ”vård,
            skola och omsorg” (arkivering, utbildning och forskning).
          </p>
          <p xml:id="i-AnLmNJq4fkJ2zhiuxuavhc">
            Vårt grannland Norge har sedan en tid tagit ett sådant grepp
            om sitt fotografiska kulturarv som här föreslås. Det finns således
            närliggande modeller som erfarenheter kan hämtas ifrån.
          </p>
          <p xml:id="i-MAbdk2zNcdS8KivrYTmQ3u">
            Det som behövs i Sverige nu är inte någon stort samlat arkiv
            för det fotografiska kulturarvet. Det som görs och har gjorts
            på en stor mängd olika statliga, regionala och lokala museer och
            arkiv är bra och viktigt. Det kan och bör inte ersättas av någon
            ny central funktion, men det finns ett stort behov av en instans
            som kan ta ansvar för kunskapsuppbyggnad, överblick och samordning.
          </p>
          <p xml:id="i-QX3xRDYCBvUuhvgWw8F1mJ">
            I samband med Landskrona fotofestival arrangerades i år ett seminarium
            med bred representation från de viktigare institutionerna inom
            fotografi där situationen för kulturarvet behandlades. Samstämmigheten
            om att situationen är alarmerande är stor, men också vilja att
            hitta samverkansformer. För att detta skall vara möjligt är det
            dock en förutsättning att den statliga nivån skapar instrument
            som kan formulera mål och samordna.
          </p>
          <head xml:id="i-PfZdJo6rsS2t9jLh3fSSuE" type="h1">
            Lokalisering och uppdrag
          </head>
          <p xml:id="i-SXq1T7DdwcFxffvaZAu63s">
            Skåne vore en möjlig och lämplig lokalisering för en sådan centrumbildning.
            Här finns ett flertal starka institutioner med fotografiska samlingar
            och utställningsverksamhet. Här finns en bred kunskaps- och forskningsplattform
            genom Lunds universitets många institutioner med beröring till
            ämnet.
          </p>
          <p xml:id="i-Xh48D6YgyofKmK8pGsCW9x">
            En svensk fotohistorisk utställningen projekteras nu för invigning
            i början av 2015 – med placering på Landskrona museum, men med
            ambitionen att på sikt bli en självständig institution inom ramen
            för ”Landskrona Foto”. Utställningen kommer att bli Sveriges första
            permanenta i sitt slag och blir en nationell angelägenhet. En
            fotohistorisk centrumbildning i anslutning till en sådan utställning
            kunde bli en stimulerande miljö för forskning, symposier och utbildningar
            inom området.
          </p>
          <p xml:id="i-UBkeAkq76Nys6gg4ivtbG5">
            Kultursamverkansmodellen där regionerna utifrån sin kulturplan
            och en dialog kring regionala och nationella utvecklingsområden,
            fördelar statliga kulturanslag har varit mycket framgångsrik.
            En utveckling av denna samverkan vore om nationella uppdrag kunde
            läggas på en region, när det finns kompetens och en stark vilja
            att bidra till kulturutveckling på nationell nivå. För Sverige
            är det viktigt att den stora kompetens som finns ute i landet
            även tas tillvara för det samlade nationella uppdraget. En fotohistorisk
            centrumbildning i Skåne med nationell uppdrag, vore ett bra sådant
            exempel.
          </p>
        </div>
        <div type="motSignatures">
          <list>
            <item xml:id="i-JFrGTGhaUDeUTz5kNYWK4k" who="i-Ewi7Lwy3h4DBNJ2zradbNt">
              Torkild Strandberg (FP)
            </item>
          </list>
        </div>
      </div>
    </body>
  </text>
</TEI>
