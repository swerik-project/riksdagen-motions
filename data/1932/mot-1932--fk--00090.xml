<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--fk--00090">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__90/mot_1932__fk__90-001.pdf"/>
      <fw xml:id="i-4JZBgVHn85zbLLpQq7s7T9">
        Motioner 1 Första kammaren, Nr 90. 13
      </fw>
      <div xml:id="i-MSf4Gf9C3onRRY6BThNsgq" type="motHeader">
        <div xml:id="i-9Aq9v37ALMwessh1UAzm5v" type="motTitle"/>
        <div xml:id="i-9byaSHzXBeooNrZ3TtLvPV" type="motSubmissionInfo"/>
      </div>
      <div xml:id="i-Q2KjvGLUwN1wg3jLS1do8q" type="motBody">
        <div xml:id="i-WktCTAFejRJtH2cRpTgx4m">
          <p xml:id="i-uqyJXbLFpj1bXWtJw4zVw">
            Nr 90.
          </p>
          <p xml:id="i-9JTpkZawrouo95AtxdLiTs" type="titleString">
            Av herrar Holmgren och Bergman, om anskaffande av medel till
            de arbetslösas bispringande genom extra tobaksskatt och tullförhöjning
            på kaffe.
          </p>
          <p xml:id="i-27ytfAWtqkjDAgfnNvwgX5">
            Ett av de starkaste intryck, som årets remissdebatt efterlämnat,
            torde väl vara intrycket av arbetslöshetens hotande spöke och
            otillräckligheten hos de åtgärder, som hittills vidtagits för
            att bispringa de arbetslösa i deras ekono- miska nödläge. Svårigheten
            i att göra mer ligger väl till väsentlig grad i svårigheten att
            anskaffa de nödiga medlen utan att pålägga en betungande beskattning
            eller upptaga nya lån. Ytterligare direkt beskattning torde väl
            i närvarande situation icke vara möjligt att få riksdagens bifall
            till. En indirekt beskattning, som alltså drabbar hela befolkningen
            lika, oberoende förmögenhetsställning, är av lätt förklarliga
            skäl icke heller tilltalande. Emellertid finns det en väg, som
            tycks oss vara gångbar och det är ytterligare beskattning av sådana
            för- brukningsartiklar, som äro för folkhälsan direkt skadliga,
            och vilkas för- brukning således ur statsnyttans synpunkt är icke
            önskvärd. Att en sådan förbrukning beskattas, borde icke möta
            motstånd från något håll. De varor, som kunna föras till denna
            kategori och hos oss förbrukas, äro framför allt sprit, tobak,
            kaffe, te och choklad. Te och choklad spela ur finansiell syn-
            punt en helt ringa roll på grund av den relativt obetydliga importen
            och kunna i detta sammanhang lämnas å sido. Återstå sprit, tobak
            och kaffe. Vad spriten angår, avser finansministern att på rusdryckstitlarna
            uttaga ytterligare 22 miljoner utöver vad förut tagits. I en särskild
            motion kom- mer en av oss att föreslå ytterligare beskattning
            under dessa titlar. Vad angår tobaksvaror planeras i årets finansplan
            att på dessa varor ut- taga ytterligare 5 miljoner i skatt. Insikten
            om tobaksförbrukningens skadlighet är icke på långt när så all-
            män som insikten om spritdryckernas. Emellertid råder intet tvivel
            om, att en starkare tobaksförbrukning åstadkommer en betydande
            skadegörelse på hälsan. Hos ungdomen alstrar den nervositet, ett
            obalanserat psykiskt till- stånd, håglöshet, viljelöshet, bristande
            uthållighet. Hos medelålders och
          </p>
          <pb facs="riksdagen-motions-pdf/data/1932/mot_1932__fk__90/mot_1932__fk__90-002.pdf"/>
          <fw xml:id="i-PhwCfTyJTPzJxW6Qe9NUFo">
            14 Motioner 1 Första kammaren, Nr 90.
          </fw>
          <p xml:id="i-MVHNjVUKccVwHp27c1spCU">
            äldre ger den som bekant upphov till förtidiga skador hos hjärta
            och kärl, som leda till invalidisering i förtid av många dugande
            medborgare. Enligt vår mening ha därför statsmakterna både rätt
            och plikt att mot- arbeta tobaksförbrukningen bland annat också
            genom att fördyra varan, såsom även finansministern föreslår.
            Betydligt mera borde ändå kunna tas ut på denna titel. I vårt
            land förbrukas för närvarande t. ex. enbart av cigarretter icke
            mindre än 2 miljarder om året. En skatt på exempelvis 1 öre per
            cigarrett skulle således ge 20 miljoner vid oförminskad förbrukning.
            Ett öre per cigarrett är ingenting för den som röker ett par om
            dagen. Först för den som röker mycket, t. ex. 10 cigarretter eller
            mer om dagen, betyder det avsevärda belopp. Skulle de som röka
            så pass mycket eller mer bli hejdade i sin konsumtion genom en
            sådan skatt, är därigenom ingen skada skedd utan tvärtom. Inga
            berättigade synpunkter tala sålunda enligt vår mening emot en
            sådan ytterligare skattläggning. Vad kaffet beträffar konsumeras
            detta i Sverige i enorma kvantiteter. Sålunda importeras nu årligen
            cirka 45 miljoner kg. kaffe. Bland de 12 länder, om vilka statistisk
            årsbok för 1931 lämnar upplysning, är det endast Danmark, som
            i fråga om kaffeförbrukning kan konkurrera med Sverige, under
            det att alla övriga länder ha en mindre konsumtion, de flesta
            en be- tydligt mindre. Stora delar av befolkningen i vårt land
            förbrukar sådana kvantiteter kaffe, att det medför mycket påtagliga
            skadeverkningar på deras hälsa. Varje läkare känner till, hur
            kaffe vid starkare förbrukning gör folk magra, usla, klena, nervösa,
            dels genom sin direkta giftverkan på nervsystemet och dels genom
            att det användes som surrogat för mat. En förhöjning av kaffetullen
            med 25 öre per kilo skulle tillföra stats- kassan drygt 11 miljoner
            kronor. För en kopp kaffe behövs ungefär 5 gram bränt kaffe och
            då 1 kg. obränt kaffe motsvarar ungefär 840 gram bränt kaffe,
            gå cirka 165 koppar kaffe på ett kilo obränt kaffe. Detta be-
            tyder en ökning i priset på en kopp kaffe av 0,15 öre eller mindre
            än !/6 öre per kopp, om ovannämnda tullförhöjning skulle ske.
            En sådan pris- stegring är tydligen likgiltig för andra än dem,
            som dricka kaffe i så stora kvantiteter, att det är för deras
            hälsa olämpligt eller ödeläggande. Höjningar av kaffetullen ha
            aldrig varit populära. Vid föregående till- fällen, då på senare
            år sådana höjningar varit på tal, ha såväl de folkfri- sinnade
            som socialdemokrater varit emot en dylik höjning. Måhända ha dock
            meningarna i detta avseende numera undergått någon ändring. Det
            skäl som brukar anföras mot höjning av kaffetullen är, att kaffet
            är en nödvändig vara för de ekonomiskt sämst lottade. Vi missunna
            ingen att dricka kaffe. En prisstegring av !/6 öre per kopp drabbar
            emellertid känn- bart endast dem, som dricka kaffe i sådant övermått,
            att det är en sam- hällsnyttig handling att genom prisförhöjning
            bromsa deras förbrukning. Med den ytterligare beskattning av tobakshanteringen
            och den höjning av kaffetullen, som vi här föreslagit, skulle
            man få in högst 25 a 30 mil-
          </p>
          <pb facs="riksdagen-motions-pdf/data/1932/mot_1932__fk__90/mot_1932__fk__90-003.pdf"/>
          <fw xml:id="i-3zNbK44cE8GCeHXFeNnABV">
            Motioner i Första kammaren, Nr 90. 15
          </fw>
          <p xml:id="i-JLQ9SQpScpTkMqvct8Ps7u">
            joner kronor. I den mån höjningen skulle verka till minskad konsumtion
            bli naturligtvis dessa sammor mindre. Emellertid skulle de säkerligen
            till- sammans utgöra en vacker slant till arbetslöshetens bekämpande.
            Hela vårt folk kunde, om dessa medel toges i anspråk direkt för
            arbetslöshetens be- kämpande, känna sig ge ett kraftigt handtag
            åt sina under arbetslöshetens ekonomiska följder lidande landsmän
            och detta utan kännbart ekonomiskt offer. Ehuru påläggandet av
            indirekta skatter enligt vår mening icke bör ifråga- komma annat
            än i minsta möjliga utsträckning, anse vi emellertid, att nu sådana
            förhållanden föreligga, att det vore berättigat och önskligt att
            till- fälligtvis uttaga en ökad skatt på tobak och kaffe i den
            ovan föreslagna utsträckningen. De sålunda inflytande medlen skulle
            enligt vår mening icke ingå i den allmänna budgeten, utan betraktas
            som ett direkt statsanslag till arbetslöshetens bekämpande ställt
            till regeringens disposition för detta ändamål. På grund av det
            ovan anförda anhålla vi, att riksdagen ville besluta att för finansiering
            av åtgärder till arbetslöshetens bekämpande uttaga en extra konsumtions-
            skatt under ett års tid från den dag Kungl. Maj:t beslutar a)
            i form av 1 öre per försåld cigarrett eller genom be- skattning
            av tobakshanteringen i annan form, som kan beräknas tillföra statskassan
            motsvarande inkomst, b) i form av en tullförhöjning av 25 öre
            per kg. kaffe.
          </p>
          <p xml:id="i-RGhnmqccH4vbPZ14BT6gVR" type="date">
            Stockholm den 20 januari 1932.
          </p>
          <div xml:id="i-DVehDggBPvvgB8QVn1opgj" type="signatureBlock">
            <list xml:id="i-AU7ssx6LN1jqFiBrC4KUQD">
              <item xml:id="i-MCPWY2tQWuhdGyksQ6NDYP" who="i-SsDpF4UKsu862YMrq789mf" type="signature">
                Israel Holmgren
              </item>
              <item xml:id="i-6ibdY6enoQZmQEKD4upsqM" who="i-Vx6T7XXUYWdTteLg1ZSBWc" type="signature">
                J. Bergman
              </item>
            </list>
          </div>
        </div>
      </div>
    </body>
  </text>
</TEI>
