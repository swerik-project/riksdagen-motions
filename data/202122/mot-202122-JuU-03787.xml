<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-03787">
  <teiHeader>
    <fileDesc>
      <titleStmt>
        <title>Åtgärder mot sexualbrott</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3787 av Johan Forssell m.fl. (M)</title>
          <idno type="rdwebb">H9023787</idno>
          <rs type="number">3787</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9023787/text</ref>
          <ref type="dokument_url_html">http://data.riksdagen.se/dokument/H9023787</ref>
          <ref type="dokumentstatus_url_xml">http://data.riksdagen.se/dokumentstatus/H9023787</ref>
          <ref type="docx">http://data.riksdagen.se/fil/D3A123EB-6DAB-4549-903B-CE9210020707</ref>
          <ref type="pdf">http://data.riksdagen.se/fil/D5BB7132-3B3D-409B-AC00-B91324165E38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5E654982Xiv4QD3oWXaJLf" type="signed"/>
        <correspContext corresp="i-5E654982Xiv4QD3oWXaJLf">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-BeXEmk9dt7yfSYtwijY7LH" type="submitted">
          <date when="2021-10-05"/>
          <time when="13:22:22"/>
        </correspAction>
        <correspAction xml:id="i-Gx85JX3T3K2w6gSixVH8CN" type="reviewed">
          <date when="2021-10-05"/>
          <time when="16:29:46"/>
        </correspAction>
        <correspAction xml:id="i-Hguks7p3CRBtRxT1oN5jh8" type="referred">
          <date when="2021-10-14"/>
        </correspAction>
        <correspAction xml:id="i-4JW9xjH6LqK9cP2Yw1EvvU" type="assigned">
          <date when="2022-06-14"/>
          <time when="13:54:55"/>
        </correspAction>
        <correspContext corresp="i-4JW9xjH6LqK9cP2Yw1EvvU">
          <ref type="assignedTo">Justitieutskottet</ref>
        </correspContext>
        <correspAction xml:id="i-Et9ChPzi4FDgRv6Fxro5uu" type="behandlas_i"/>
        <correspContext corresp="i-Et9ChPzi4FDgRv6Fxro5uu">
          <ref type="uppgift">2021/22:SfU20</ref>
          <ref type="ref_dok_id">H901SfU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU20</ref>
          <ref type="ref_dok_titel">Migration, asylpolitik och anhöriginvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JY7wg75CZYavyt6hsVTAS7" type="behandlas_i"/>
        <correspContext corresp="i-JY7wg75CZYavyt6hsVTAS7">
          <ref type="uppgift">2021/22:JuU25</ref>
          <ref type="ref_dok_id">H901JuU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU25</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R4SDFujyTqrQNMb9PTPw2F" type="behandlas_i"/>
        <correspContext corresp="i-R4SDFujyTqrQNMb9PTPw2F">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HqJA4j4UHbtB4s1smCVXLg" type="behandlas_i"/>
        <correspContext corresp="i-HqJA4j4UHbtB4s1smCVXLg">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GQBujfvDUcwFea6zE4eeRM" type="behandlas_i"/>
        <correspContext corresp="i-GQBujfvDUcwFea6zE4eeRM">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NQ9bPtuqEHBWBZPMC8sZWk" type="behandlas_i"/>
        <correspContext corresp="i-NQ9bPtuqEHBWBZPMC8sZWk">
          <ref type="uppgift">2021/22:CU20</ref>
          <ref type="ref_dok_id">H901CU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU20</ref>
          <ref type="ref_dok_titel">Stärkt rätt till skadestånd för brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A8AaQ86Nnr2VpqA8C8CHVe" type="behandlas_i"/>
        <correspContext corresp="i-A8AaQ86Nnr2VpqA8C8CHVe">
          <ref type="uppgift">2021/22:SfU28</ref>
          <ref type="ref_dok_id">H901SfU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU28</ref>
          <ref type="ref_dok_titel">Utvisning på grund av brott - ett skärpt regelverk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EqwgfwQoLNzpeEqwb15rKi" type="motHeader">
        <div xml:id="i-BJJ2dbv4N79yJvTuLkKsa3" type="motTitle">
          Motion till riksdagen 2021/22:3787 av Johan Forssell m.fl. (M)
          Åtgärder mot sexualbrott
        </div>
      </div>
      <div xml:id="i-8Zog8EoNfNFSvjqp17i6mi" type="motBody">
        <div xml:id="i-TqdsMTwjuAEM8xBppsaVDf" type="motProposal" subtype="förslag">
          <head xml:id="i-RwWMZqMv6nBWy3riXMyarz">
            Förslag till riksdagsbeslut
          </head>
          <list xml:id="i-WnTHUTvV5GUsJcCi2HpFBr" style="ol">
            <item xml:id="i-WkCtFHd2GEUPF452YvzVgj">
              Riksdagen ställer sig bakom det som anförs i motionen om att
              regeringen bör återkomma till riksdagen senast 2022 med ett lagförslag
              om skärpta straff för våldtäkt av normalgraden och tillkännager
              detta för regeringen.
            </item>
            <item xml:id="i-8s4SGt3vj9Zy75cCtFv8Eu">
              Riksdagen ställer sig bakom det som anförs i motionen om att
              införa grupper som är specialiserade på sexualbrott i samtliga
              polisregioner och tillkännager detta för regeringen.
            </item>
            <item xml:id="i-Gz7czyrRTMQseG2NubPbWr">
              Riksdagen ställer sig bakom det som anförs i motionen om att
              skadestånden för de som utsatts för ett sexualbrott bör höjas
              avsevärt och tillkännager detta för regeringen.
            </item>
            <item xml:id="i-61eiVBXG1mSbbwfKgSxSSL">
              Riksdagen ställer sig bakom det som anförs i motionen om att
              regeringen utan dröjsmål ska återkomma med en ny brottsrubricering
              i form av grovt sexuellt ofredande och tillkännager detta för
              regeringen.
            </item>
            <item xml:id="i-KeyEsjjQDiH4jUttRzuRhi">
              Riksdagen ställer sig bakom det som anförs i motionen om att
              skärpa straffet för olaga integritetsintrång, s.k. hämndporr,
              och tillkännager detta för regeringen.
            </item>
            <item xml:id="i-A1fZ6bW3kEJqKXDN5z3ByT">
              Riksdagen ställer sig bakom det som anförs i motionen om att
              ändra brottsrubriceringen från barnpornografibrott till dokumenterade
              sexuella övergrepp mot barn och tillkännager detta för regeringen.
            </item>
            <item xml:id="i-QbP8JRUykEDEJkEByY8yLB">
              Riksdagen ställer sig bakom det som anförs i motionen om att
              påföljden vid grova sexualbrott mot barn ska kunna vara vård vid
              sidan om fängelse och tillkännager detta för regeringen.
            </item>
            <item xml:id="i-3KuJMzXJQGDrnHWtWaX9zx">
              Riksdagen ställer sig bakom det som anförs i motionen om ett
              bättre förebyggande arbete mot sexuella övergrepp mot barn och
              tillkännager detta för regeringen.
            </item>
            <item xml:id="i-DTiQYe8fiVtKsAfTym41Ts">
              Riksdagen ställer sig bakom det som anförs i motionen om att
              regeringen skyndsamt ska återkomma till riksdagen med ett lagförslag
              om att villkorlig frigivning inte ska ske i de fall den dömde
              inte deltagit i återfallsförebyggande åtgärder, och detta tillkännager
              riksdagen för regeringen.
            </item>
            <item xml:id="i-2UdvCVjw8EbR5eNnZcmxhy">
              Riksdagen ställer sig bakom det som anförs i motionen om att
              preskriptionstiderna för sexualbrott bör avskaffas helt och tillkännager
              detta för regeringen.
            </item>
            <item xml:id="i-V8p5BG4h9zZk5Qoi1oKbno">
              Riksdagen ställer sig bakom det som anförs i motionen om att
              under 2022 tillsätta en utredning med uppdrag att göra en total
              översyn av bestämmelserna om preskription och tillkännager detta
              för regeringen.
            </item>
            <item xml:id="i-P3sQhaBWX3eRSgNhVMeggG">
              Riksdagen ställer sig bakom det som anförs i motionen om att
              ta bort preskriptionen på verkställighet av fängelsestraff och
              tillkännager detta för regeringen.
            </item>
            <item xml:id="i-EidJ1VPwhCqQFoMBVWvTpV">
              Riksdagen ställer sig bakom det som anförs i motionen om en bred
              kartläggning av sexualbrotten och tillkännager detta för regeringen.
            </item>
            <item xml:id="i-L6jiiE2Rgyq2KVTg2GnZDX">
              Riksdagen ställer sig bakom det som anförs i motionen om att
              den dömdes anknytning endast i undantagsfall kan utgöra hinder
              mot utvisning på grund av brott och tillkännager detta för regeringen.
            </item>
            <item xml:id="i-3SpbUryRuTgZcmLywmfkVA">
              Riksdagen ställer sig bakom det som anförs i motionen om att
              ett brott med ett straffvärde på fängelsenivå som huvudregel ska
              leda till utvisning på grund av brott, även om det inte föreligger
              en återfallsrisk, och tillkännager detta för regeringen.
            </item>
            <item xml:id="i-A2g5zEK6JttfCL3YuALPcg">
              Riksdagen ställer sig bakom det som anförs i motionen om att
              tiden för återreseförbud på grund av brott ska förlängas och tillkännager
              detta för regeringen.
            </item>
            <item xml:id="i-FZiWd8nXyd3wf2zYu9jpmZ">
              Riksdagen ställer sig bakom det som anförs i motionen om att
              straffen vid olovlig vistelse efter återreseförbud på grund av
              brott ska skärpas och tillkännager detta för regeringen.
            </item>
            <item xml:id="i-XLEb4Q1GvpG3qCCess44Ap">
              Riksdagen ställer sig bakom det som anförs i motionen om att
              införa nationella riktlinjer för utredning av sexualbrott, så
              att t.ex. den som är skäligen misstänkt för ett sexualbrott alltid
              ska förhöras av polis och tillkännager detta för regeringen.
            </item>
            <item xml:id="i-KW1fWu4MdxmR1TXZNhHV1H">
              Riksdagen ställer sig bakom det som anförs i motionen om att
              utreda hur lång tid som belastning i belastningsregistret ska
              finnas kvar, bl.a. vad gäller vissa sexualbrott, och detta tillkännager
              riksdagen för regeringen.
            </item>
            <item xml:id="i-4mtuSGbw6VZEUFSbNCu94r">
              Riksdagen ställer sig bakom det som anförs i motionen om att
              öka kunskapen inom rättsväsendet om sexuellt våld mot funktionsnedsatta
              och tillkännager detta för regeringen.
            </item>
          </list>
        </div>
        <div xml:id="i-TfD23TndvTpXDsxCAuRnHG" type="motContent">
          <head xml:id="i-WyinjMFXskqt9N3nFkcuUr" type="h1">
            Motivering
          </head>
          <p xml:id="i-4FEp2RoNHUhRaeW2XyT6oP">
            Kriminalpolitiken ska kännetecknas av ett tydligt brottsofferperspektiv.
            Barn och unga är särskilt utsatta, inte sällan för att de befinner
            sig i olika typer av beroendeställningar till förövaren. Flera
            åtgärder krävs för att stärka arbetet mot sexuella övergrepp.
            Det handlar om ökad förmåga att ingripa mot och utreda sexualbrott,
            strängare straff för gärningsmännen och tydligare uppföljning
            av varje enskilt brottsoffer.
          </p>
          <p xml:id="i-VsNygWrW1vA1FRot7JUWqP">
            Det är av stor betydelse att Polisen har kapacitet och förmåga
            att hitta förövare som undandrar sig rättvisan. Polisen måste
            se till att fler misstänkta och åtalade kan ställas inför rätta.
            Fler människor måste känna tilltro till att polis och åklagare
            tar brotten på största allvar och att varje brottsanmälan utreds.
            Sverige ska ha en polis och ett rättsväsende som med kraft bekämpar
            sexualbrott.
          </p>
          <p xml:id="i-Spcc1VJqNjxqAJ2gJp2hsb">
            Utvecklingen gällande sexualbrott måste vändas. Enligt den Nationella
            trygghetsundersökningen från Brå har utsattheten för sexualbrott
            ökat kraftigt under de senaste åren: under 2020 anmäldes omkring
            25 000 sexualbrott, varav 9 580 rubricerades som våldtäkt. Närmare
            tio procent av kvinnorna i Sverige rapporterar att de blivit utsatta
            för sexualbrott.
          </p>
          <p xml:id="i-9x4qDFMxVReqnyRGJhH4du">
            Mer än en tredjedel av Sveriges kvinnor uppger att de är rädda
            för att vistas ute i sitt eget bostadsområde sent på kvällen och
            en tredjedel väljer ofta en annan väg eller ett annat färdsätt
            hem för att den vanliga vägen känns för otrygg. För många slutar
            dessutom inte rädslan när de stängt dörren hemma då 15 procent
            av sexualbrotten begås i offrets eller gärningspersonens hem.
            Att vända utvecklingen för att fler kvinnor ska känna sig trygga
            utomhus på stan, i sitt bostadsområde och i sitt hem är därför
            ödesfrågor för jämställdheten
          </p>
          <p xml:id="i-KeFnqBhvmwpxhsdFMDP6dK">
            Det finns ett stort mörkertal eftersom många brottsoffer väljer
            att inte anmäla att de utsatts för sexualbrott. Ökningen är särskilt
            dramatisk bland unga kvinnor där fler än var tredje ung kvinna
            uppgav att de någon gång under året utsatts för ett sexualbrott.
            De här problemen får inte ignoreras eller förminskas utan måste
            tas på största allvar. Moderaterna har flertalet förslag på skärpt
            lagstiftning för att förbättra rättsväsendets hantering av sexualbrott.
            Fler gärningsmän som gjort sig skyldiga till våldtäkt och andra
            former av sexualbrott ska lagföras och dömas till strängare straff.
            För att nå detta mål krävs att utredningsverksamheten stärks,
            att brottsoffren får det stöd de behöver och att straffen skärps
            så att de står i proportion till brottens allvar.
          </p>
          <head xml:id="i-WN3yEuekrLCETuSfvTr3hP" type="h3">
            Se över samtliga sexualbrott i skärpande riktning och höj straffet
            för våldtäkt
          </head>
          <p xml:id="i-B1TaMN2aQSQvxp8vbfw36F">
            Moderaterna vill att alla brott i 6 kapitlet brottsbalken, det
            vill säga samtliga sexualbrott, bör genomgå en generell översyn
            i skärpande riktning. Redan 2018 riktade riksdagen ett tillkännagivande
            till regeringen om skärpt straff för våldtäkt och har därefter
            följt upp med flera nya tillkännagivanden. I våras presenterade
            en utredning ett förslag om att skärpa minimistraffet från två
            till tre års fängelse. Utredningen har föreslagit att förändringen
            ska införas 2023 och under åren uppmanade riksdagen återigen regeringen
            att agera i frågan genom ett tillkännagivande. Moderaterna anser
            att det är av största vikt att regeringen prioriterar frågan och
            skyndsamt lägger fram ett förslag på riksdagens bord, särskilt
            mot bakgrund av att det gått över tre års tid sedan riksdagen
            första gången riktade tillkännagivandet till regeringen.
          </p>
          <head xml:id="i-47uvLFaCVYgVWwCrG7729m" type="h3">
            Särskilda grupper som är specialiserade på sexualbrott inom polisen
          </head>
          <p xml:id="i-D5yRyK2ufmDRZ935f5VaJm">
            Särskilda grupper som är specialiserade på sexualbrott ska finnas
            i samtliga polisens sju regioner. Det bör skapas en möjlighet
            att ta upp videoförhör med målsägande i sexualbrottsmål i nära
            anslutning till brottet. Det inspelade förhöret ska därefter kunna
            användas som bevisning i en senare rättsprocess. Regeringen bör
            skyndsamt återkomma till riksdagen med ett förslag.
          </p>
          <head xml:id="i-TpXaK3tV4TJcPzHmtPia5y" type="h3">
            Fördubbla kränkningsersättningen för brottsoffer
          </head>
          <p xml:id="i-MPpaETY79gDmmksewHKEyG">
            Den som utsatts för brott ska alltid kunna räkna med ett starkt
            stöd. Den kränkning som brottsoffret lidit efter att ha utsatts
            för brott bör uppgraderas för att stå i bättre överensstämmelse
            med de etiska och sociala värderingar som är rådande idag. Vi
            vill därför fördubbla nivån på den kränkningsersättning som brottsoffer
            kan få rätt till. En sådan förändring skulle dessutom på ett tydligare
            sätt markera att det som brottsoffret utsatts för utgör en överträdelse
            av brottsoffrets rätt till sin person och integritet. Skadestånden
            för de som utsatts för ett sexualbrott bör fördubblas.
          </p>
          <head xml:id="i-DrLXsc94jV6UtZD3UnvTAQ" type="h3">
            Grovt sexuellt ofredande
          </head>
          <p xml:id="i-6CaoJ6fxjZB39ktckbUxfT">
            Den nya samtyckeslagen har inneburit att handlingar som tidigare
            straffades som sexuellt ofredande numera omfattas av bestämmelserna
            om våldtäkt och sexuellt övergrepp, under förutsättning att den
            sexuella handlingen når upp till den nivå som krävs för bestämmelsernas
            tillämpning. Det kan dock ändå finnas skäl att införa ett grovt
            brott vid sexuellt ofredande, exempelvis vid situationer där gärningspersoner
            i grupp angriper en person eller där en gärningsperson på något
            annat sätt har agerat särskilt hänsynslöst eller kränkande. 2020
            års sexualbrottsutredning som presenterades den 1 juni 2021 har
            föreslagit att grovt sexuellt ofredande införs. Moderaterna välkomnar
            utredningen och regeringen bör skyndsamt återkomma med ett förslag
            om grovt sexuellt ofredande till riksdagen.
          </p>
          <head xml:id="i-B5xrS3FTfkfb78MEyGTQLw" type="h3">
            Skärpt straff vid hämndporr och utökat preventivt arbete
          </head>
          <p xml:id="i-SCHXkDiziPn3iMxo6uXj9U">
            Den 1 januari 2018 infördes brottet olaga integritetsintrång
            som bland annat tar sikte på situationen då en person mot sin
            vilja får nakenbilder eller videoinspelningar delade eller utlagda
            på nätet, så kallad hämndporr. Påföljden för olaga integritetsintrång
            är böter eller fängelse i högst två år och för grovt olaga integritetsintrång
            fängelse i lägst sex månader och högst fyra år. Antalet anmälningar
            om olaga integritetsintrång ökade mellan åren 2018 och 2019, men
            också mellan 2019 och 2020. Ökningen mellan 2019 och 2020 uppgår
            till över 30 procent. Det finns skäl att se över straffskalorna
            i skärpande riktning gällande hämndporr så att straffet motsvarar
            brottets allvar. Därtill bör skolorna ha i uppdrag att arbeta
            med förbyggande insatser mot hämndporr och informera om lagregleringen
            och påföljder.
          </p>
          <head xml:id="i-HZt97zcthkCjWKVn2qmoxF" type="h3">
            Förändrad brottsrubricering vid dokumenterade sexuella övergrepp
            mot barn
          </head>
          <p xml:id="i-C3v1KsvNAYkUTPHvcY79m4">
            En bild som är pornografisk och visar ett barn kännetecknar barnpornografibrott.
            Med barn menas en person vars pubertetsutveckling inte är avslutad
            eller att det framgår att personen är under 18 år. Barnpornografibrott
            är i praktiken en skildring av ett sexuellt övergrepp mot barn.
            Benämningen pornografisk är därför missvisande. Moderaterna vill
            se över om brottet barnpornografibrott kan byta brottsrubricering
            till dokumenterade sexuella övergrepp mot barn.
          </p>
          <head xml:id="i-KB7obUaMhX7K2VYvBMQpeA" type="h3">
            Påföljden vid grova sexualbrott mot barn ska kunna vara vård
            vid sidan av fängelse
          </head>
          <p xml:id="i-94e1c65ZmEB69q6iuobQQE">
            Pedofili är en sexuell avvikelse som innebär ett varaktigt sexuellt
            intresse för barn. I dag straffas pedofili när sexuella handlingar
            mot barn genomförs. Huvudsakligen straffas handlingarna genom
            våldtäkt mot barn, sexuellt utnyttjande av barn och sexuellt övergrepp
            mot barn. Det finns även andra brottsrubriceringar som tar sikte
            på sexuella övergrepp och handlingar begångna mot barn varvid
            till exempel barnpornografibrott är ett sådant. När ett sexuellt
            övergrepp mot barn har begåtts straffas detta med fängelse eller
            en mindre ingripande påföljd som inte är frihetsberövande. Det
            kan till exempel vara skyddstillsyn med särskild föreskrift att
            genomgå frivårdens behandlingsprogram. När fängelse döms ut är
            det inte obligatoriskt för den dömde att genomgå behandlingsprogrammet,
            till skillnad från när skyddstillsyn med föreskrift om särskild
            behandlingsplan döms ut.
          </p>
          <p xml:id="i-BWG13q1KfZ2JYyEoPnoYoL">
            Vid sexuella övergrepp mot barn är största gruppen förövare män
            med pedofili. Mot bakgrund av att pedofilins natur framstår fängelse
            som en åtgärd som inte är tillräckligt adekvat för att förhindra
            fortsatt brottslighet. Stävjandet av brottsligheten ligger snarare
            i att med hjälp av vård minska riskfaktorer för övergrepp. Fängelse
            är dock motiverat ur ett samhälls- och brottsofferperspektiv.
          </p>
          <p xml:id="i-7sASNUh7LbCjfyLikHfxqi">
            Frivillig behandling inom ramen för Kriminalvårdens behandlingsprogram.
            Behandlingsprogrammet för sexualförbrytare utgår från kognitiv
            beteendeterapi. Den inriktas bland annat på att minska riskfaktorer
            som driver sexualbrottslighet, till exempel förändra en ofta förvrängd
            syn på sexualitet samt minska sexuell upptagenhet och lättväckt
            aggressivitet. Behandling med testosterondämpande läkemedel, så
            kallas farmakologisk behandling, används sällan i Kriminalvården.
            Enligt en rapport av Statens beredning för medicinsk och social
            utvärdering från 2011 räcker inte det vetenskapliga underlaget
            för att bedöma vilken behandling som kan minska antalet återfall
            i brottslighet. Nyligen publicerades dock en studie från Karolinska
            institutet där ett 50-tal pedofiler deltagit i en behandlingsmetod
            med ny medicinering. Studien visade att de som medicinerades löpte
            en lägre risk att begå övergrepp eftersom riskfaktorerna minskade.
          </p>
          <p xml:id="i-UJMeVB91dmNUJcKcQF2SgJ">
            Behandlingsprogrammet som erbjuds vid fängelsevistelse är alltså
            frivilligt att delta i. Dessutom är det sällan farmakologisk behandling
            används inom ramen för Kriminalvårdens behandling. Moderaterna
            menar att det finns skäl att utreda en förändring av dagens påföljdsbestämning
            vid sexualbrott mot barn, framför allt mot bakgrund av viljan
            att förhindra fortsatt brottslighet. Möjligheterna att införa
            vård som påföljd vid sida av fängelse bör därför utredas. Vården
            skulle kunna inbegripa både terapeutisk och farmakologisk behandling
            och inte förutsätta frivillighet. Ett sådant moment skulle dock
            kunna innebära att reglerna och processerna vid tvångsvård skulle
            kunna göra sig gällande även vid en sådan påföljdsbestämning som
            här föreslås. Sådana övervägningar bör inbegripas i en utredning
            kring en utvidgad påföljdsbestämning vid sexualbrott mot barn.
          </p>
          <head xml:id="i-6nU3W7WnFAyGo5xvSbF5Md" type="h3">
            Ett bättre förebyggande arbete mot sexuella övergrepp mot barn
          </head>
          <p xml:id="i-CvgaZn6CABaHieF41WZwm">
            ANOVA är ett centrum med tvärvetenskaplig kompetens för att förebygga
            sexuell och reproduktiv ohälsa och sexuellt våld vid Karolinska
            universitetssjukhuset och Karolinska institutet. Sedan mars 2012
            har hjälplinjen vid oönskad sexualitet PrevenTell drivits i deras
            regi. Statistik visar att hjälplinjen sedan invigningen tagit
            emot närmare 2 200 samtal, varav cirka 1 600 från personer som
            har tagit en första kontakt med PrevenTell. Personer som har valt
            att återkomma mer än en gång står för cirka 400 av de totala samtalen.
            Ungefär 150 samtal av totalen kommer från hälso- och sjukvårdspersonal.
          </p>
          <p xml:id="i-SHDGHTmzdwMe3GvBRZNZLa">
            Dömda sexualbrottslingar får i samband med inskrivningssamtalet
            information om PrevenTell och möjligheten att kontakta ANOVA anonymt.
            Denna information ges dock inte när den dömde lämnar en sluten
            anstalt och övergår till frivården. Moderaterna menar att denna
            information som rutin även bör ges i detta skede.
          </p>
          <p xml:id="i-MNybiEATL7yaxizy1uvPmJ">
            Finansieringen av PrevenTell sker genom statliga medel som Socialdepartementet
            betalar ut varje år. Moderaterna vill säkra långsiktigheten av
            PrevenTell genom att se över vilka möjligheter som finns för en
            fast finansiering istället för en projektbaserad finansiering
            från år till år som innebär en större osäkerhet. I likhet med
            det som myndigheten för vård- och omsorgsanalys rekommenderat
            vill Moderaterna att finansieringen inledningsvis görs med statliga
            medel för att på sikt övergå till ett regionalt ansvar. En fast
            finansiering kommer också med krav på systematisk uppföljning
            kring huruvida PrevenTell ökar tillgängligheten till specialistvård
            eller inte.
          </p>
          <head xml:id="i-K1At1isCJu1kvWbUUJFAUG" type="h3">
            Villkorlig frigivning ska inte ske utan deltagande i återfallsförebyggande
            åtgärder
          </head>
          <p xml:id="i-DoZFKDfrL3u3HZj7dyd1yx">
            Villkorlig frigivning sker idag efter två tredjedelar av avtjänat
            fängelsestraff om det inte finns synnerliga skäl. Vid bedömningen
            av om det föreligger synnerliga skäl ska det särskilt beaktas
            om den dömde på ett allvarligt sätt har brutit mot de föreskrifter
            och villkor som gäller för verkställigheten. Om det föreligger
            synnerliga skäl mot villkorlig frigivning så kan denna skjutas
            upp med högst sex månader åt gången.
          </p>
          <p xml:id="i-Ba3vSdLhyfn9kMbDV495Ag">
            I juli 2020 trädde nya bestämmelser ikraft som bland annat innebär
            att övervakningstiden efter villkorlig frigivning förlängs, att
            möjligheten att föreskriva villkor om vad som ska gälla efter
            den villkorliga frigivningen utökas och att möjligheten att förverka
            villkorligt medgiven frihet på grund av misskötsamhet under den
            villkorliga frigivningen utvidgas. Trots att det sedan många år
            tillbaka finns ett tillkännagivande från riksdagen (2014/15:JU21)
            angående att överväga om gärningsmän som dömts för vålds- eller
            sexualbrott bör ha en skyldighet att delta i lämpliga behandlingsprogram
            utreddes inte förslaget. Moderaterna påpekade detta i en följdmotion
            till propositionen.
          </p>
          <p xml:id="i-RFBkvSwVMw6ZyDDnpQELCg">
            Moderaterna vill att en vägran om att delta i återfallsförebyggande
            åtgärder ska leda till att den villkorliga frigivningen skjuts
            upp. Det är nu angeläget att regeringen utan ytterligare dröjsmål
            låter utreda dessa frågor och återkommer till riksdagen med förslag
            som innebär att möjligheterna att skjuta upp villkorlig frigivning
            med hänsyn till bristande deltagande i återfallsförebyggande åtgärder
            och annan misskötsamhet under anstaltstiden utökas.
          </p>
          <head xml:id="i-EboPiFEp1GZ8U55GHUw81y" type="h3">
            Kartläggning av sexualbrotten
          </head>
          <p xml:id="i-KDnMaBWHWtQJcApxorNMAX">
            Enligt en undersökning från Lunds universitet har närmare 60
            procent av våldtäktsmännen utländsk bakgrund. Studien har tittat
            på 3 039 personer som dömts för våldtäkt i Sverige under perioden
            2000–2015 och kommit fram till att majoriteten av förövarna var
            första eller andra generationens invandrare och nästan hälften
            var födda utomlands. Forskarna kan inte svara på varför denna
            överrepresentation finns. Även Brå har kommit fram till liknande
            resultat i sin rapport 2021:9 där det finns en överrisk för utrikesfödda
            och inrikesfödda med två utrikesfödda föräldrar att misstänkas
            för sexualbrott.
          </p>
          <p xml:id="i-5M3vHuFPKR5HtTdLBHn4N2">
            Det finns anledning att göra en bred kartläggning av just sexualbrott
            med hänsyn till den radikala ökning av personer som uppger att
            de utsatts för just sexualbrott under de senaste åren. En sådan
            kartläggning ska omfatta både brottslighetens karaktär, var och
            i vilka sammanhang brotten begås, men också vilka som begår brotten
            och vilka som är brottsoffer. Det finns också anledning att undersöka
            varför det finns en överrepresentation bland utrikes födda och
            andra generationens invandrare så att tydliga förebyggande insatser
            kan sättas in.
          </p>
          <p xml:id="i-R6JNxzg3PDpqZT9xsHjcFr">
            Den typen av bred kartläggning som Moderaterna vill se bör kunna
            ligga till grund för såväl förändrad lagstiftning som utformning
            av informationsinsatser och andra åtgärder med syfte att förebygga
            brott.
          </p>
          <head xml:id="i-N4kviSUbaf6qTbWNJBoJVE" type="h3">
            Preskriptionstiderna för allvarliga sexualbrott och våldtäkt
          </head>
          <p xml:id="i-6URaSn7V51ADAJo4Uzvzht">
            Alliansregeringen skärpte reglerna för sexualbrott och preskriptionstiderna
            har utvidgats beträffande sexualbrott mot barn. Numera omfattas
            i princip alla sexualbrott mot barn av en förlängd preskriptionstid,
            som innebär att preskriptionstiden börjar löpa den dag barnet
            fyller eller skulle ha fyllt 18 år. Därtill har sedan 1 maj 2020
            preskriptionstiden för våldtäkt mot barn och personer under 18
            år slopats helt. Det finns dock skäl att slopa preskriptionstiden
            för fler brott.
          </p>
          <p xml:id="i-2MWdNwrZnGFsZrgCeKKFxD">
            Att en gärningsman medvetet kan hålla sig undan rättvisan i åratal
            och därigenom gå fri från allvarliga brottsmisstankar strider
            mot det allmänna rättsmedvetandet. Polisens förmåga att hitta
            förövare som undandrar sig rättvisan behöver förbättras för att
            fler ska kunna ställas inför rätta. Samtidigt går den tekniska
            och forensiska utvecklingen framåt vilket gör det möjligt att
            klara upp fler brott. Idag kan det räcka med DNA från enstaka
            celler för att kunna få fram en DNA-profil som kan jämföras med
            personer eller andra DNA-spår. En DNA-träff kan utgöra en mycket
            stark bevisning och vara avgörande för en fällande dom. Sedan
            årsskiftet är det dessutom möjligt att använda så kallad familjesökning
            för att finna släktingar till en oidentifierad misstänkt och därigenom
            komma vidare med brottsutredningen när den misstänkte själv inte
            finns i någon databas. Metoden användes bland annat i det så kallade
            Billdalsfallet där en 24 år gammal våldtäkt kunde klaras upp.
            De nya tekniska möjligheterna som DNA-tekniken och möjligheterna
            till familjesökning erbjuder utgör skäl för att ta bort preskriptionstiderna
            för våldtäkter och andra allvarliga sexualbrott tas bort. Det
            skulle öka möjligheterna till upprättelse för de brottsutsatta
            samtidigt som det skickar en tydlig signal till gärningsmännen
            att de inte kan vänta sig att komma undan.
          </p>
          <p xml:id="i-WJA9mXyWaMGquVDjzBx4b6">
            Allteftersom fler brott kan lösas efter längre tid minskar de
            skäl som motiverat de nuvarande tidsgränserna för när brott preskriberas.
            Samtidigt finns det skäl att i större utsträckning än idag beakta
            brottsoffrets behov av upprättelse. Moderaterna anser därför att
            preskriptionen för våldtäkt och allvarliga sexualbrott bör tas
            bort på samma sätt som preskriptionen idag är borttagen för bland
            annat mord, dråp och terroristbrott.
          </p>
          <p xml:id="i-YQECk3X9pMCLATsVz2wkUH">
            Det bör även övervägas om preskriptionstiderna för andra brott
            av samma skäl bör förlängas eller avskaffas. Moderaterna vill
            tillsätta en utredning med uppdrag att göra en total översyn av
            bestämmelserna om preskription. Det kan finnas skäl att ta bort
            eller förlänga preskriptionstiden även för andra brott. Reglerna
            är gamla samtidigt som såväl den forensiska tekniken som synen
            på flera brott, särskilt mot person, har förändrats över tid.
            Det är vidare stötande att det är möjligt att undgå straff endast
            genom att hålla sig undan ett antal år. Därför bör preskriptionen
            på verkställighet av fängelsestraff avskaffas.
          </p>
          <p xml:id="i-JqtLMauRX3F85iXNem6pHp">
            Även preskriptionstiden för övriga sexualbrott mot barn, som
            inte redan omfattas va slopad preskriptionstid, bör tas bort helt.
            Syftet är att stärka skyddet för barn och unga som har utsatts
            för sexuella övergrepp. Detta har riksdagen tillkännagivit för
            regeringen.
          </p>
          <head xml:id="i-9rAvvFBuWUd6rMwncE3LPG" type="h3">
            Förändrade regler om utvisning på grund av brott
          </head>
          <p xml:id="i-4KxGgJyvLiJf2X9y6QKcY1">
            Dagens förutsättningar för utvisning på grund av brott har i
            huvudsak sett likadana ut sedan år 1994. Vi vill att dessa förutsättningar
            utökas. Om man kommer från ett annat land för att vistas eller
            bo i Sverige ska man följa lagstiftningen här. Den som begår ett
            brott med ett straffvärde på fängelsenivå ska som huvudregel leda
            till utvisning på grund av brott, även om det inte föreligger
            en återfallsrisk. Detta ska ske inom de ramar som grundlagen och
            internationell rätt sätter.
          </p>
          <p xml:id="i-F7s7hcvVtPMyA2FQZdLYc3">
            I praktiken slipper många utländska medborgare som döms för grova
            brott, exempelvis sexualbrott och våldsbrott, utvisning på grund
            av deras anknytning till det svenska samhället eller familj och
            andra personer. Till exempel utvisas enbart 20 procent av dömda
            för våldtäkt med utländskt medborgarskap och som är folkbokförda
            i Sverige. För grov misshandel är motsvarande andel 3 procent.
            Vad gäller särskilt EU-medborgare vill vi se en översyn om förutsättningarna
            för utvisning på grund av brott kan utökas. Att utsätta en annan
            människa för brott inskränker på offrets fri- och rättigheter,
            vilket ska vara en försvårande omständighet när den enskildes
            anknytning till Sverige ska prövas som skäl mot en utvisning.
            Endast i de fall en utvisning skulle strida mot ett svenskt konventionsåtagande
            ska anknytning till det svenska samhället eller till personer
            bosatta i Sverige kunna utgöra anledning att den utländska medborgaren
            inte blir utvisad på grund av brott. En sådan undantagsbestämmelse
            ska tillämpas restriktivt.
          </p>
          <head xml:id="i-SqtpxD2VXDpU17sXWgLENm" type="h3">
            Skärpta regler för återreseförbud
          </head>
          <p xml:id="i-EJoU9wruFf1s57xoCy19N6">
            Vi vill skärpa regelverket för återreseförbud. Begår någon ett
            allvarligt brott såsom grov våldtäkt eller grovt rån och samma
            person saknar anknytning till Sverige är det exempelvis rimligt
            att brottet leder till ett återreseförbud på livstid. Det är straffbart
            att vistas i landet för den som har ett återreseförbud på grund
            av brott. Straffskalan är fängelse från 14 dagar till ett år.
            Av rättspraxis framgår att straffet normalt bestämts till fängelse
            i en månad. Det är angeläget att den som begår brott och som följd
            av detta utvisas inte återvänder till Sverige i strid med återreseförbudet.
            De straff som döms ut i dag är för låga. Vi föreslår att straffminimum
            för olovlig vistelse i strid med återreseförbud på grund av brott
            därför ska höjas till fängelse i sex månader.
          </p>
          <head xml:id="i-Lg3urwQFDotEDQ9rPfFZwX" type="h3">
            Förhör den som är skäligen misstänkt för ett sexualbrott
          </head>
          <p xml:id="i-Dj5RbPE4E34qUvD9eeDujF">
            När en våldtäkt anmäls öppnas det en utredning i 94 procent av
            fallen. Målsäganden förhörs i nio utredningar av tio, medan den
            misstänkte blir förhörd i ungefär hälften av fallen. Ungefär sju
            procent av alla anmälningar leder sedan till åtal. Den vanligaste
            anledningen till att utredningar läggs ner på vägen är bristande
            bevisning följt av att utredningen väcker tvivel. Att säkra alla
            bevis så snabbt som möjligt är alltså av yttersta vikt, särskilt
            eftersom många anmäler sexualbrott en lång tid efter att de begåtts.
          </p>
          <p xml:id="i-RsUPzsHRimc8vjKLhK1gbU">
            Åklagarmyndigheten och Polismyndigheten har granskat 214 sexualbrott
            från sex olika åklagarkammare och motsvarande polisområden. I
            26 procent av fallen har inget förhör hållits med den/de misstänkta.
            Deras bedömning är att där förhör inte genomförts med den misstänkte
            så borde detta ha gjorts i en tredjedel av fallen. BRÅ bedömer
            att förbättringar i utredningarna skulle kunna leda till att några
            fler procentenheter av fallen skulle klaras upp. Sett till den
            låga uppklaringsprocenten idag vore det en stor vinst. Det är
            också rimligt att anta att den som blir kallad till förhör i större
            utsträckning förstår allvaret i situationen och inte kommer vara
            benägen att begå en sådan handling i framtiden.
          </p>
          <head xml:id="i-YUtibD5Bq2EWog7jL8gYKJ" type="h3">
            Utred hur lång tid som belastning i belastningsregistret ska
            finnas kvar, bland annat vad gäller vissa sexualbrott
          </head>
          <p xml:id="i-RoP4t3Z1RkbbLbC8MqSUaY">
            När en person döms för brott får den som regel en i dagligt tal
            kallat prick i registret. Detta betyder att det i personens belastningsregister
            registreras att personen i fråga har dömts för brott. Beroende
            på påföljd ligger brottet kvar olika länge i
          </p>
          <p xml:id="i-SwHCiH44xa5fdFqe4aS4FZ">
            belastningsregistret. Generellt gäller att vid penningböter ligger
            belastningen registrerad under fem år. Vid icke-frihetsberövande
            påföljder ligger belastningen kvar 10 år från doms- eller beslutsdatum
            och vid fängelsestraff eller ungdomsvård ligger belastningen kvar
            i 10 år från avgång från fängelse eller ungdomsvård.
          </p>
          <p xml:id="i-VfP4QJhyfbWa5a29FYw6D6">
            Det finns anledning att se över om sluttiden för hur länge en
            belastning syns i belastningsregistret ska förlängas eller tas
            bort vid vissa typer av sexualbrott. Detta i särskild åtanke när
            det kommer till sexualbrott mot barn. Det bör utredas om tiden
            för belastningen är ändamålsenlig när det kommer till att skydda
            samhället från viss typ av brottslighet.
          </p>
          <head xml:id="i-35EevjZm15Zq6Ug8yFG1Ws" type="h3">
            Sexualbrott mot funktionsnedsatta
          </head>
          <p xml:id="i-5Um2L7VSMsxL9sryBTkRDi">
            Sommaren 2021 släpptes rapporten ”Vill du ligga med mig då?”
            av Funktionsrätt Sverige och RFSU. Enligt en undersökning i rapporten
            med över 2100 svaranden med olika funktionsnedsättningar går det
            att utläsa bland annat följande. Drygt hälften av de besvarande
            har erfarenhet av sexuella trakasserier och andra sexuella övergrepp/ofredande
            så som att bli rörd, eller rört någon annans kropp på ett sexuellt
            sätt mot ens vilja. Två av fem har upplevt sexuellt övergrepp
            genom psykisk påtryckning, till exempel att ställa upp på sex
            för att inte göra någon besviken. En tredjedel har upplevt någon
            form av sexuell förnedring. En femtedel har blivit utsatt för,
            eller försök till, sexuell handling genom våld/hot om våld.
          </p>
          <p xml:id="i-EZRxKLDmBdoEmJ1pi7Kfm6">
            Överlag är andelarna mycket högre än i Folkhälsomyndighetens
            befolkningsundersökning om sexuell hälsa. Det är naturligtvis
            mycket problematiskt. Personer med funktionsnedsättning har samma
            sexuella och reproduktiva rättigheter som övriga befolkningen,
            men det kan vara svårt för individer att utkräva sina rättigheter.
            Att säkerställa att personer med funktionsnedsättning har samma
            så kallad access to justice som övriga befolkningen är viktigt.
            Moderaterna vill därför att kunskapshöjande åtgärder sätts in
            hos rättsvårdande myndigheter för att säkerställa alla individers
            rättigheter blir tillgodosedda.
          </p>
        </div>
        <div xml:id="i-2Z5WDee5Ftsom3UaDfnEHq" type="signatureBlock">
          <list xml:id="i-YBR7JGe3c2L1V3zzVaCxBh">
            <item xml:id="i-WnJFCgoVYRa4hYUQhz5cyz" who="unknown" type="signature">
              Johan Forssell (M)
            </item>
            <item xml:id="i-AsupJwrJGTrJJEKxEB5gny" who="i-7bVDjZpV72vdnYhJ8phHuW" type="signature">
              Louise Meijer (M)
            </item>
            <item xml:id="i-XuKPmvaxSdwb8B1436tnAi" who="i-DGcLR21cjcBjrD374xbmmM" type="signature">
              Ellen Juntti (M)
            </item>
            <item xml:id="i-MCmpwQocSwi9MuLkDq5LAr" who="i-3Su8RZSRu3defRTgsQprqZ" type="signature">
              Mikael Damsgaard (M)
            </item>
            <item xml:id="i-2WTtPGqWwYhEthxpHUqe5P" who="i-S1jBpohzgG7cgcBjfgN1Fb" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
