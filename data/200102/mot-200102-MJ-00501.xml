<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0501/mot_200102_MJ_0501-0001.pdf"/>
      <div type="motHeader" xml:id="i-WM4Eh5A36To3JASRKmaqFe">
        <div type="motTitle" xml:id="i-EwRArGEgFK4MqAhkYjiQXw"/>
        <div type="motSubmissionInfo" xml:id="i-E3ExiNzcgpHQv4RqBiuuRQ"/>
      </div>
      <div type="motBody" xml:id="i-Q3ANkbbX3BZ7RXHd7rG5yf">
        <div xml:id="i-QeV7AsCePEtuJwT4N1BDFS">
          <p xml:id="i-FwhwUnsN29YzqrCEt3PKnJ">
            2001/02 mnr: MJ501 pnr: s18044
          </p>
          <p xml:id="i-UT3n8d48oaSddHtMZb1K2s">
            Motion till riksdagen 2001/02:MJ501
          </p>
          <p xml:id="i-L1msSqxKFnryL6bD39HP7n">
            av Ronny Olander m.fl. (s)
          </p>
          <p xml:id="i-5koXA6pSqz2t7ULxHuFVot">
            Koloniträdgårdar och behovet av lokal odling
          </p>
          <p xml:id="i-VEwYuZenbrDyBs4zDfMGcV">
            Förslag till riksdagsbeslut
          </p>
          <p xml:id="i-VXtPTSQXKruDkTbbpb3VgV">
            Riksdagen tillkännager för regeringen som sin mening vad som
            i motionen anförs om åtgärder för att behovet av lokal odling
            skall kunna tillgodoses med koloniträdgårdar och odlingslotter
            i våra tätorter.
          </p>
          <p xml:id="i-AUBd3jTYeRxb5HbNQu7riQ">
            Motivering
          </p>
          <p xml:id="i-GFgxW31CbsQQx28HWvx4dy">
            I flera sammanhang uppmärksammas trädgårdsodlingens stora samhällsnytta,
            bland annat från folkhälsosynpunkt och på grund av olika positiva
            effekter i miljöhänseende. För boende i flerbostadshus kan möjlighet
            = till trädgårdsodling erbjudas om det finns närbelägna områden
            med koloniträdgårdar = eller odlingslotter. Välbelägna koloniområden
            kan emellertid hotas av att annan markanvändning anses mer angelägen
            från olika utgångspunkter. På initiativ av miljöministern tillsatte
            regeringen därför för några år sedan en utredning som förra året
            lämnade förslag till åtgärder för att säkra den pågående markanvändningen
            i de befintliga koloniträdgårdsområdena och för att det skall
            kunna anläggas fler koloniträdgårdar. Regeringen har med utgångspunkt
            i utredningens förslag förelagt parlamentet förslag till lagstiftning
            om koloniträdgårdar. Med stor majoritet antogs lagförslaget i
            våras.
          </p>
          <p xml:id="i-BDYchrUZxvH7uuPqZUc2Vt">
            Detta var i Danmark. I Sverige har riksdagen nyligen fullt ut
            instämt i de synpunkter som anfördes i motion 2000/01:MJ253 (s)
            yrkande 2, om koloni- trädgårdars betydelse för människors hälsa
            och rekreation och vikten av att människor i våra tätorter ges
            möjlighet att på sin fritid bedriva odling. Yrkandet angav att
            regeringen bör ta upp frågan om åtgärder för att bevara befintliga
            koloniträdgårdar och anlägga nya koloniträdgårdsområden. Men med
            hänvisning till plan- och bygglagen och det samarbete som sker
            i Moviumsekretariatet vid Sveriges lantbruksuniversitet ansågs
            yrkandet
          </p>
          <p xml:id="i-8eSzpezQSsGHvqv3HHUocA">
            21
          </p>
          <pb facs="riksdagen-motions-pdf/data/200102/mot_200102_MJ_0501/mot_200102_MJ_0501-0002.pdf"/>
          <p xml:id="i-XGXTs6T7Ayip4Aw8E32DR1">
            2001/02:MJ501
          </p>
          <p xml:id="i-FpRZZZY6N4TiRL8Q5AZyVi">
            22
          </p>
          <p xml:id="i-PMgbzvH6teDfWxv6i5Ao1a">
            tillgodosett. Yrkande 1 i samma motion angav att det bör skrivas
            in i miljökvalitetsmålet God bebyggd miljö att koloniträdgårdar
            behövs för att tillgodose behovet av lokal odling. Yrkandet avvisades
            i avvaktan på en aviserad proposition med förslag till delmål
            för de nationella miljökvalitetsmålen. Av den (prop. 2000/01:130)
            framgick emellertid inte alls hur detta behov skall tillgodoses.
            Det finns ingen saklig grund för att värdera koloniträdgårdarnas
            samhälls- nytta på väsentligen annat sätt i Sverige än i Danmark.
            Riksdagens här refererade instämmande i synpunkter som anfördes
            i motion 2000/01:MJ253 om koloniträdgårdars betydelse har hittills
            emellertid inte resulterat i några beslut som främjar koloniträdgårdsrörelsens
            utveckling. Detta står i skarp kontrast mot de danska statsmakternas
            beslutsamhet att lagstifta om regler som säkrar markanvändningen
            i befintliga koloniträdgårdsområden och främjar att nya koloniområden
            anläggs. Det är inte självklart att lagstiftning av det slag som
            skett i Danmark är det bästa sättet att uppnå de mål som avses.
            Vilka åtgärder som behövs för att uppnå det i vårt land gällande
            målet att tillgodose behovet av lokal odling är inte klarlagt.
            I det omfattande resultatet av Miljömålskommitténs arbete (SOU
            2000:52) gavs ingen ledning i denna fråga. Regeringen bör därför
            ge berörda myndigheter i uppdrag att i samarbete med den organiserade
            koloniträdgårdsrörelsen utreda hur behovet av lokal odling skall
            kunna tillgodoses med koloniträdgårdar och odlingslotter i våra
            tätorter.
          </p>
          <p xml:id="i-BhremGHSkU8Q58Dd3QXZ2g">
            Stockholm den 5 oktober 2001
          </p>
          <p xml:id="i-NNNrRt7KN5d6eZfBFvDdZn">
            Ronny Olander (s) Christina Axelsson (s) Ola Rask (s)
          </p>
        </div>
      </div>
    </body>
  </text>
</TEI>
