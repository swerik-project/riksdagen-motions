<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00218">
  <teiHeader>
    <fileDesc>
      <titleStmt>
        <title>Frisktandvård till fast pris</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frisktandvård till fast pris</title>
          <idno type="rdwebb">GX02So218</idno>
          <rs type="number">So218</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So218/text</ref>
          <ref type="dokument_url_html">http://data.riksdagen.se/dokument/GX02So218</ref>
          <ref type="dokumentstatus_url_xml">http://data.riksdagen.se/dokumentstatus/GX02So218</ref>
          <ref type="doc">http://data.riksdagen.se/fil/CBB9FDED-CA27-4285-80D4-D400DECBA5C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VLQDQYL9rV2wmX139kmEUM" type="signed"/>
        <correspContext corresp="i-VLQDQYL9rV2wmX139kmEUM">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="numbering" xml:id="i-Ck3zsNFc5TrUkHMPRh58TD">
          <date when="2009-09-29"/>
        </correspAction>
        <correspAction type="submission" xml:id="i-CuKtvCrrVtAi6AseKmpKPX">
          <date when="2009-09-24"/>
        </correspAction>
        <correspAction type="transfer" xml:id="i-EEHSrkxXXsyMkjkzXyi8DE">
          <date when="2009-09-24"/>
        </correspAction>
        <correspAction type="assigned" xml:id="i-yaiaWbjAMAMU13FsD7YU2"/>
        <correspContext corresp="i-yaiaWbjAMAMU13FsD7YU2">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3pNVSiQH8tqfvkr1Z6w5uv">
            Förslag till riksdagsbeslut
          </head>
          <p xml:id="i-MYiGZ49yk2hihKFyUpcyua">
            Riksdagen tillkännager för regeringen som sin mening vad som
            anförs i motionen om att utreda förutsättningar och konsekvenser
            av en nationell tandvårdsreform, Frisktandvård till fast pris.
          </p>
        </div>
        <div type="motContent">
          <head type="h1" xml:id="i-HGZKCGBVcLooALioNKTPV">
            Motivering
          </head>
          <p xml:id="i-HsKZrjaBqsqmtH8krGxhtk">
            Regeringen har infört en ny tandvårdsreform som helt saknar incitament
            till förebyggande insatser, och det är orättvist, krångligt och
            dyrare för det stora flertalet patienter.
          </p>
          <p xml:id="i-4i7x8MPUQjCsTKSf7Vt8a3">
            Miljöpartiet de gröna föreslår därför att en ny nationell tandvårdsreform
            införs, som vi vill kalla Frisktandvård till fast pris. Detta
            dels för att undvika den överanvändning som ett generellt högkostnadsskydd
            innebär och dels för att motivera till förebyggande insatser.
          </p>
          <p xml:id="i-B7bPLZYng6oTtmYXNJhXUV">
            Att lösa framtidens tandvård är en av sjukvårdspolitikens stora
            utmaningar i dag. En ny tandvårdsreform måste få ett tydligt folkhälsoperspektiv.
          </p>
          <p xml:id="i-MJaSkKkz6t1iCzggiRnC6k">
            Frisktandvård till fast pris ser vi i Miljöpartiet som en viktig
            folkhälsofråga för framtiden. Sveriges riksdag har fastställt
            nationella mål för folkhälsan, och det övergripande målet handlar
            om att skapa samhälleliga förutsättningar för folkhälsa. Nu är
            det dags att skapa samhälleliga förutsättningar för en bättre
            tandhälsa hos befolkningen.
          </p>
          <p xml:id="i-Un1jQqviDmp2NWdMTsKEjt">
            Frisktandvård till fast pris ger patienten valfrihet att välja
            tandläkare och ger både patienter och tandvården incitament för
            förebyggande insatser, i stället för ökad tandvårdsproduktion.
            Fokus är helt enkelt ökad tandhälsa för hela befolkningen.
          </p>
          <p xml:id="i-P6F6AUepjz8uEc5NkuPNfo">
            Vi är övertygade om att detta kommer att leda till att både patienter
            och samhället slipper stora kostnader för reparationer i framtiden.
          </p>
          <p xml:id="i-JmzN2b4jasyLWbQ3L4utTd">
            Frisktandvård till fast pris ger billigare tandvård och bättre
            tandhälsa.
          </p>
          <head type="h1" xml:id="i-UkktdNqQoAWKSmabyHyHFx">
            Frisktandvård
          </head>
          <p xml:id="i-NAq5pwNWEDxi9eyEwoUL3J">
            En nationell tandvårdsreform, Frisktandvård till fast pris, gör
            att du som patient vet vad det kostar och försäkrar dig mot obehagliga
            överraskningar. Genom regelbundna besök hos tandvården för kontroll
            av tandhälsan kommer förebyggande åtgärder att prioriteras. Patienten
            ges incitament att sköta sin tandhälsa så att man inte riskerar
            att flyttas upp i en högre riskklass och därmed få en högre avgift.
          </p>
          <p xml:id="i-C7oz84fsWwQkxTv7jjxZyc">
            Regelbundna kontroller kräver god tillgänglighet till tandvård
            och bygger på att arbetet organiseras på ett smart sätt där tandhygienisters
            kompetens i större utsträckning tas till vara. Tandvården ges
            incitament att ge bra tandvård och goda förebyggande insatser
            så att patienten inte råkar utför tandproblem vars kostnader tandvården
            inte får täckning för via patientens risklass. Eftersom det finns
            nationella kriterier för hur man ska riskgrupperas ska patienten
            garanteras att alla hanteras likvärdigt.
          </p>
          <p xml:id="i-PSZd2VBCizfa5eJ74AzkjQ">
            Omfattande försök runt om i landet med frisktandvård till en
            fast månadsavgift visar att totalkostnaderna för tandvård bromsas
            och att resultatet blir bestående bättre.
          </p>
          <p xml:id="i-8xk5YhokGSHieUMi8Kzys8">
            En utveckling av frisktandvårdssystemet ger en ökad kostnadskontroll
            för staten genom mer förutsägbara utgifter via tandvårdsstödet.
            På lång sikt kommer det att innebära att statens kostnader för
            tandvård minskar.
          </p>
          <p xml:id="i-9vR23tM3XzPCziM5RmZY9z">
            Tandvården har länge arbetat förebyggande, och de erfarenheterna
            är viktiga att ta vara på och fortsätta att stimulera. Vi vill
            därför inte i nuläget förorda ett traditionellt högkostnadsskydd
            för tandvården enligt samma principer som för sjukvården eftersom
            detta förmodligen skulle vara både vårddrivande och kostnadsdrivande.
            Frisktandvård till fast pris är ett försök att styra samhällets
            stöd till en tydligare hälsoprofil och att tydliggöra vårdgivarnas
            ansvar för en mer förebyggande inriktning av tandvården. Vi ser
            Frisktandvård till fast pris som ett första steg mot ett framtida
            gemensamt högkostnadsskydd mellan sjukvården och tandvården.
          </p>
          <head type="h1" xml:id="i-PgwGUinTUUdxiXpPUG1vET">
            Bakgrund
          </head>
          <p xml:id="i-ARYFEdssAxxVqNmsxvGD9y">
            Behovet av tandvård varierar inom den vuxna befolkningen. En
            övervägande majoritet (65-75 procent) har relativt små behov medan
            en begränsad del har mer omfattande behov. Försäkringssystemet
            måste anpassas för att uppfylla de skilda behoven.
          </p>
          <p xml:id="i-PDtwMn3uCjR4xA5Qp4BdUj">
            I Folkhälsoinstitutets enkät för 2005 uppger 10 procent av alla
            vuxna att de har dålig tandhälsa och 20 procent säger att de låter
            bli att besöka tandläkaren fastän de borde. I de allra flesta
            fall är orsaken till utebliven tandvård ekonomisk. De som oftast
            avstår från att gå till tandläkaren fast de behöver är människor
            med kort utbildning och låg lön.
          </p>
          <p xml:id="i-2oyh1ZGzmQJUPjMxfH3ZyP">
            Andelen som haft behov men som inte sökt tandvård är särskilt
            stor för personer upp till 44 års ålder. Av dessa har ca 25 procent
            inte besökt tandläkare trots behov. Det vanligaste skälet för
            att inte gå till tandläkaren är att det kostar för mycket; ca
            70 procent uppger detta som orsak.
          </p>
          <p xml:id="i-XiU3CHwjNYW5oxemRst96X">
            I ett flertal studier har det visat sig att speciellt unga vuxna
            i alltför hög utsträckning väljer att inte gå regelbundet till
            tandvården. Ett av skälen till detta är rädslan för kostnaderna.
            De oregelbundna tandvårdsvanorna leder till försämrad tandhälsa.
            Syftet med Frisktandvård till fast pris är att motverka denna
            trend.
          </p>
          <p xml:id="i-3HdCVr7ygu2FGHUqfrEFgz">
            En viktig förklaring till att en del avstår från att besöka tandvården
            är att man som patient inte i förväg vet vilka kostnader ett tandvårdsbesök
            innebär och därför avstår i tron att det blir för dyrt. Dessutom
            saknar många insikt om vilka besparingar en god förebyggande egenvård
            innebär. Det finns alltså ett stort behov av ett system som både
            skapar större förutsägbarhet när det gäller de egna tandvårdskostnaderna
            och som visar på sambandet mellan förebyggande tandvård och låga
            framtida tandvårdskostnader.
          </p>
          <p xml:id="i-HwBZJovUxQHdHZvYMfBFau">
            Enbart generösa högkostnadsskydd leder erfarenhetsmässigt alltid
            till ökad tandvårds­konsumtion, vilket huvudsakligen gynnar vårdgivare
            utan ambitioner att medverka till bättre tandhälsa.
          </p>
          <p xml:id="i-3eVFGWbNZbuRvsqJgkNquS">
            Ett flertal studier visar att ett försäkringssystem som baseras
            på antal utförda åtgärder är vårddrivande och i längden inte hälsofrämjande.
            Ett system som bygger på fast ersättning stimulerar till en hälsoinriktning
            av vården. Barn och ungdomstandvården är ett bra exempel.
          </p>
          <p xml:id="i-9z37dtB9Yess3v6cNoGZMB">
            Erfarenheterna från Frisktandvård till fast pris runt om i landet
            visar att man får fler vuxna att stanna kvar som patienter med
            regelbunden tandvårdskontakt, även efter att de blivit överåriga
            för den avgiftsfria tandvården. Samtidigt premieras förebyggande
            vård, och egenvård stimuleras så att kostnaderna för patienterna
            och samhället minskar.
          </p>
          <p xml:id="i-DhMb5q6SF9WoMMfrqUUh6n">
            Hittills har över 230 000 abonnemang på Frisktandvård till fast
            pris tecknats i riket, vilket måste betecknas som en succé.
          </p>
          <p xml:id="i-NF6D4e2hVW3aikiSqtEuQZ">
            En ny tandvårdsreform är naturligtvis i första hand till för
            medborgarna i form av ett skydd mot höga kostnader samtidigt som
            det ska ge incitament för både tandläkaren och patienten till
            förebyggande insatser.
          </p>
          <head type="h1" xml:id="i-45u1UEpDV85c1NhnJtP443">
            Förslag till frisktandvård till fast pris
          </head>
          <p xml:id="i-N4Uxsdk6eq9uR4iSYVXBoP">
            Miljöpartiet de gröna föreslår att en ny nationell tandvårdsreform,
            Frisktandvård till fast pris, införs som skall ersätta den nu
            gällande tandvårdsreformen.
          </p>
          <p xml:id="i-QQomq59VdW5ogPyHBB3WYe">
            Vid första besöket görs en bedömning av din tandstatus och framtida
            vårdbehov och utifrån detta placeras man i en viss risklass. I
            ett nationellt frisktandvårdssystem bör antalet riskklasser inte
            vara fler än fyra. Hamnar du i lägsta klass (=liten risk för ohälsa)
            betalar du en låg egenavgift, t.ex. 40 kronor per månad.
          </p>
          <p xml:id="i-Lxhx3ervypHbakcdiaSnh6">
            Hamnar man i en högre risklass blir egenavgiften högre, och vid
            en viss nivå går staten in och subventionerar egenavgiften enligt
            en successiv upptrappning som ett slags högkostnadsskydd.
          </p>
          <p xml:id="i-Mkz6zAnGYtca66poX1ZkXf">
            Placeringen av en patient i en viss riskgrupp omprövas regelbundet,
            vilket innebär att patienten får kvitto på vad olika förebyggande
            åtgärder eller frånvaron av förebyggande åtgärder förväntas leda
            till i framtiden.
          </p>
          <p xml:id="i-3qTiubMpB2pJiRaa4RnUEu">
            Vi menar att det ska vara samma riskgruppering och samma avgiftsklasser
            oavsett var man bor i Sverige. Därför föreslår vi att ett nationellt
            system ska införas. Precis som man nu håller på att ta fram behandlingskriterier
            inom ramen för vårdgarantin i hälso- och sjukvården kan nationella
            kriterier för hur man ska bedöma riskklasser inom tandvården tas
            fram.
          </p>
          <p xml:id="i-B6yuVMkCH4JpSyts1GVGoM">
            Vårt förslag innebär att alla som ansluter sig till Frisktandvård
            till fast pris får en form av högkostnadsskydd, även de med stora
            behov. Oavsett vilken riskgrupp man tillhör betalar alltid patienten
            en egenavgift. De som hamnar i en högre riskgrupp betalar en högre
            egenavgift, men staten subventionerar en större andel av den totala
            kostnaden ju högre riskgrupp man tillhör. Vi förutsätter att statens
            subventioner inom de olika riskgrupperna blir så höga att alla
            i princip får billigare tandvård än i dag.
          </p>
          <p xml:id="i-TrsP1byKaZFFo6r9AG9MWt">
            Det finns personer med extremt stora tandvårdbehov som inte kommer
            att passa in i vårt förslag till tandvårdsreform. Denna relativt
            lilla grupp vill vi definiera och överföra till sjukvården.
          </p>
          <p xml:id="i-THnJjBVPcfYyinzhfF9JZ1">
            I Frisktandvård till fast pris ingår ett tandläkarbesök var 18:e
            månad och alla de insatser som behöver göras.
          </p>
          <p xml:id="i-Wiv8KZtURFuJ5qYD5X3zwW">
            Som patient väljer man själv vilken tandvårdsklinik man vill
            gå hos, privat eller via folktandvården.
          </p>
          <p xml:id="i-NXTaWFViHZ3ULiJt6tVSFL">
            Modellen leder till regelbundenhet i kontakten mellan den enskilde
            och tandvården och skapar incitament för såväl patienten som vårdgivaren
            att arbeta förebyggande. Frisktandvårdsmodellen ger också patienten
            bättre kontroll över sina tandvårds­kostnader.
          </p>
          <p xml:id="i-DESXNkiwBdR4g5uzJh1UMK">
            Denna nya nationella tandvårdsreform gör att patienterna vet
            vad tandvården kostar och försäkrar sig mot obehagliga överraskningar.
            De skilda avgiftsklasserna motiverar också till egenvård och förebyggande
            åtgärder, för att undvika risken att hamna i en högre avgiftsklass.
            Tandvården får också incitament att ge bra vård och göra förebyggande
            insatser för att hålla de långsiktiga kostnaderna nere.
          </p>
          <p xml:id="i-5AFEFvEvKU2bJDNsiZs7T4">
            De landsting som i dag har system med Frisktandvård till fast
            pris, har olika regler, avgifter och avgiftsklasser. Frisktandvård
            till fast pris finns inte heller hos de privata tandvårdsklinikerna.
            Med en nationell frisktandvårdsreform skulle villkoren bli lika
            för alla i hela Sverige. Tillgången på bra tandvård ska inte avgöras
            av var man bor, lika lite som hur mycket man tjänar.
          </p>
          <p xml:id="i-JLfdSPEqCmVy5NwgMDjQK">
            Därför vill vi att riksdagen tillkännager för regeringen att
            en utredning snarast tillsätts för att utreda förutsättningar
            och konsekvenser av en ny nationell tandvårdsreform, Frisktandvård
            till fast pris.
          </p>
          <p xml:id="i-88xq4xHyHdTLwngyu2z9My">
            När vi förra året lyfte upp samma yrkande i en motion avstyrktes
            den i socialutskottet (betänkande 2008/09:SoU1 Utgiftsområde 9
            Hälsovård, sjukvård och social omsorg m.m.) med bland annat följande
            motivering:
          </p>
          <p xml:id="i-EV7XTohDEFBVfMrRxpNu5Y">
            Utskottet anser att det nya tandvårdsstödet utgör en enkel och
            sammanhållen modell, har en hälsofrämjande inriktning samt medger
            att kostnaderna för såväl staten som patienterna kan förutses.
          </p>
          <p xml:id="i-ASowNGyKdg6GzhfEaWw3MV">
            Vi har svårt att instämma i detta resonemang. Om man på allvar
            vill utforma ett system med en hälsofrämjande inriktning bör man
            skapa ett tandvårdssystem enligt det vi skissar i motionen.
          </p>
          <p xml:id="i-JtrwYGjwWLZzgukkGo7sgJ">
            Regeringen har sagt sig vara mån om att följa upp reformen, vilket
            är lovvärt. Vi hoppas att man noggrant gör detta och tar det hälsofrämjande
            perspektivet på största allvar i denna uppföljning. Vi anser det
            vara motiverat att lyfta upp frågan på nytt.
          </p>
        </div>
        <div type="motSignatures">
          <list>
            <item xml:id="i-PMtdL8dFeMCDKevJEeKojR" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-BSSZacXioQ24LS3eJnERFo" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-BmpZ63ehqawfhHDCAPZo7d" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-2MFz7jNNm5SBGvWTD9hRF3" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-MxbzLx4xrz3wihcQNW14BW" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-Mvccto4EpVVwABE2mMfzu8" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-Vkw9qK44WaSzporfnELx2W" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
