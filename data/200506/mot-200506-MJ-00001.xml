<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_1/mot_200506_MJ_1-0001.pdf"/>
      <div type="motHeader" xml:id="i-JtQoGyjVimcXoe8NbEr4Jp">
        <div type="motTitle" xml:id="i-5KmX32i2vMtXRoTmccPUp6"/>
        <div type="motSubmissionInfo" xml:id="i-FxXW9bzE5NRqAHQnV6SNy9"/>
      </div>
      <div type="motBody" xml:id="i-N4gW5YqZYg5b9gPs9VBC4T">
        <div xml:id="i-SyoFuVLe4N495qQZ9Rdwqj">
          <p xml:id="i-Sn5UgZeCZFZ9GViX5hLKQo">
            2005/06 mnr: MJ1
          </p>
          <p xml:id="i-7NNjUDaZ5mEDxdGDfpN1LW">
            pnr: fp1246
          </p>
          <p xml:id="i-6LaiXBDSjvkg5a5hg4HBHe">
            Motion till riksdagen 2005/06:MJ1
          </p>
          <p xml:id="i-K6kyZahFdL7XA5EPKtMfXa">
            av Sverker Thorén m.fl. (fp) med anledning av skr. 2004/05:173
          </p>
          <p xml:id="i-2e8zzZqn98h6A77Ldz6xqG">
            En nationell strategi för havsmiljön
          </p>
          <p xml:id="i-S7Dy46vgUQsg7ZzEqs852W">
            Sammanfattning
          </p>
          <p xml:id="i-5CPU64sSsNDTdsPzwC7oF3">
            I miljöpolitiken måste vi våga fokusera och prioritera, Sverige
            måste nu ge havsmiljöarbetet högsta prioritet nationellt och internationellt.
            Det krävs ett tydligare ministeransvar för havsmiljöfrågorna.
            En Östersjöminister bör utses med ansvar för frågor som rör Östersjön
            och havsmiljön. En hållbarhetskommissions första uppdrag blir
            att identifiera orsaker till splittringen i dagens havsmiljöarbete
            samt komma med åtgärdsförslag. Havsmiljöns krav ges större tyngd
            i arbetet hos alla berörda myndigheter. Marin forskning och miljöövervakning
            bör utökas samt samordnas bättre. De tre marina centra ges utökad
            roll inom både forskning och miljöövervakning. Ett internationellt,
            tvärvetenskapligt forskningscentrum för Östersjöns havs- och kustmiljö
            inrättas. I väntan på tydliga resultat från forskningen måste
            bevisat effektiva åtgärder mot övergödningen intensifieras. En
            storsatsning på anläggning av våtmarker längs Östersjökusten är
            en åtgärd som kan vidtas snabbt. En annan är att åtgärda det stora
            antal bristfälliga enskilda avlopp som fortfarande finns kvar.
            Det svenska genomförandet av EU:s ramdirektiv för vatten har en
            avgörande roll för hur övergödningen ska kunna minska och måste
            fullföljas. Sverige bör på högsta politiska nivå ta initiativ
            till och inbjuda till en Östersjökonferens där lägets allvar tydliggörs
            och leder till ett gemensamt handlingsprogram — en räddningsplan
            för Östersjön. Sverige måste agera kraftfullt i EU så att en marin
            strategi nu kommer till stånd. I ett ”dubbelgrepp på havsmiljön”
            kan Sverige genom att intensifiera sina insatser i Helcom och
            EU medverka till att Östersjön snabbt får den räddningsplan den
            behöver!
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0002.pdf"/>
          <p xml:id="i-3krW4vkD4Zpfw1mMMmeDLZ">
            2005/06:MJ1
          </p>
          <p xml:id="i-FKajQz51GeaQ1maxXk5XdU">
            Innehållsförteckning
          </p>
          <p xml:id="i-BXLsFL8jTbyCPwV4gmMDzd">
            Sammanfattning Innehållsförteckning,. Förslag till riksdagsbeslut
            Åtgärder i stället för utredning Nationellt och internationellt
            genombrott för Östersjöpolitiker Nationella åtgärder. Övergödning
            Fiske....... Miljögifte Olja och sjösäkerhet. Internationellt.
            RE 0 opbemilj Öp lg mosmsmrsemmmsassora RITTER RRD
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0003.pdf"/>
          <p xml:id="i-JARpjVw8w9Zkpdg26XQSuR">
            2005/06:MJ1
          </p>
          <p xml:id="i-2wYFMAdtA8U9ApZr5HxBT6">
            Förslag till riksdagsbeslut
          </p>
          <p xml:id="i-LEjDNTXAfRPv5UaUbELnYB">
            1. Riksdagen tillkännager för regeringen som sin mening vad i
            motionen anförs om ett tydligare ministeransvar för havsmiljöfrågorna.
            2. Riksdagen tillkännager för regeringen som sin mening vad i
            motionen anförs om att ge havsmiljöns krav högre prioritet och
            större tyngd i alla berörda myndigheter. 3. Riksdagen tillkännager
            för regeringen som sin mening vad i motionen anförs om att marin
            forskning och miljöövervakning skall utökas och samordnas bättre.
            4. Riksdagen tillkännager för regeringen som sin mening vad i
            motionen anförs om att de tre marina centrumen ges utökade roller
            inom både forskning och miljöövervakning. 5. Riksdagen tillkännager
            för regeringen som sin mening vad i motionen anförs om att inrätta
            ett internationellt = tvärvetenskapligt forskningscentrum för
            Östersjön. 6. Riksdagen tillkännager för regeringen som sin mening
            vad i motionen anförs om att intensifiera arbetet med att åtgärda
            bristfälliga enskilda avlopp. 7. Riksdagen tillkännager för regeringen
            som sin mening vad i motionen anförs om en storsatsning på anläggning
            av våtmarker. 8. Riksdagen tillkännager för regeringen som sin
            mening vad i motionen anförs om att försöken med lokal och regional
            förvaltning av fiske och marina resurser måste genomföras. 9.
            Riksdagen tillkännager för regeringen som sin mening vad i motionen
            anförs om att utreda möjligheterna att omhänderta fisk på land
            för att rensa havet på miljögifter. 0. Riksdagen tillkännager
            för regeringen som sin mening vad i motionen anförs om att undersöka
            om en oljeskyddsfond kan införas. 1. Riksdagen tillkännager för
            regeringen som sin mening vad i motionen anförs om Sveriges ansvar
            och möjlighet att leda en kraftsamling för havsmiljöpolitiken
            i Östersjöregionen. 2. Riksdagen tillkännager för regeringen som
            sin mening vad i motionen anförs om att Sverige bör ta initiativ
            och inbjuda till en Östersjökonferens på högsta politiska nivå.
            3. Riksdagen tillkännager för regeringen som sin mening vad i
            motionen anförs om att Sverige agerar kraftfullt i EU så att en
            marin strategi nu kommer till stånd. 4. Riksdagen tillkännager
            för regeringen som sin mening vad i motionen anförs om ett dubbelgrepp
            på havsmiljöpolitiken där Sverige förstärker sitt arbete i både
            Helcom och EU. 5. Riksdagen tillkännager för regeringen som sin
            mening vad i motionen anförs om Sveriges strategi i förhandlingarna
            om Reach.
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0004.pdf"/>
          <p xml:id="i-XKdPvfXSyiEi9CBvuMLrrH">
            2005/06:MJ1
          </p>
          <p xml:id="i-5Xh2Bey3MSyEaRyrras4Zi">
            16. Riksdagen tillkännager för regeringen som sin mening vad
            i motionen anförs om att Sverige verkar för en snabbare utfasning
            av miljöpåverkande bottenfärger i EU.
          </p>
          <p xml:id="i-S9K2Q6XpUT5xtfnkC6s6pz">
            Åtgärder i stället för utredning
          </p>
          <p xml:id="i-MYUXyavNDfni9vactLTQdL">
            Havsmiljöarbetet måste nu ges högsta prioritet och skrivelsen
            sätter upp ambitiösa mål. Arbetet ska baseras på tio strategiska
            insatser för att uppnå miljökvalitetsmålet Hav i balans och övriga
            havsanknutna miljömål, som vi helt instämmer i. Problemet är att
            det mesta av detta inte är något nytt utan har utgjort grunden
            för havsmiljöpolitiken under snart ett decennium — en period när
            havsmiljön i viktiga avseenden har försämrats på ett mycket oroande
            sätt. För att vända denna negativa utveckling krävs mycket mer
            av operativa, onkreta miljöförbättrande åtgärder än vad som signaleras
            i skrivelsen. Avsaknaden av sådana åtgärder är så påtaglig och
            anmärkningsvärd att man rågar sig varför regeringen över huvud
            taget lade fram skrivelsen, särskilt som den obarmhärtigt avslöjar
            att praktiskt taget ingenting hänt sedan Havsmiljökommissionen
            lade fram sitt betänkande — under stark tidspress rån regeringen
            — för mer än två år sedan. De konkreta åtgärder som måste komma
            till stånd omedelbart skjuts på ramtiden i väntan på ytterligare
            utredning, även i de många fall där tillräckligt utredningsunderlag
            för omedelbara åtgärder finns. Skrivelsen är ull av allmänna skönmålande
            redovisningar av vad som görs och allmänna, till intet förpliktande,
            uttalanden om vad som bör göras — inte minst internationellt —
            för att förbättra situationen. Precisering och konkretion saknas
            till stor del.
          </p>
          <p xml:id="i-7BSKGpCrWRYoGCovKWUhsk">
            En annan tydlig svaghet i skrivelsen är att försyndelser och
            tillkortakommanden från regeringens sida i fråga om att genomföra
            tidigare beslut om havsmiljön används för att återupprepa dessa
            som om de vore helt nya förslag, nu främst i form av nya utredningar.
            Exempel är tillämpningen av reglerna om miljökonsekvensbeskrivningar
            inom fisket och insatser mot det stora antalet dåliga enskilda
            avloppsanläggningar, två viktiga konkreta frågor där riksdagen
            uttalade sig för åtgärder redan under 1990-talet. Den allvarligaste
            svagheten med skrivelsen är den nästan totala avsaknaden av operativa
            förslag. I stället kommer nya utredningar, även i frågor där tillräckligt
            underlag för åtgärder finns. De flesta utredningarna — ett 30-tal
            — lägger man på Naturvårdsverket. Denna passivitet från regeringens
            sida skjuter inte bara i onödan upp nödvändiga och brådskande
            åtgärder för att förbättra havsmiljön. Den innebär också en rejält
            ökad arbetsbelastning på Naturvårdsverket för vilken inga extra
            resurser aviseras. Följden riskerar att bli både dålig kvalitet
            och långdraget utredningsarbete, något som våra hav inte har råd
            med. Dessutom kan skrivelsens ensidiga fokus på ytterligare utredningar
            ge den felaktiga signalen att det pågående åtgärdsinriktade havsmiljöarbetet
            inom myndigheter, kommuner m.fl. inte är så viktigt utan
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0005.pdf"/>
          <p xml:id="i-UCzkZH23hNEXVrygMGMDM2">
            kan tonas ned i avvaktan på att utredningarna börjar leverera
            resultat och regeringen tar ställning till dessa. Folkpartiet
            liberalerna har hela denna mandatperiod krävt att de första mest
            akuta delarna i en havsmiljöstrategi ska tas fram omedelbart och
            kompletteras med konkreta beslut om åtgärder och förstärkta resurser.
            Regeringen bör snarast återkomma till riksdagen med detta i form
            av en proposition. Detta krav kvarstår och nu är det upp till
            bevis för regeringen. Hur blir det med den åtgärdslista som inom
            ett år ska presenteras? Hur stort genomslag får den nationella
            strategin för havsmiljön i den kommande trafikpolitiska propositionen
            och i kommande propositioner om samhällets säkerhet? Internationellt
            har vi krävt ett kraftfullt intensifierat arbete i EU, FN och
            andra internationella fora. Enligt organisationer som deltagit
            i samtliga förhandlingar och arbetsgrupper för utarbetandet av
            den europeiska havsmiljöstrategin har Sverige inte utmärkt sig
            som drivande eller offensivt. Förhållningssättet har varit påtagligt
            passivt och avvaktande. Bokslutet över hittills förd havsmiljöpolitik
            blir alltså detsamma som Havsmiljökommissionen gav i början av
            mandatperioden: brist på genomförande i ett läge då situationen
            i våra hav, speciellt i Östersjön, är alarmerande. Östersjön kan
            inte vänta längre! Det är dags för en ny politik.
          </p>
          <p xml:id="i-4v2F8L1rBQPCiXiZFGkgsD">
            Nationellt och internationellt genombrott för Östersjöpolitiken
          </p>
          <p xml:id="i-TbXv1QL72La7VhafpeBxdC">
            I miljöpolitiken måste vi våga fokusera och prioritera. Vi kan
            inte göra allt på en gång. Miljömålen och miljömålsarbetet får
            inte bli miljöpolitikens samvete och hindra nödvändiga akuta satsningar
            och = prioriteringar. Havsmiljöpolitiken och Östersjön i synnerhet
            är ett sådant område där både ett nationellt och ett internationellt
            genombrott nu är nödvändigt menar folkpartiet. Havsmiljökommissionen
            har sagt det, regeringens egen Miljövårdsberedning sa det i sin
            ”Strategi för hav och kust utan övergödning”. Hotet om en oljekatastrof
            i den ökande och täta oljetankertrafiken i Östersjön och sommarens
            övergödningschock talar också sitt tydliga språk. Läget är sådant
            att inte enbart miljöorganisationerna utan också enskilda, företagare,
            landshövdingar och regioner i Sverige nu kräver en mer aktiv politik
            för att möta speciellt olje-, utfisknings- och övergödningshoten.
            Runt Östersjön är enigheten numera stor när parlamentariker från
            de olika länderna, inklusive Ryssland, samlas om att kraftfulla
            åtgärder måste till för att rädda vårt gemensamma innanhav. I
            EU är marina strategier under framtagande. Tiden är alltså helt
            rätt för ett politiskt lyft för havsmiljöpolitiken. Sverige har,
            anser Folkpartiet, ett ansvar och en unik möjlighet att leda regionen
            i en sådan kraftsamling. Sverige kan och bör nu ta initiativet
            och verka aktivt nationellt, i Helcom och i EU för att få alla
          </p>
          <p xml:id="i-XnsbskoapjbxeRJzyL53dT">
            2005/06:MJ1
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0006.pdf"/>
          <p xml:id="i-GSZYN1etRkDhVemMNT2hKi">
            2005/06:MJ1
          </p>
          <p xml:id="i-3RnZTEHQ3cHm7cSaXUC9qw">
            Östersjöländer att intensifiera sina ansträngningar och leva
            upp till beslut som redan fattats och medverka i de nya som nu
            måste till.
          </p>
          <p xml:id="i-NkGKVGv5tWx7DxokPsC2Ms">
            Nationella åtgärder
          </p>
          <p xml:id="i-4QTemxhi2LaAD8SUjfT86H">
            Kraftfulla nationella insatser är en förutsättning för ett lyckat
            internationellt agerande. Ett av huvudproblemen i det svenska
            havsmiljöarbetet är bristen på samordning och en splittrad och
            snårig ansvarsfördelning både mellan myndigheter och inom regeringen.
            Att lösa problemen i havsmiljön är enligt Folkpartiet en av de
            viktigaste uppgifterna i svensk miljöpolitik och uppgiften .ommer
            att finnas kvar under lång tid. Ska vi lyckas stärka genomförandet
            av svensk havsmiljöpolitik och upprätta en för Östersjöländerna
            gemensam handlingsplan för Östersjön krävs det nya grepp. Enligt
            vår mening krävs ett tydligare ministeransvar för havsmiljöfrågorna.
            En Östersjöminister bör utses att ha det övergripande ansvaret
            för frågor som rör Östersjön och havsmiljön så att frågorna inte
            längre bollas mellan olika departement och statsråd. Att Naturvårdsverket
            får det övergripande ansvaret för havsmiljön är bra men uppgiften
            att identifiera oklarheter i ansvarsfördelningen mellan myndigheterna
            bör enligt Folkpartiet inte ligga hos en av myndigheterna! Vi
            vill att en hållbarhetskommission som består av experter tillsätts
            för att analysera de grundläggande frågorna om hur hindren för
            en hållbar samhällsutveckling kan undanröjas och hur konflikterna
            mellan miljömål och andra samhällsmål kan lösas på ett bättre
            sätt än i dag. Detta förslag om en hållbarhetskommission möter
            direkt behovet att överbrygga splittringen i dagens havsmiljöarbete.
            Detta förslag lyfte vi i Alliansens motion om miljömålen (motion
            2004/05:MJ37). Havsmiljöarbetet bör bli denna kommissions första
            uppdrag. Regeringen bör genom regleringsbrev, ändringar av regeringsförordningar
            och genom signaler i övrigt se till att hänsyn till havsmiljöns
            krav omedelbart ges högre prioritet och större tyngd i arbetet
            hos alla berörda myndigheter. Särskilt viktigt är det inom sektorerna
            fysisk planering, fiske, jordbruk och kommunikationer.
          </p>
          <p xml:id="i-SimanX6SoDWqtFKRPyUW2z">
            Regeringen bör se till att marin forskning och miljöövervakning
            omedelbart utökas, samordnas bättre och får mer av den inriktning
            som aviseras i skrivelsen. De tre marina centrumen bör ges utökade
            roller inom både forskningen och miljöövervakningen i enlighet
            med förslag från Vetenskapsrådets expertpanel, vilket enligt skrivelsen
            bereds i Regeringskansliet. Vidare bör arbetet med att inrätta
            ett internationellt, tvärvetenskapligt forskningscentrum för Östersjöns
            havs- och kustmiljö omedelbart påbörjas så att forskningen kring
            landmiljö och havsmiljö samordnas bättre.
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0007.pdf"/>
          <p xml:id="i-WE1AfJdPXEGnYUmMEbd9eU">
            Övergödning
          </p>
          <p xml:id="i-XWRrrJsGqfXLsixJceRmem">
            Regeringen bör se till att ytterligare kraftfulla åtgärder mot
            övergödningen av framför allt Östersjön omedelbart kommer till
            stånd. Punktkällorna i Östersjön kan åtgärdas snabbare än de s.k.
            diffusa utsläppen från t.ex. trafik och jordbruk. I Sverige finns
            endast ett fåtal sådana s.k. hot spots men det är angeläget att
            de snabbt åtgärdas med stöd av miljöbalken. En miljon enskilda
            avlopp, varav en stor del är bristfälliga, innebär belastning
            med närsaltutsläpp till Östersjön. Egentligen har vi fungerande
            lagstiftning i miljöbalk och hälsoskyddslagstiftning som ska vara
            effektiv mot denna typ av punktutsläpp. Tillsynsmyndigheterna
            har inte lagt tillräcklig kraft på eller inte haft tillräckliga
            resurser för att hitta alla avlopp och utfärda förelägganden trots
            att verksamheten genom = tillståndsavgifter blir självfinansierande.
            Detta arbete måste intensifieras. I väntan på tydliga resultat
            från forskningen kring läckage, transport och uppehållstider i
            naturen (s.k. buffring) av närsalter måste bevisat effektiva åtgärder
            sättas in. En storsatsning på anläggning av våtmarker i avrinningsområden
            med påverkan på Östersjön är enligt Folkpartiet en sådan viktig
            åtgärd. Folkpartiet vill också lyfta fram vikten av bevuxna fält
            året om (vall, fånggröda) där så är möjligt samt fortsatta satsningar
            på Greppa näringen och Odling i balans. Folkpartiet anser dessutom
            att gårdar ska kunna miljöcertifieras efter de riktlinjer som
            man arbetar med i exempelvis Greppa näringen och Odling i balans.
            En miljöcertifiering garanterar ett miljömässigt hållbart brukande
            och har stort fokus på att minimera kväve och fosforläckage. Denna
            = certifiering skulle kunna användas i marknadsföringssammanhang
            för lantbruksföretaget men också ställas som krav för LBU-medel
            vid gårdar belägna nära känsliga och belastade områden. Det svenska
            genomförandet av EU:s ramdirektiv för vatten har en avgörande
            roll för att de vattenrelaterade miljökvalitetsmålen ska uppnås
            och övergödningen av våra hav minska. Vattenmyndigheterna och
            de föreslagna vattendistrikten, som är ett led i införandet av
            direktivet, kan bli en ny strategisk lokal nivå. För att kunna
            åtgärda övergödningen av våra kuster och hav krävs dock kraftfullare
            åtgärder än de som vattenmyndigheterna i dag har möjlighet att
            besluta om. Vi är starkt kritiska till att regeringen ännu inte
            lagt fram några förslag till former för samverkan inom vattenförvaltningen.
            Det finns varken krav eller incitament för att inbjuda till samverkan
            mellan lokala och regionala aktörer. För ett av de troligen viktigaste
            instrumenten för att nå miljökvalitetsmålet Ingen övergödning
            har regeringen alltså inte föreslagit någon metod, givit tydligt
            mandat eller anvisat medel.
          </p>
          <p xml:id="i-9jt6RNNAqTPh1ZmAUdgB8J">
            Fiske
          </p>
          <p xml:id="i-4e6TLkJhaK6kFmYf5txrCD">
            I arbetet med att förbättra och hållbart nyttja havet och havsmiljön
            är den lokala och regionala förankringen och deltagandet avgörande.
            Enligt skrivelsen ska ett pilotprojekt för tillämpningen av ekosystemansatsen
            ”etableras” inom ett av vattendistrikten. Detta projekt bör förtydligas
            och
          </p>
          <p xml:id="i-3R6v8FNn3cJmnRJubpcUGW">
            2005/06:MJ1
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0008.pdf"/>
          <p xml:id="i-JWM868CrwL3tmdr8SjS4Mo">
            2005/06:MJ1
          </p>
          <p xml:id="i-3zi3yXkjmqrQsSLbgnzLjQ">
            snabbt startas för att ge inspiration och samla kunskap till
            efterföljarna. Flera kustlän har sedan länge lämnat förslag på
            hur bl.a. det lokala deltagandet i processer som berör nyttjandet
            av marina resurser kan förbättras. Nationellt ger också de aviserade
            försöken med lokal och regional förvaltning av fisket och möjligheten
            att fördela fiskemöjligheterna mellan fiskare nya intressanta
            möjligheter. Men även här brister regeringen i genomförande. Försöken
            måste nu genomföras och får inte hindras av ytterligare utredande,
            byråkrati och medelsbrist. Det svenska fisket har en framtid och
            får inte slås sönder av oförutsägbara beslut. Vad som nu krävs
            är långsiktighet i regelverken som ger framförhållning, så att
            yrkesfisket, med tyngdpunkt på det småskaliga, under ordnade former
            kan anpassas till ett långsiktigt möjligt fångstuttag. Det arbete
            som pågår med att utveckla lokal och regional förvaltning måste
            därför stödjas inte minst genom att säkra finansieringen av projekten,
            vilket är helt avgörande om det ska genomföras med bra resultat.
            Kunskaperna om fiskbestånd är inte tillräckliga för att garantera
            att fisket bedrivs på ett långsiktigt hållbart sätt. Förstärkt
            forskning krävs om fisksamhällen, reproduktionsområden, biologiska
            effekter av fiskemetoder och biologisk mångfald. Detta tillsammans
            med marina reservat och fredade områden, skärpt kontroll och övervakning,
            konsumentmakt via ”miljömärkt fisk” och ett kraftfullt svenskt
            engagemang i EU:s fortsatta reformering av fiskepolitiken är den
            väg Folkpartiet liberalerna vill gå.
          </p>
          <p xml:id="i-WbRWP3FJZ3hogsiDKpQYBW">
            Miljögifter
          </p>
          <p xml:id="i-WRjE4jw5rH2U7siEp2T2uX">
            Havet är mycket utsatt för gifter av olika slag. Risken för anrikning
            både i bottensediment och i näringskedjan är stor. Samtidigt är
            vår relativa kunskap om spridning av gifter och deras effekter
            på det marina livet dålig. Detta framför allt för att effekter
            i havet oftast upptäcks långt senare än på land. Samspelet mellan
            kemikalier och fiske belyser de vinster som finns att hämta vid
            bättre samordning. En färsk artikel från ICES tar t.ex. upp fiskets
            uttag av miljögifter. Enligt forskarna svarar fisket redan i dag
            för 3,5 260 av det kända uttaget av PCB från Östersjön. Miljögifter
            som PCB och dioxiner ansamlas i fett. Eftersom inre organ som
            lever har hög fetthalt kan det finnas miljövinster att hämta i
            att omhänderta fiskrens på land i stället för att kasta det i
            havet. Möjligheten till detta bör utredas. Östersjön med sina
            speciella förhållanden med lågt inflöde av nytt vatten blir extra
            känslig för utsläppen av kemiska ämnen. Förr var det främst PCB
            och DDT som stod i fokus för debatten. I dag rör det främst t.ex.
            bromerade flamskyddsmedel, dioxiner samt olika kolväten. Trots
            ett antal åtgärder är halten av dessa miljögifter så höga att
            t.ex. gravida kvinnor inte rekommenderas att äta fet östersjöfisk.
            Länderna runt Östersjön bör ta fram en strategi för vilka åtgärder
            som krävs för att bli av med dessa gifter. Detta kan inkludera
            allt från gemensamma krav på sopförbränning till saneringsåtgärder
            vad avser förorenad mark. Men det krävs också ett bättre kunskapsläge,
            enligt Havsmiljökommissionen saknas grundläggande kunskap om vilka
            källor som
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0009.pdf"/>
          <p xml:id="i-MU5Y2mwCEFikRKKX91Nbw1">
            bidrar med mest PCB och dioxiner och om hur snabbt dessa ämnen
            bryts ned och cirkulerar i ekosystemet. Vi har också i ett antal
            motioner lyft fram problematiken och riskerna med läkemedel och
            rester av läkemedel och deras påverkan på vattenmiljön.
          </p>
          <p xml:id="i-TgHhFGQwRVe97qudwJUw4d">
            Olja och sjösäkerhet
          </p>
          <p xml:id="i-6GyDcVL2v5H3o9NsuMzMq5">
            Vetskapen om att snart 200 miljoner ton olja årligen fraktas
            över Östersjön — motsvarande 200 Globen fyllda med olja — borde
            vara nog för att öka insatserna att rädda detta känsliga hav.
            Sveriges egen beredskap att ta hand om utsläpp till sjöss begränsar
            sig till 5 000 ton. De fartyg som fraktar olja kan ha 150 000
            ton i lasten. Inte heller oljeskadeskyddet i strandzonen eller
            den uppföljande verksamheten efter genomförda oljebekämpningsoperationer
            är tillräckligt eller tillräckligt samordnat och inövat. Inte
            heller trafikrapportering och övervakning är tillräckligt samordnad
            och utbyggd. Genom att höja beredskapen, utnyttja marknadskrafterna
            och genom EU kan Sverige kraftfullt bidra till att möta och minska
            hoten från de kraftigt ökande och ofta undermåliga oljetransporterna.
            Beredskapen höjer vi genom att utse nödhamnar, öka trafikövervakning
            och trafikrapportering, förstärka räddningsberedskapen och genom
            snabb och effektiv och oanmäld kontroll både till sjöss och i
            hamn. Sverige har fortfarande inte ett juridiskt hållbart system
            av nödhamnar som EU krävt för att förhindra en upprepning av den
            uppmärksammade oljekatastrofen utanför Spaniens kust hösten 2002,
            då en läckande oljetanker drogs mellan olika hamnar som inte ville
            ta emot den tills olyckan var ett faktum. Norge och Danmark har
            detta nödhamnssystem. Folkpartiet har länge krävt att detta problem
            måste lösas omedelbart. Nationellt bör Kustbevakningens och Sjöfartsverkets
            arbete med att knyta samman dagens olika rapporteringssystem (”Sjöbasis”)
            få högsta prioritet, snabbt fullföljas och tas i funktion. Den
            modernisering av lednings- och övervakningscentraler som startats
            måste också snabbt genomföras. Utökad aktiv trafikövervakning
            och trafikrapportering är nödvändig. Finland, Ryssland och Estland
            har genomfört ett utökat aktivt övervakningssystem av trafiken
            i Finska viken (Gofrep) och redovisar en 80-procentig minskning
            av olycksrisken efter ett års drift. Folkpartiet anser att ett
            liknande system snabbt
          </p>
          <p xml:id="i-NCQUfBJmHSD4fx7hb2v7ap">
            kan behöva upprättas för södra Östersjön. Åtgärderna för oljeskadeskydd
            till sjöss, i strandzonen och åtgärderna för uppföljande verksamhet
            måste förbättras, utvecklas och säkras ekonomiskt och funktionellt.
            En oljeskyddsavgift på varje landat ton olja har i Finland sedan
            70-talet byggt upp en oljeskyddsfond som finansierat uppbyggnaden
            av det lokala och regionala oljeskyddet men även nationella åtgärder.
            Folkpartiet anser att det bör undersökas om ett sådant system
            kan påskynda och säkra de åtgärder som behöver vidtas nu och på
            sikt i Sverige. Marknadskrafterna utnyttjas genom att ge befraktaren
            ett större ansvar för valet av transport, utarbeta kravspecifikation
            för upphandling av sjötransporter i Östersjön, informera om vem
            som använder vilka fartyg,
          </p>
          <p xml:id="i-1MCjuJERnDJzPzfiMrLwZ">
            2005/06:MJ1
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0010.pdf"/>
          <p xml:id="i-L6bJhLr6yrAe3DrkPPyKnF">
            2005/06:MJ1
          </p>
          <p xml:id="i-AkyrCy8WpZQJqSEJG7QpdE">
            10
          </p>
          <p xml:id="i-Y2kgFWz1CWfDeu8JExMg6L">
            genom åtgärder för att underlätta för kvalitetssjöfart, säkerställa
            att begreppet ”kvalitetssjöfart” innebär fastställda kvalitetskrav
            på alla områden som påverkar miljön, och vidareutveckla systemet
            med ekonomiska styrmedel.
          </p>
          <p xml:id="i-3sf1z8xnLBwiKyK9tCWYB9">
            Internationellt
          </p>
          <p xml:id="i-WG6Tiuoo44aZQ3Cauo79Tm">
            Just nu finns unika möjligheter att lyfta havsmiljöfrågorna i
            regionen och få till en räddningsplan för Östersjön. Åtta av de
            nio Östersjöstaterna är medlemmar i EU. Det finns genom Helcom
            (Helsingforskommissionen) ett välutvecklat samarbete, där även
            Ryssland medverkar, i regionen. Det finns i många av länderna
            ett etablerat arbete med hållbar utveckling, hög medvetenhet om
            problemen hos befolkningen och gott miljövetenskapligt unnande
            och forskning. Dessutom är flera marina strategier under utarbetande
            i EU. Nu är tiden inne för ett politiskt genombrott. Sverige måste
            agera handlingskraftigt och verkligen använda Helcom, inte bara
            lyssna av och bevaka. Sverige bör driva frågan om upprättande
            av en för EU gemensam handlingsplan för Östersjön. Helcom har
            påbörjat ett sådant regionalt arbete men detta måste bli en EU-angelägenhet.
            Helcom gjorde ett viktigt arbete med att täppa till de flesta
            stora punktkällor runt Östersjön (s.k. hot spots). Det är denna
            typ av kraftsamling som nu behövs för att få något att hända.
            Sverige måste också föra en dialog med Östersjöländerna och medverka
            till att EU:s subventioner och investeringar stöder ansträngningarna
            mot god ekologisk vattenstatus så att subventionerna inte får
            motsatt effekt.
          </p>
          <p xml:id="i-7DA1ndQ5MY9BV5skppX1BH">
            Folkpartiet anser det vara av stor vikt att påbörjade satsningar
            inom nätverk som ”Baltic Farmers Forum of Environment” samt Sidaprojekt
            tillsammans med Baltikum och Ryssland uppmuntras att fortsätta.
            Informationssatsningen ”Greppa näringen” samt pilotgårdarnas dokumenterade
            fältförsök inom ”Odling i balans” har alla till syfte att minska
            övergödningen samt få ett långsiktigt hållbart jordbruk. Folkpartiet
            menar att det är dags för Sverige att ta initiativet och medverka
            till det internationella politiska genombrott som behövs för Östersjöns
            miljö. Det var en av de högst prioriterade åtgärderna i önskelistan
            i Miljövårdsberedningens larmrapport ”Hav och kust utan övergödning”
            som presenterades i våras. Sverige bör ta initiativet och kalla
            till en ny Stockholmskonferens — denna gång om Östersjön. Sverige
            kan och bör leda regionen i en kraftansamling där lägets allvar
            tydliggörs och vägen framåt för att trappa upp det gemensamma
            arbetet för havsmiljön undersöks och ett gemensamt handlingsprogram
            — en räddningsplan för Östersjön — tas fram. Initiativ bör tas
            snarast utan att invänta EU:s marina strategi; det krävs arbete
            för att driva på den marina strategin. I EU är det helt avgörande
            att en europeisk marin strategi nu tas fram. Det grundliga arbete
            som lagts ned under tre år får inte vara ogjort. Här måste Sverige
            agera kraftfullt och trycka på för att så ska ske. I en sådan
            tvärsektoriell strategi fastställs att havet ska nyttjas på ett
            hållbart sätt, med utgångspunkt från försiktighetsprincipen och
            ekosystemansatsen. Kommande
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0011.pdf"/>
          <p xml:id="i-AvCA7rxuTAbKV3TgHA9hP9">
            generationers nyttjande av haven och de marina ekosystemens möjligheter
            att svara på förändringar måste säkerställas. Denna grund måste
            finnas när andra strategier sedan läggs fast. De juridiskt bindande
            regler som även Folkpartiet strävar efter kan uppnås i kommande
            direktiv. Svensk, dvs. socialdemokratisk, miljöpolitik har saknat
            ett strategiskt nytänkande EU-perspektiv som är kopplat till miljömålen
            och deras behov av åtgärder. Miljöaspekten måste stärkas rejält
            både på strategisk nivå och i det löpande, detaljinriktade beslutsarbetet
            inom områdena transport, energi, jordbruk, inre marknad, näringsliv,
            utveckling, fiske, ekonomi, handel och yttre förbindelser. Miljömålen
            måste bli mer vägledande när svenska ståndpunkter vid rådsmöten
            tas fram än vad som är fallet i dag. Miljöambitionen och kopplingen
            till miljömålen behöver höjas väsentligt där Sverige deltar i
            det löpande, konkreta arbetet i ministerråd och parlament inom
            dessa politikområden. För att kunna nå miljömålen måste regeringen
            och myndigheterna driva miljöfrågorna systematiskt inom = dessa
            sektorsområden och inte — som nu — främst i miljörådet. EU spelar
            en avgörande roll för att Sverige ska uppnå sina miljömål. På
            EU-nivå fattas löpande beslut som får konsekvenser för svensk
            miljö och hälsa. En svensk strategi, taktik och systematik för
            det löpande miljöarbetet inom de uppräknade sektorerna behöver
            upprättas eftersom det är just där orsakerna till de mest svårlösta
            miljöproblemen finns. Detta förhållningssätt gäller i högsta grad
            havsmiljöfrågorna. I det internationella arbetet är det viktigt
            att påpeka EU:s betydande möjligheter att efter utvidgningen påverka
            utvecklingen i IMO (FN:s sjöfartsorgan). EU kontrollerar i dag
            40 26 av världens tonnage och har efter utvidgningen helt andra
            möjligheter att driva miljöfrågorna i IMO. I Östersjöns klassning
            som särskilt känsligt havsområde (PSSA) har ribban lagts för lågt.
            Skyddsnivån får inte enbart hamna på en nivå av ruttdragning,
            trafikseparering och några områden att undvika utan måste också
            innehålla ytterligare skyddsåtgärder. Skyddsåtgärder behövs på
            fyra områden:
          </p>
          <p xml:id="i-7cxRaasLp6BQMTcv4HiqvD">
            - minimikrav på skeppskonstruktion, - kvalitet på besättning,
            - — lagligt ansvar (finansiellt och juridiskt ansvar för hela
            kedjan befäl redare-klassificeringsorgan—charterbolag-fraktägare
            etc.), - — reglering från strandstaterna (lotskrav, trafikledning,
            hamnstatskontroll, etc.).
          </p>
          <p xml:id="i-Gkcot6LaYChDS7axqoZCCG">
            Sverige måste fortsätta att tillsammans med övriga Östersjöländer
            som gemensamt ansökt om PSSA-klassningen utarbeta och snabbt ansöka
            om ytterligare effektiva skyddsåtgärder. Folkpartiet anser att
            det går att möta hoten mot haven och den speciellt utsatta Östersjön.
            EU:s utvidgning innebär en avgörande förändring och en helt ny
            möjlighet i förvaltningen av Östersjön. Detta hav kan och bör
            bli pilotområde för en helt ny förvaltningsstrategi. Östersjön
            kan bli ett internationellt pilotprojekt för att bygga upp ett
            så starkt och heltäckande skydd av Östersjöns marina miljö att
            fungerande ekosystem kan återskapas
          </p>
          <p xml:id="i-7EowRGwwf8DEUEgHWLifn3">
            2005/06:MJ1
          </p>
          <p xml:id="i-EcuS8DJ51Sd9fXiu13wbtv">
            11
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0012.pdf"/>
          <p xml:id="i-2bq2K3nD2RPxLPMRtQGSqX">
            2005/06:MJ1
          </p>
          <p xml:id="i-GbgCqqsB6P88Py6t18ubeA">
            12
          </p>
          <p xml:id="i-J72zW5dtiYYmfxNEepzgGs">
            och en långsiktigt uthållig utveckling ska kunna garanteras.
            Systemet måste ges juridisk kraft och samordnade skyddsåtgärder
            och sanktioner. Östersjöregionens målsättning ska vara att bli
            internationellt ledande när det gäller tillämpningen av globala
            marina överenskommelser. I ett dubbelgrepp på havsmiljöpolitiken
            där det inarbetade Helcom- samarbetet utnyttjas och intensifieras
            för att också lyfta frågan i EU nås två fördelar. Dels ges hjälp
            och stöd till EU:s medlemsstater med att samordna arbetet i EU
            för att nå miljömålen för Östersjön. Dels ges fakta och kunskapsinflöde
            till EU som säkrar Östersjöns miljöintressen.
          </p>
          <p xml:id="i-AQjDU2ctzDKs3DoScEJ1Vc">
            EU och miljögifter
          </p>
          <p xml:id="i-PFPs5gVqvk7yWwvNxoov8s">
            I arbetet med att få bättre kunskaper om kemiska ämnen och deras
            påverkan på människor och miljö utgör Reach (EU:s nya kemikaliepolitik)
            ett möjligt starkt vapen, men det förutsätter att det inte vattnas
            ur genom t.ex. förslag på väldigt få kontroller vad gäller lågvolymkemikalier.
            Här måste Sverige ha en huvudstrategi i förhandlingsarbetet som
            går ut på generellt hårdare krav på alla lågvolymkemikalier, men
            om inte detta lyckas bör man ha en alternativ strategi som inkluderar
            så många kemiska ämnen som möjligt. Ett krav bör då vara att man
            endast accepterar lägre krav för sådana ämnen som inte riskerar
            att spridas så att de okontrollerat hamnar i havsmiljön. Detta
            bör dock inte vara den enda begränsning man lägger för kemiska
            ämnen för vilka man accepterar lägre nivå på data. Det är också
            viktigt att man på sikt utvecklar nya testmetoder som minskar
            antalet djurförsök men framför allt att man utvecklar metoder
            som ger ekotoxikologisk information t.ex. påverkan på havsmiljö.
            Sverige borde verka för att man får en snabb utveckling och infasning
            av denna typ av tester inom Reach. För Östersjöns del är det viktigt
            att föroreningarna som når detta innanhav via de större vattendragen
            minskas. Fungerande rening både på vanligt avloppsvatten och för
            industrierna måste finnas i samtliga länder. När nu nästan alla
            länder runt Östersjön kommer med som medlemmar i EU och EU:s vattenvårdsdistrikt
            blir verklighet bör Sverige driva på för en sådan utveckling.
            Folkpartiet vill att Sverige verkar för en snabbare utfasning
            av miljöpåverkande bottenfärger. EU har nu förbjudit ett av de
            mest skadliga ämnena, tributyltenn. I nuläget föreslår vi inget
            ytterligare totalförbud, men i takt med att alternativa bottenfärger
            utvecklas bör snarast ytterligare produkter totalförbjudas. Framför
            allt bör man i så fall inrikta sig mot bottenfärger som har ett
            ”steady state”-kopparläckage på mer än 25 pg Cu/cm? och dygn samt
            mot färger som innehåller ut svårnedbrytbara miljötoxiska organiska
            föreningar.
          </p>
          <pb facs="riksdagen-motions-pdf/data/200506/mot_200506_MJ_1/mot_200506_MJ_1-0013.pdf"/>
          <p xml:id="i-Xq5tMjeD1MqCVAWJWBiMJe">
            Stockholm den 2 september 2005
          </p>
          <p xml:id="i-9YVid77HpCFkD7NXCTjEX5">
            Sverker Thorén (fp)
          </p>
          <p xml:id="i-Uf7tqGccRjmXbLdmY5SZ2H">
            Lennart Fremling (fp) Anita Brodén (fp) Marie Wahlgren (fp) Heli
            Berg (fp) Gunnar Nordmark (fp)
          </p>
          <p xml:id="i-Ji7WvYBVSatHt7A2BCxdPG">
            2005/06:MJ1
          </p>
          <p xml:id="i-GPwHVopCLCnLpPYYouNf2A">
            13
          </p>
        </div>
      </div>
    </body>
  </text>
</TEI>
