<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__1064/mot_1967__ak__1064-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1064 år 1967 3
          </p>
          <p>
            Nr 1064
          </p>
          <p>
            Av herrar Andersson i Luleå och Lorentzon, i anledning av Kungl.
            Maj:ts proposition nr 128, angående avveckling av Töre- fors aktiebolags
            verksamhet m. m.
          </p>
          <p>
            I Kungl. Maj:ts proposition nr 128 föreslås att riksdagen måtte
            besluta om att de lånemedel, som enligt riksdagens bestämmande
            år 1965 skulle användas till investeringar i produktionsapparaten,
            till dels kan få tas i anspråk för att avveckla verksamheten vid
            Törefors AB. I propositionen ges fakta om företagets förluster.
            I och för sig talar dessa för att en av- veckling skulle vara
            ofrånkomlig. Vad som däremot inte är klarlagt är orsakssammanhanget
            eller uttryckt med andra ord varför denna situation har uppstått.
            Om dessa ting synes de anställda genom sin fackförening ha en
            bestämd mening eftersom denna i skrivelse till handelsdepartementet
            hemställt att förhållandena i samband med företagets verksamhet
            göres till föremål för en närmare utredning. Det handlar om sysselsättning
            för del av en befolk- ning i östra Norrbotten, där sysselsättningsläget
            ter sig bekymmersamt. Men det handlar också om det inte minst
            angelägna i att den statliga före- tagsamheten bedrives på ett
            fullt acceptabelt och effektivt sätt. Där anled- ning finns till
            kritik bör en sådan granskning företagas. Efter sakkunnigeutredningen
            framlades inför 1965 års riksdag en ny plan för Törefors AB framtida
            verksamhet. Planen innebar att Törefors AB till- verkningsprogram
            skulle breddas. 2 miljoner kronor av det lån bolaget år 1961 erhöll
            av staten skulle efterges för att undanröja ett hotande likvida-
            tionstvång. Riksdagen biföll planen och beviljade 4 milj. kronor
            som lån, varav hälften gällde investeringar och återstoden rörelsekapital.
            Dessutom anvisades 4 milj. kronor för omedelbar avskrivning av
            lånet i statens räken- skaper. Till dels efterföljdes de av riksdagen
            beslutade åtgärderna. Sålunda skedde en samordning med Svenska
            skifferoljeaktiebolaget och Laxå bruk genom att aktierna i detta
            förvärvades av Skifferoljeaktiebolaget. Aktierna i Törefors AB
            äges fortfarande av staten. En personalunion genomfördes så att
            styrelseordföranden och verkställande direktören i Svenska skiffer-
            oljeaktiebolaget tillika Laxå bruk även är verkställande direktör
            i Törefors- bolaget. Skifferoljeaktiebolaget sköter Töreforsbolagets
            bokföring och Laxåbolaget har hand om försäljningen av Törebolagets
            produkter. Men när det gäller beslutet om att lägga om företagets
            tillverkningsprogram och bredda detsamma har riksdagens beslut
            icke genomförts. I skriften ”Statliga företag” lämnas en redogörelse
            över Töreforsbolagets
          </p>
          <pb facs="riksdagen-motions-pdf/data/1967/mot_1967__ak__1064/mot_1967__ak__1064-002.pdf"/>
          <p>
            4 Motioner i Andra kammaren, nr 1064 år 1967
          </p>
          <p>
            tillverkning av tunga isoleringsplattor och att denna inte var
            lönsam. Den skulle därför kombineras med tillverkning av lätta
            mineralullprodukter. Detta kom emellertid inte till stånd. Enligt
            redogörelsen i skriften ”Stat- liga företag” har rationaliseringsverksamheten
            vid Laxå bruks AB inten- sifierats och utredning om ökning av
            produktionskapaciteten för mineral- ullplattor har påbörjats enär
            man räknar med att efterfrågan på isolerings- material kommer
            att öka. Laxå bruk har även kunnat öka sin produktion. Frågan
            inställer sig då om ledningen för Törefors AB gjort de undersök-
            ningar som är nödvändiga för att bredda tillverkningen och vidta
            övriga dispositioner — bl. a. på reklamens område — i syfte att
            främja avsätt- ningen av företagets produktion. I propositionen
            omtalas att vid början av år 1966 en arbetsgrupp till- sattes
            med uppgift att bedöma förslag rörande bolagets fortsatta verksam-
            het. Mot bakgrunden av det anförda samt hemställan från den fackliga
            organisationen på platsen förefaller det som om arbetsgruppens
            gransk- ning och behandling inte varit av den omfattning och inriktning,
            som den extra bolagsstämmans beslut om att bolaget skall träda
            i likvidation nu ger anledning till. Till frågan om bedömningen
            av sysselsättningsläget i östra Norrbotten bör läggas vad prognoserna
            för framtiden visar med avseende på befolk- ningsutveckling och
            sysselsättningsmöjligheter därest inte statsmakterna genomför
            åtgärder för att öka arbetstillfällena inom området. Enligt de
            uppgifter som redovisats inför planeringsrådet i Norrbotten kommer
            östra delen av länet, omfattande Kalixregionen, Överkalix och
            'Tornedalen, som nu omfattar en befolkning på 57000 personer,
            att fram till 1980 minska med 14 000 personer om inte den nuvarande
            utvecklingen brytes genom en aktiv utbyggnad av näringslivet.
            Jämte de näringspolitiska initiativ som kan komma i fråga för
            att öka arbetstillfällena inom området, anser vi att uppskov med
            företagets av- veckling bör äga rum i avvaktan på en förnyad prövning
            av förutsätt- ningarna för fortsatt verksamhet respektive prövning
            av Törefors AB verksamhet i enlighet med riksdagens beslut år
            1965. Med stöd av det an- förda föreslås, att riksdagen i anledning
            av Kungl. Maj:ts proposition nr 128 dels i skrivelse till Kungl.
            Maj:t måtte hemställa om föranstaltande av en skyndsam utredning
            av Törefors AB hittillsvarande verksamhet och förutsättningar
            för fortsatt produktiv verksamhet, samt dels ville uttala, att
            driften vid företaget i avvaktan på sådan undersökning tills vidare
            fortsättes.
          </p>
          <p>
            Stockholm den 9 maj 1967
          </p>
          <p>
            Gösta Andersson (k) Gustav Lorentzon (k)
          </p>
          <p>
            Alfa Boktryckeri AB, Sthlm 1967
          </p>
        </div>
      </div>
    </body>
  </text>
</TEI>
