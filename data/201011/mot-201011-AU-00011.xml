<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-AU-00011">
  <teiHeader>
    <fileDesc>
      <titleStmt>
        <title>med anledning av prop. 2010/11:89 Ändrade regler om övertid och skyddskommitté</title>
        <author corresp="i-SZKUTdtCrCo58yNCQsH76">av Ylva Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2010/11:89 Ändrade regler om övertid och skyddskommitté</title>
          <idno type="rdwebb">GY02A11</idno>
          <rs type="number">A11</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GY02A11/text</ref>
          <ref type="dokument_url_html">http://data.riksdagen.se/dokument/GY02A11</ref>
          <ref type="dokumentstatus_url_xml">http://data.riksdagen.se/dokumentstatus/GY02A11</ref>
          <ref type="doc">http://data.riksdagen.se/fil/AFD634A9-C01B-4F9A-A911-11243A09D560</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-79cRBqVjCpwABr2BiKwH7S</idno>
            <name>Ann-Christin Ahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AQAc7L3yWtMcgD3r6CxRHG</idno>
            <name>Maria Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LdjfMsG9pY1LY9yx58k2gm</idno>
            <name>Patrik Björck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UQcnRomhD3QwUvHJm9NQo2</idno>
            <name>Johan Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HV8R9ier4Qj4UJ7JqfeW7d" type="basedOn"/>
        <correspContext corresp="i-HV8R9ier4Qj4UJ7JqfeW7d">
          <ref>Proposition 2010/11:89</ref>
        </correspContext>
        <correspAction xml:id="i-2rctEuqm2f5xbpXtCoivx4" type="signed"/>
        <correspContext corresp="i-2rctEuqm2f5xbpXtCoivx4">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-79cRBqVjCpwABr2BiKwH7S"/>
          <note type="signatory" corresp="i-AQAc7L3yWtMcgD3r6CxRHG"/>
          <note type="signatory" corresp="i-LdjfMsG9pY1LY9yx58k2gm"/>
          <note type="signatory" corresp="i-UQcnRomhD3QwUvHJm9NQo2"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-FDBFC238YabGV1HBUftp99" type="referral">
          <date when="2011-04-06"/>
        </correspAction>
        <correspAction xml:id="i-Hgcg4SCWWG3svmpZM5JEfn" type="dismissal">
          <date when="2011-04-05"/>
        </correspAction>
        <correspAction xml:id="i-V3QgkUufUBVL6oPF6GdQHD" type="dismissal">
          <date when="2011-04-05"/>
        </correspAction>
        <correspAction xml:id="i-j632jP5qxeth3Vn2sJrVA" type="transfer">
          <date when="2011-03-29"/>
        </correspAction>
        <correspAction xml:id="i-JXeUqWeixX788zsWrSkQEi" type="submission">
          <date when="2011-03-29"/>
        </correspAction>
        <correspAction xml:id="i-U4Ke1DtwjoEFGktumP8XAz" type="assigned"/>
        <correspContext corresp="i-U4Ke1DtwjoEFGktumP8XAz">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3WBKtuDn9ZszucJJKtimk1" type="motBody">
        <div xml:id="i-3qrENPuAtmbU5WWpQPh7ga" type="motProposal" subtype="förslag">
          <head xml:id="i-F1JKEQ5ZYHx8bScC9VE63W">
            Förslag till riksdagsbeslut
          </head>
          <p xml:id="i-LuZqLsnKQ2C3Bo9ziSkpuj">
            Riksdagen avslår regeringens förslag till lag om ändring i arbetstidslagen
            (1982:673).
          </p>
        </div>
        <div xml:id="i-CWco7a4gWaCg2VbzBzaTh4" type="motContent">
          <head xml:id="i-P2C2MPgmataV9NeWSVFvFv" type="h1">
            Propositionens huvudsakliga innehåll
          </head>
          <p xml:id="i-CMBx2mBdhdKzDfDgXz9Y1C">
            I propositionen föreslås vissa ändringar i arbetstidslagen och
            i arbetsmiljölagen:
          </p>
          <list xml:id="i-JZMYeQm7PhnKtgCduNQzuW" style="ul">
            <item xml:id="i-ApjTKwnptE49o8NihigjDE">
              Kravet på dispens från Arbetsmiljöverket för uttag av extra övertid
              1 per kalenderår och extra mertid per kalenderår tas bort. I stället
              framgår av lag att extra övertid och extra mertid får tas ut med
              högst 150 timmar per arbetstagare under ett kalenderår om det
              finns särskilda skäl för det och situationen inte har varit möjlig
              att lösa på annat rimligt sätt.
            </item>
            <item xml:id="i-SqmEyXZWefk43aPtRftekJ">
              Det ska inte längre vara möjligt att få dispens från Arbetsmiljöverket
              från begränsningen av övertidsuttag per kalendermånad och fyraveckorsperiod.
            </item>
            <item xml:id="i-WcCb1XCzRCdvb6YCe2mpgX">
              Det ska inte längre vara nödvändigt att söka tillstånd hos Arbetsmiljöverket
              om nödfallsövertid ska tas ut för längre tid än två dygn.
            </item>
            <item xml:id="i-Kkknh1rWXBgMtqk8b9QL51">
              Möjligheten att medge avvikelse från kravet att underrätta den
              lokala arbetstagarorganisationen om nödfallsövertidsarbete tas
              bort.
            </item>
            <item xml:id="i-V4SwbVTDwJQBNRU4wLL1Ri">
              Skyddsombud ges möjlighet att göra framställningar till arbetsgivaren
              om det behövs för att säkerställa att arbetstidslagens krav när
              det gäller extra övertid, extra mertid och nödfallsövertid följs,
              samt att få detta prövat av Arbetsmiljöverket.
            </item>
            <item xml:id="i-Vjgp6pKqyo5ZHuP9TUsDd1">
              Genom ett kollektivavtal ska ett organ som också behandlar andra
              frågor än arbetsmiljöfrågor få utses till skyddskommitté 2 . Ett
              sådant organ får ha en annan benämning än skyddskommitté.
            </item>
            <item xml:id="i-Kgu1S5A8J2kxN9CvDy52jC">
              Lagändringarna föreslås träda i kraft den 1 augusti 2011.
            </item>
          </list>
          <head xml:id="i-6WqVhUmM1Ma8bZK882FF7o" type="h1">
            Ändringar i arbetstidslagen
          </head>
          <p xml:id="i-Jg2RESsUAAH5wGaGbHq6h4">
            Arbetstidslagen (1982:673) reglerar arbetstiden, inklusive övertid
            och mertid. Hela lagen eller delar av lagen får avtalas bort genom
            kollektivavtal, som dock inte får medföra att mindre förmånliga
            villkor tillämpas än vad som följer av EU:s arbetstidsdirektiv
            (2003/88/EG). Så har också skett för större delen av arbetsmarknaden.
            De ändringar i arbetstidslagen som regeringen föreslår riktar
            sig därmed främst till företag som inte omfattas av kollektivavtal.
          </p>
          <p xml:id="i-TwFonzidzawavjBQYRdN55">
            I dag får Arbetsmiljöverket, om kollektivavtal inte kan träffas,
            medge ytterligare övertid utöver allmän övertid med högst 150
            timmar per arbetstagare och kalenderår, eller ytterligare mertid
            med samma begränsning. Arbetsmiljöverket får också, om det finns
            särskilda skäl, ge dispens från bl.a. vissa bestämmelser om nödfallsövertid
            och begränsningen av övertidsuttag under en fyraveckorsperiod
            eller en kalendermånad.
          </p>
          <head xml:id="i-BJRgHLQnxizzcNVUJXHy3c" type="h2">
            Slopat krav på dispens för extra över- och mertid
          </head>
          <p xml:id="i-ATswb4TiaKtjUJmeJ8Qttk">
            Arbetsmiljöverket får varje år in ytterst få ansökningar om extra
            övertid och ännu färre om extra mertid. Regeringen tror att efterlevnaden
            av lagens regler är dålig, dvs. att arbetsgivare bryter mot lagen
            och tar ut mer övertid än vad som är tillåtet. Mot bakgrund av
            de förmodade lagbrotten och att de flesta ansökningar som prövas
            i sak beviljas av Arbetsmiljöverket menar regeringen att kravet
            på dispens innebär onödig administration för de arbetsgivare som
            försöker följa lagens regler.
          </p>
          <p xml:id="i-Rjz2TFmmswioBUstxeHhHK">
            I andra sammanhang där missförhållanden uppdagas är det inte
            ovanligt att regeringens representanter hävdar att det inte är
            reglerna det är fel på utan att det bara krävs bättre kontroll.
            I detta sammanhang drar dock regeringen slutsatsen att om det
            kan antas att lagbrott begås bör reglerna avskaffas eftersom det
            annars blir orättvist för dem som försöker följa dem.
          </p>
          <p xml:id="i-96EHGYf5A9HwhxjDX28QHD">
            I propositionen föreslås att kravet på dispens från Arbetsmiljöverket
            för uttag av extra övertid och extra mertid, utöver de 200 timmar
            som redan är tillåtet enligt nuvarande lag, tas bort. I stället
            ska det enligt lag vara tillåtet att ta ut extra övertid och extra
            mertid med högst 150 timmar per arbetstagare och kalenderår om
            det finns särskilda skäl för det och situationen inte har varit
            möjlig att lösa på annat rimligt sätt.
          </p>
          <p xml:id="i-U9FrxCqRZgLMdEqL37n73h">
            Det är väl känt att övertidsarbete kan medföra hälsorisker. Med
            de föreslagna reglerna kan det befaras att allmän övertid och
            extra övertid blandas samman och att det totala övertidsuttaget
            ökar. I praktiken riskerar vi att det blir ett allmänt tak för
            övertidsuttag på 350 timmar per arbetstagare och kalenderår. Vi
            bedömer därför att arbetstagarnas ohälsa riskerar att öka om förslaget
            genomförs.
          </p>
          <p xml:id="i-B6CxE95gG85wM2JUySh59X">
            Regeringen säger sig ofta värna den svenska kollektivavtalsmodellen.
            Vi kan inte se att de nämnda ändringarna bidrar till detta tvärtom.
            Eftersom de innebär ett gynnande av arbetsgivare som väljer att
            inte teckna kollektivavtal riskerar de i själva verket att försvåra
            möjligheterna att teckna avtal och underminera kollektivavtalsmodellen.
            Hittills har Arbetsmiljöverket i sin hantering av dispensärenden
            begärt att arbetsgivaren visat att kollektivavtal inte har kunnat
            träffas genom att förhandlingsprotokoll biläggs ansökan. Om regeringens
            förslag till ändringar genomförs kommer arbetsgivare inte ens
            att behöva försöka teckna kollektivavtal innan extra över- eller
            mertid får tas ut. Eftersom lagstiftning har normerande verkan
            för de kollektivavtal som träffas tar vi det för troligt att arbetsgivares
            vilja att avtala om övertidsuttag kommer att minska och att krav
            på omregleringar i befintliga kollektivavtal kommer att ställas.
          </p>
          <p xml:id="i-B2iPewETBkb5DYQAaqLNF">
            Vi ser snarare behov av att Arbetsmiljöverkets tillsyn skärps
            och att hälsoaspekterna alltid ska beaktas när en arbetsgivare
            begär övertidsdispens än behov av att kravet på dispens tas bort.
          </p>
          <head xml:id="i-2NZRSXDBm7XyL4xomNz9zf" type="h2">
            Nödfallsövertid
          </head>
          <p xml:id="i-85yC453qBazDtj3pejo1as">
            Regeringen föreslår att kravet på att söka tillstånd hos Arbetsmiljöverket
            om nödfallsövertid ska tas ut för längre tid än två dygn tas bort.
            I likhet med det vi har anfört avseende borttagandet av kravet
            på dispens för extra över- och mertid anser vi att det finns risk
            för att det totala övertidsuttaget ökar och viljan att teckna
            kollektivavtal minskar om förslaget genomförs.
          </p>
          <head xml:id="i-Cmzby3BChHiRXf6hZrt8v" type="h2">
            Möjlighet för skyddsombud att ingripa
          </head>
          <p xml:id="i-kxhYkJSsy5jBHBZLwi8yP">
            Eftersom det finns ett behov av kontroll om arbetsgivare utan
            kollektivavtal får rätt att ta ut extra övertid, mertid och nödfallsövertid
            utan tillstånd från Arbetsmiljöverket föreslår regeringen att
            skyddsombud ges möjlighet att göra framställningar till arbetsgivaren
            om det behövs för att säkerställa att de föreslagna kraven i arbetstidslagen
            följs, samt att få detta prövat av Arbetsmiljöverket.
          </p>
          <p xml:id="i-Re85yZkBmxhEd2Y3rmBo3N">
            Det är bra om skyddsombudens ställning stärks. Det är dock ett
            problem att det ofta saknas lokala skyddsombud på arbetsplatser
            utan kollektivavtal. Ansvaret för att kontrollera lagens efterlevnad
            hamnar då i stället hos de regionala skyddsombuden som rimligen
            inte kan känna till all förekomst av extra övertids- och mertidsuttag
            på ett stort antal företag inom sitt område och därför har relativt
            små möjligheter att ingripa.
          </p>
          <p xml:id="i-2Yfwm8LgJC2V8VB3vopEj8">
            Enligt vår mening måste det för att det ska kunna fungera finnas
            med ett krav om att arbetsgivaren är skyldig att fortlöpande förse
            skyddsombudet med information om de anteckningar gällande all
            över- och mertid som denne är skyldig att föra.
          </p>
          <p xml:id="i-GhTpq4pxrS963tNWPAT8uX">
            Sammanfattningsvis vill vi socialdemokrater betona vikten av
            att den svenska modellen med kollektivavtal som huvudinstrument
            för reglering av villkoren på arbetsmarknaden värnas. Regelsystem
            som bidrar till att i allt större omfattning gynna de företag
            som inte omfattas av kollektivavtal riskerar att undergräva en
            väl fungerande modell för förhandlingar, samverkan och en stabil
            arbetsmarknad med kända och givna spelregler. Regeringens förslag
            motverkar detta och leder till oacceptabla konsekvenser för en
            väl fungerande arbetsmarknad och riskerar även att medföra arbetsmiljömässiga
            försämringar. De nu gällande kollektivavtalen som innehåller regler
            för övertidsarbete är tecknade med utgångspunkt från nuvarande
            lagstiftning. Ett förändrat regel­verk kommer att påverka alla
            företag som omfattas av kollektivavtal. Varje förändring som i
            detta avseende har verkan på grundförutsättningarna för gällande
            kollektivavtal kommer att medföra krav på förändringar i kollek­tivavtalen,
            vilket ovillkorligen framtvingar omregleringar samt komplicerar
            efterkommande avtalsrörelse. Förändringarna leder till att uttunna
            viljan att teckna kollektivavtal.
          </p>
        </div>
        <div xml:id="i-WMWJPSru9dgUY2k7dr3mL1" type="signatureBlock">
          <list xml:id="i-8pBWez7B7gkULJ6PzSFT5h">
            <item xml:id="i-Szss63nkn2PTdPoYMRSxxa" who="i-SZKUTdtCrCo58yNCQsH76" type="signature">
              Ylva Johansson (S)
            </item>
            <item xml:id="i-4U3SPg6QNXG7zGuttLp7rC" who="i-YMP8nuJqySuXaujevkGpSV" type="signature">
              Raimo Pärssinen (S)
            </item>
            <item xml:id="i-RGRe8hNCTdfYawdebdmDac" who="i-79cRBqVjCpwABr2BiKwH7S" type="signature">
              Ann-Christin Ahlberg (S)
            </item>
            <item xml:id="i-4YftyngiVdLjh8Lzppdr5i" who="i-AQAc7L3yWtMcgD3r6CxRHG" type="signature">
              Maria Stenberg (S)
            </item>
            <item xml:id="i-J1c8ZBLDv3FLDehhcDXfHi" who="i-LdjfMsG9pY1LY9yx58k2gm" type="signature">
              Patrik Björck (S)
            </item>
            <item xml:id="i-9qb6AqdGye2KAjMxqDczzL" who="i-UQcnRomhD3QwUvHJm9NQo2" type="signature">
              Johan Andersson (S)
            </item>
            <item xml:id="i-B4XgmtRQnuYzjfdDS7uN3z" who="i-5Eq8EMsaTFyzYQzP7AM1mR" type="signature">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
