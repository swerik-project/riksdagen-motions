<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00227">
  <teiHeader>
    <fileDesc>
      <titleStmt>
        <title>Stimulera sparande och minska risken för överskuldsättning</title>
        <author corresp="i-7YbH6oTUwG4Qn94QEVE6as i-9x2nw6aosA3pyEJfJTc1eD">av Gunvor G Ericson och Ulf Holm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stimulera sparande och minska risken för överskuldsättning</title>
          <idno type="rdwebb">H102Sk227</idno>
          <rs type="number">Sk227</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk227/text</ref>
          <ref type="dokument_url_html">http://data.riksdagen.se/dokument/H102Sk227</ref>
          <ref type="dokumentstatus_url_xml">http://data.riksdagen.se/dokumentstatus/H102Sk227</ref>
          <ref type="doc">http://data.riksdagen.se/fil/78384D65-F729-498B-A23D-3F3A7B25DF19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JtRtyGktWUNLdhKk6Wavce" type="signed"/>
        <correspContext corresp="i-JtRtyGktWUNLdhKk6Wavce">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-MarQ8vHaYTjt56GDDs6XS2" type="numbering">
          <date when="2013-10-01"/>
        </correspAction>
        <correspAction xml:id="i-MMHcsx77yCRjxHfAe4JJBe" type="submission">
          <date when="2013-09-30"/>
        </correspAction>
        <correspAction xml:id="i-AAki2Xra8WXnJ3h7ueWMuV" type="transfer">
          <date when="2013-09-25"/>
        </correspAction>
        <correspAction xml:id="i-6BCgZFDfJ2gEiPF38Fjf1y" type="assigned"/>
        <correspContext corresp="i-6BCgZFDfJ2gEiPF38Fjf1y">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-FL9aKBcyeU6yKLWBKn3Qua">
            Förslag till riksdagsbeslut
          </head>
          <list style="ol">
            <item xml:id="i-EjusbTAUyMwDDtwZeumD1J">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en statlig utredning
              som tar fram förslag för att stimulera sparande.
            </item>
            <item xml:id="i-JP3WeDozgECqz8hcYDYgcE">
              Riksdagen tillkännager för regeringen som sin mening vad som
              anförs i motionen om att myndigheter ska få i uppdrag att arbeta
              förebyggande och motverka överskuldsättning.
            </item>
          </list>
        </div>
        <div type="motContent">
          <head xml:id="i-USQhfybbXvsE9LPLCzP3co" type="h1">
            Motivering
          </head>
          <p xml:id="i-5ekgsWn3F1ARqkQJquzNFT">
            Svenska hushåll har allt mer skulder och många har svårt att
            hantera oförutsedda utgifter. Från flera olika håll rapporteras
            om hushållens små kontantmarginaler.
          </p>
          <p xml:id="i-JbUm9QZX3ACLdE4mv3hjfq">
            Var sjätte person saknar marginal för oförutsedda utgifter. Var
            femte kvinna klarar inte en oväntad utgift på 8 000 kronor utan
            att behöva låna eller be om hjälp jämfört med var sjunde man.
            Det är vanligare att yngre saknar kontantmarginal. I åldersgruppen
            25–34 år saknar drygt var fjärde kvinna och var femte man kontantmarginal
            jämfört med var tionde i åldersgruppen 65–74 år enligt SCB.
          </p>
          <p xml:id="i-4jGjCEWtZLCezTaz53uKkF">
            Nästan vart fjärde svenskt hushåll, 22 procent, skulle inte klara
            av en oförutsedd utgift på 5 000 kronor utan att det påverkar
            privatekonomin märkbart. 34 procent skulle inte klara 10 000 kronor
            och 49 procent skulle ha svårt med en extrautgift på 20 000 kronor.
            Detta framgår enligt en undersökning som gjorts av Länsförsäkringar
            bland personer som bor i Sverige i åldern 25–65 år. Var femte
            svensk har inget eller mindre än 10 000 kronor sparat. 8 procent
            har inte en enda krona på banken, enligt en enkät av Länsförsäkringar.
          </p>
          <p xml:id="i-QT4St1ehUwAaRDySjbj298">
            Kvinnor saknar i större utsträckning än män kontantmarginal.
            Det visar resultat ur den nationella folkhälsoenkäten för år 2009.
            Detta trots att kvinnor i högre grad än män har en lång utbildning,
            20 procent respektive 16 procent. 25 procent av kvinnorna jämfört
            med 20 procent av männen i åldern 16 till 84 år saknar kontantmarginal,
            det vill säga att de inte klarar av att på en vecka skaffa fram
            15 000 kronor vid en oförutsedd situation. Att så många människor
            inte har en sparbuffert för oförutsedda utgifter är sårbart. De
            ökande skulderna och små kontantmarginaler ger individer mindre
            frihet att själva styra över sina liv. I länder som till exempel
            Italien och Grekland har staten stora skulder medan hushållen
            inte är lika högt skuldsatta (källa: Folkhälsoinstitutet).
          </p>
          <p xml:id="i-17m8HpgENa9D1R3tCHwuKW">
            Även om de flesta klarar av att betala sina skulder så har 19
            procent av medborgare 18–64 år återkommande problem att betala
            sina räkningar, har obetalda skulder hos inkasso eller kronofogden
            och är överskuldsatta. Cirka 400 000 medborgare är överskuldsatta.
            Kostnaden för samhället är 30–50 miljarder kronor enligt Kronofogdemyndigheten.
          </p>
          <p xml:id="i-UoJHzmxqoi1X1VsxX3M3T1">
            Ekonomi är läran om hushållning med knappa resurser. Men i dag
            beter sig mänskligheten som om jordens resurser är oändliga. Det
            är ett kortsiktigt perspektiv som behöver överges om vi ska nå
            ett långsiktigt hållbart samhälle.
          </p>
          <p xml:id="i-WZdpwGcRwmZKaQvBQajhhy">
            Människors möjligheter att själva styra sina liv och att förverkliga
            sina idéer ger ekonomin dess styrka och förändringskraft. Sveriges
            välstånd och välfärd är beroende av kunniga och arbetande människor
            och av ett mångsidigt och tekniskt högt utvecklat näringsliv stöttat
            av en fungerande välfärdssektor.
          </p>
          <p xml:id="i-176cnQQ9CAbnwNsVg8bf3E">
            Mellan åren 1984 och 1998 fanns i Sverige en statsubventionerad
            sparandeform för allmänheten – Allemanssparande. Den sparformen
            och diskussionen om vikten av sparande när det infördes gjorde
            att många började spara.
          </p>
          <p xml:id="i-Sc8PfoDxNghRPYVygVumQR">
            Dagens unga har inte samma möjlighet som äldre generationer som
            köpte bostad och kunde amortera av hela lånet innan de gick i
            pension och därmed bli skuldfria. På den tiden åt inflationen
            upp en hel del av skulden, vilket inte heller var bra ur samhällsekonomisk
            synpunkt. Äldre generationer kunde också bygga upp sparbuffertar
            med hjälp av skattefritt sparande på 1980-talet och fick del av
            den stora skattereformen 1990 som syftade till att stimulera arbete
            och sparande. De reformerna gjordes också på ett sådant sätt att
            sparandet stimulerades för hela folket med en rättvis fördelningsprofil.
          </p>
          <p xml:id="i-W2wWuMuGtmQF6JKBkGaoqs">
            En alltför hög privat skuldsättning är en risk för individen
            och för samhällsekonomin. Vi kan inte bygga en fungerande långsiktig
            ekonomi på en ständigt växande skuldsättningsnivå.
          </p>
          <p xml:id="i-QauTAXfh2aaWri7DbgeuCd">
            För att motverka överskuldsättning och bristande kontantmarginal
            bör det utredas hur staten kan stimulera sparande. Det bör övervägas
            att i någon form införa en subventionerad sparandeform liknande
            allemanssparandet eller på annat sätt stimulera ökat sparade med
            rättvis fördelningsprofil. Detta bör riksdagen ge regeringen tillkänna.
          </p>
          <p xml:id="i-Z4dtZc2rfT52uF6cvJGUD">
            Kronofogdemyndigheten har föreslagit att fler myndigheter ska
            få i uppdrag att arbeta förebyggande och motverka överskuldsättning.
            Att snabbt få stöd eller hjälp i samband med första skuld hos
            inkasso eller kronofogden är ett sätt. Därför bör myndigheter
            ges ett tydligt uppdrag att arbeta förebyggande och motverka överskuldsättning.
            Detta bör riksdagen ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-T94JV3nqtJVKrxVAwwqmT9">
              Gunvor G Ericson (MP)
            </item>
            <item xml:id="i-5S1d7qXJEdz5DmT3kDHk7e">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
