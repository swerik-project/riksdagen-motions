<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--fk--00064">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__64/mot_1939__fk__64-001.pdf"/>
      <fw xml:id="i-EJAQvW3WPgAfHQtAcy8Twk">
        Motioner i Första kammaren, Nr 64. 11
      </fw>
      <div xml:id="i-VjvyekH5GTsbPx3yGuzTCF" type="motHeader">
        <div xml:id="i-ViGiqEnFXrb9sX4EGbj445" type="motTitle"/>
        <div xml:id="i-X3LjrLPnqmtFAn7muD4Pv3" type="motSubmissionInfo"/>
      </div>
      <div xml:id="i-SHTraHnmQ43J9Ega55RCHg" type="motBody">
        <div xml:id="i-H5A2zTp2wgnKPQFeoFcEMZ">
          <p xml:id="i-898fnX85gKXmRkBeSkzjKT">
            Nr 64.
          </p>
          <p xml:id="i-H5HZibY62AXLit76nPvocA" type="titleString">
            Av herr Nilsson, Johan, i Malmö, om beredande av ökad ersättning
            åt landstormsmän.
          </p>
          <p xml:id="i-AYoP7P2VTnpb1xUFVSZhy2">
            Enligt bestämmelser, vilka trätt i kraft under år 1938, åligger
            det envar värnpliktig att under det år, då han överföres till
            landstormen, fullgöra en landstormsrepetitionsövning, vilken för
            vanliga landstormsmän omfattar en tid av 6 dagar och för dem,
            som äro avsedda till underbefäl och befäl, en tid av 12 dagar.
            I samband med utfärdandet av dessa bestämmelser hava emellertid
            icke vidtagits några åtgärder för att skydda vederbörande land-
            stormsmän mot ekonomisk förlust i anledning av övningarnas fullgörande.
            Följden har blivit, att utav de landstormsmän, som under år 1938
            fullgjort dem åvilande obligatoriska landstormsövningar, ett flertal
            tillfogats syn- nerligen kännbara förluster. Flera anställda hava
            sålunda under övnings- tiden gått miste om sin arbetslön och i
            vissa fall till och med förlorat sina anställningar. Egna företagare
            hava även lidit därav på det sätt, att de under övningstiden varit
            nödsakade att helt eller delvis nedlägga sin rörelse. De uppgifter,
            som i vår försvarsorganisation tillagts landstormen, äro av mycket
            betydelsefull art, och torde det även vara detta, som under nuva-
            rande oroliga tider nödvändiggjort införandet av obligatoriska
            landstorms- repetitionsövningar. Å andra sidan är den för övningarna
            tillmätta tiden synnerligen kort, och därest det med övningarna
            åsyftade resultatet skall kunna uppnås, förutsätter detta ovillkorligen
            att övningarna av landstorms- männen omfattas med intresse och
            förståelse och att envar gör sitt bästa för att under den korta
            övningstiden inhämta mesta möjliga kunskaper. Som lätt förstås,
            föreligger emellertid stor risk att övningarna i stället komma
            att betraktas med ovilja och bristande förståelse från landstorms-
            männens sida, därest de genom övningarnas fullgörande nödgas vidkännas
            betydande ekonomiska uppoffringar. Det bör sålunda vara ett för
            samhäl- let angeläget behov att tillse, att denna risk undanröjes.
            Som lätt inses, är föreliggande situation åtskilligt annorlunda
            beskaffad än den, som förekommer vid den sedvanliga värnpliktens
            fullgörande. Un- der det att 21-åriga värnpliktiga endast i undantagsfall
            torde vara gifta och hava försörjningsskyldigheter, förhåller
            det sig däremot nästan regel- mässigt så, att den 35-årige landstormsmannen
            har såväl hustru och barn som i vissa fall även åldriga föräldrar
            att sörja för. Uppenbarligen är det just dessa av landstormsmannen
            beroende nära anhöriga, som i första hand drabbas utav den ekonomiska
            förlusten. Det måste anses föga tilltalande, att i dylika fall
            uppkommande svårigheter skola behöva lösas genom fat- tigvårdens
            anlitande, utan problemet måste lösas på det sättet, att sam-
          </p>
          <pb facs="riksdagen-motions-pdf/data/1939/mot_1939__fk__64/mot_1939__fk__64-002.pdf"/>
          <fw xml:id="i-9LAWdxu38Tdgj2sBjpX1Ti">
            12 Motioner i Första kammaren, Nr 64.
          </fw>
          <p xml:id="i-Wb6a5eDM78Avy9VDhwLgpw">
            X
          </p>
          <p xml:id="i-PXzufuGNX5KrEr48UQwrXa">
            hället, som under övningstiden tager landstormsmannen från hans
            dagliga försörjning, giver honom själv den ersättning härför,
            som gör det möjligt för honom att därefter i sin tur under övningstiden
            fullgöra sin försörj- ningsskyldighet. Det härvidlag föreliggande
            behovet har i vissa fall tillgodosetts på fri- villighetens väg.
            Sålunda hava vissa städer beslutat tillerkänna sina an- ställda
            viss ersättning även för den tid, då de på grund av landstormsöv-
            ningar varit förhindrade att tjänstgöra. Även vissa enskilda arbetsgivare
            hava vidtagit liknande dispositioner, men uppenbart är, att det
            för många icke varit möjligt. Det torde för övrigt ligga i öppen
            dager, att en fråga som den här föreliggande måste lösas på ett
            enhetligt sätt och icke i det sär- skilda fallet göras beroende
            av arbetsgivarens förmåga eller goda vilja att hjälpa de anställda.
            Även för enskilda företagare kan, såsom tidigare påpekats, uppstå
            ekono- misk förlust på grund av skyldigheten att fullgöra landstormsövningar.
            Många företagares verksamhet är så intimt knuten till vederbörandes
            per- sonliga arbetsprestation, att hans bortovaro nödvändigtvis
            måste medföra rörelsens nedläggande eller i varje fall en stagnation
            i densamma. Å andra sidan torde en dylik företagare, åtminstone
            därest meddelande om tidpunk- ten för övningens fullgörande lämnas
            i god tid, kunna vidtaga dispositioner, som äro ägnade att i viss
            mån neutralisera skadeverkningarna. Uppenbart är, att frågan kräver
            en grundlig förberedande undersökning innan något positivt förslag
            till lösning kan framläggas. Utredningen bör väl närmast syfta
            till huruvida landstormsman bör ha sådan ersättning att hans familj
            kan åtnjuta full försörjning under den tid han är inkallad till
            tjänstgöring. Denna undersökning bör lämpligtvis även ombesörjas
            genom infordrande av yttrande från myndigheter och enskilda samman-
            slutningar, vilka kunna tänkas vara lämpade att bidraga till problemets
            allsidiga belysande. På grund härav torde ej för närvarande kunna
            fram- läggas något positivt förslag till en lösning utan torde
            först företagas en allsidig utredning, syftande till att åstadkomma
            en lösning av den ovan behandlade frågan. Under åberopande av
            ovanstående får jag hemställa, att riksdagen i skrivelse till
            Kungl. Maj:t måtte anhålla om utredning angående möjlighet för
            landstormsmän att under tjänstgöring erhålla sådan ersättning,
            att deras anhö- riga icke behöva sakna existensmöjligheter under
            om- nämnda tid.
          </p>
          <p xml:id="i-65y8oaCABiNdaReABt3P6x" type="date">
            Stockholm den 20 januari 1939.
          </p>
          <div xml:id="i-RS2QoWg22kk6ugSbxoyzKX" type="signatureBlock">
            <list xml:id="i-6D1Lm1mGWgFEZNXtiL11eE">
              <item xml:id="i-WkA2mwEG29iQnpHxQTMT82" who="unknown" type="signature">
                Joh Nilsson
              </item>
            </list>
          </div>
          <p xml:id="i-Rz8C25WQke3DfMypQB4JUA">
            Malmö.
          </p>
        </div>
      </div>
    </body>
  </text>
</TEI>
