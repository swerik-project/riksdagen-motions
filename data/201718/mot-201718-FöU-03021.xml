<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-FöU-03021">
  <teiHeader>
    <fileDesc>
      <titleStmt>
        <title>En strålningsfri skola</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3021 av Jan Lindholm (MP)</title>
          <idno type="rdwebb">H5023021</idno>
          <rs type="number">3021</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H5023021/text</ref>
          <ref type="dokument_url_html">http://data.riksdagen.se/dokument/H5023021</ref>
          <ref type="dokumentstatus_url_xml">http://data.riksdagen.se/dokumentstatus/H5023021</ref>
          <ref type="docx">http://data.riksdagen.se/fil/1AC97479-B1A2-4A10-A0F0-1F0F2AC7026A</ref>
          <ref type="pdf">http://data.riksdagen.se/fil/1393CCEB-E264-4128-BCBC-A4C78453ADD0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GLpc2fdrbQxxAKKNZaLvSi" type="signed"/>
        <correspContext corresp="i-GLpc2fdrbQxxAKKNZaLvSi">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-LoeRviM8tNddepT7gcuKhg" type="submitted">
          <date when="2017-10-05"/>
          <time when="09:58:13"/>
        </correspAction>
        <correspAction xml:id="i-LUSZeYG67GsRdMVzBH5dz5" type="reviewed">
          <date when="2017-10-05"/>
          <time when="10:10:55"/>
        </correspAction>
        <correspAction xml:id="i-31LNMn1Lv7s2tnYN2xnWaF" type="referred">
          <date when="2017-10-13"/>
        </correspAction>
        <correspAction xml:id="i-qiKbJBgSG21MYEa5TxppD" type="assigned">
          <date when="2018-10-22"/>
          <time when="10:53:19"/>
        </correspAction>
        <correspContext corresp="i-qiKbJBgSG21MYEa5TxppD">
          <ref type="assignedTo">Försvarsutskottet</ref>
        </correspContext>
        <correspAction xml:id="i-SR74XpfBycfMYEMSJy1XXP" type="behandlas_i"/>
        <correspContext corresp="i-SR74XpfBycfMYEMSJy1XXP">
          <ref type="uppgift">2017/18:FöU12</ref>
          <ref type="ref_dok_id">H501FöU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU12</ref>
          <ref type="ref_dok_titel">Riksrevisionens rapport om Strålsäkerhetsmyndighetens kärnkraftstillsyn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A8DqsDdHSB8gMj64qkJXbo" type="behandlas_i"/>
        <correspContext corresp="i-A8DqsDdHSB8gMj64qkJXbo">
          <ref type="uppgift">2017/18:FöU11</ref>
          <ref type="ref_dok_id">H501FöU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FöU11</ref>
          <ref type="ref_dok_titel">Ny strålskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XFCDgeFTiXnMRmCxxyKaCm" type="motHeader">
        <div xml:id="i-RCUe3FX6DmxbKqFmE8KsgG" type="motTitle">
          Motion till riksdagen 2017/18:3021 av Jan Lindholm (MP) En strålningsfri
          skola
        </div>
      </div>
      <div xml:id="i-5Jpw6jzsMFDDB4qdxvg7cC" type="motBody">
        <div xml:id="i-ChXEzfcJKXStdgQMUBD8hy" type="motProposal" subtype="förslag">
          <head xml:id="i-GrDBRjrLxvAJqBmRpWUmEH">
            Förslag till riksdagsbeslut
          </head>
          <list xml:id="i-LuDJfU6v9b9RmPtukBxT9z" style="ol">
            <item xml:id="i-63wMfiew4GQotQqLHW5mXh">
              Riksdagen ställer sig bakom det som anförs i motionen om att
              reducera barns exponering för radiofrekvent strålning i skolan
              och förskolan och tillkännager detta för regeringen.
            </item>
            <item xml:id="i-WjL95MDVAbd6jFqwnMsRsV">
              Riksdagen ställer sig bakom det som anförs i motionen om att
              följa kunskapsläget kring påverkan från radiofrekvent strålning
              och tillkännager detta för regeringen.
            </item>
          </list>
        </div>
        <div xml:id="i-FRqn1fYJQeLWjqj8LcDxNo" type="motContent">
          <head xml:id="i-M1xE3CSPdUa3azmHmCzVN8" type="h1">
            Bakgrund
          </head>
          <p xml:id="i-MsNPykHmSdaxS5Ju18Eiui">
            Användning av olika former för trådlös teknik har ökat kraftigt
            i samhället de senaste åren, särskilt bland barn och ungdomar.
            Införandet av trådlösa nätverk (wifi) samt inköp av bärbara datorer
            som kopplas upp trådlöst mot dessa (surfplattor eller laptops)
            har ökat markant under framförallt de senaste åren.
          </p>
          <p xml:id="i-TaxSgCi7tW8wWD8v6RW5rr">
            I dag har i stort sett alla förskolor och skolor sändare för
            trådlöst nätverk i sina lokaler och allt fler skolor använder
            trådlöst uppkopplade datorer i undervisningen. Därutöver har de
            flesta barn egen mobiltelefon i dagens samhälle, redan vid mycket
            låg ålder. Barns exponering för elektromagnetisk strålning från
            olika källor har följaktligen ökat kraftigt.
          </p>
          <p xml:id="i-4fFHp9uRJzTpHgzwrBXBBL">
            Införandet av trådlösa nätverk och trådlöst uppkopplade datorer
            i skolan och förskolan har skett utan beaktande av den vetenskapliga
            forskning som pekar på att den trådlösa tekniken medför betydande
            hälsorisker samt risk för försämrad inlärning och välbefinnande.
          </p>
          <p xml:id="i-XQJ9oVHvEivyjgfLFTQ4HS">
            Besluten om införskaffande av trådlös teknik i skolan och förskolan
            har i regel skett på lokal nivå utan att ha föregåtts av en objektiv
            riskbedömning. Det ska framhållas att det saknas dokumentation
            och undersökningar som visar att det sätt på vilket tekniken i
            dag används av barn i skolan och förskolan är säker medan det
            föreligger forskning som påvisar riskerna med användandet. En
            PISA-undersökning visar att elever som använder internet mer än
            fyra timmar per dag i skolan har de lägsta resultaten i läsförståelse,
            matematik, digital läsning och digital matematik.
            <ref xml:id="i-95tEqrf8o24pyw7bPaQgqX" target="i-TdRt1yPLkZChQzKgj79DVs">
              [1]
            </ref>
          </p>
          <head xml:id="i-2pT12HnHSPkBTkP3YFeEHq" type="h1">
            Forskning kring elektromagnetisk strålning
          </head>
          <p xml:id="i-MzjyxnZD9qXV5AiJrBW8Wv">
            Det är ostridigt att samtliga trådlösa tekniska medel (wifi-routers,
            surfplattor, trådlöst uppkopplade laptops, mobiltelefoner) sänder
            ut radiofrekvent strålning, ofta benämnd EMF. En vanlig så kallad
            smartmobil sänder regelbundet ut hög strålning när den är påslagen,
            även när den inte aktivt används för samtal eller surfa på internet.
          </p>
          <p xml:id="i-6VjHbnkNFrrQygbtZP31P8">
            Sändare för wifi, så kallade routers, som installerats i skolor
            och förskolor för att möjliggöra användning av trådlöst uppkopplade
            datorer, avger strålning kontinuerligt även när datorer inte aktivt
            används. Det är ostridigt att strålningens befintlighet i samhället
            och i skolor och förskolor ständigt ökar.
          </p>
          <p xml:id="i-X3kjNh9rdqNkza4rmeFUQc">
            Den radiofrekventa strålningen är sedan 2011 klassad som grupp
            2B, vilket innebär ”möjligen cancerframkallande”, av Internationella
            Cancerforskningsinstitutet IARC inom WHO. Bedömningen gjordes
            efter att 30 internationellt ledande experter på området gått
            igenom den då tillgängliga forskningen samt att flera undersökningar
            rapporterat förhöjd risk för hjärntumör på grund av mobilanvändning.
            I samma klass finns lågfrekventa magnetfält.
          </p>
          <p xml:id="i-ExeYac8x8Upv1U5e9fCSE6">
            220 vetenskapsmän, verksamma inom forskningsområdet, har lämnat
            en gemensam appell till FN och WHO i vilken de begärde stärkt
            skydd mot hälsoriskerna med elektromagnetiska fält och strålning
            från trådlös teknik samt att allmänheten ska informeras om riskerna.
            De uttrycker i appellen sin gemensamma oro för den ständigt ökande
            strålningsexponeringen. De hänvisar till omfattande forskning
            som påvisat att radiofrekvent strålning/elektromagnetisk strålning
            påverkar levande organismer redan vid nivåer som vida understiger
            nu gällande riktlinjer. Effekterna inkluderar ökad risk för cancer,
            neurologiska sjukdomar, cellulär stress, genetiska skador, påverkan
            på reproduktion, psykisk ohälsa och negativ påverkan på minne
            och inlärning.
            <ref xml:id="i-Mca6GvRZjfiF3iAwNK5iF4" target="i-LrzerfdvuyV1rB6jJZAujC">
              [2]
            </ref>
          </p>
          <p xml:id="i-4VpmYQ75ahcjJJe9mgR8MG">
            Det är idag betydligt vanligare med psykisk ohälsa i form av
            sömnsvårigheter, utbrändhet, stress, huvudvärk och depressioner.
            Enbart mellan år 2012 och 2014 ökade antalet sjukskrivningar på
            grund av psykisk ohälsa med 48 procent och ökningen fortgår enligt
            de senaste siffrorna från Försäkringskassan.
            <ref xml:id="i-GUTo3U6UGin3sQQ8fS8nFn" target="i-BFDKtks3epVqwbdx6TMwtP">
              [3]
            </ref>
            Rapporter visar återkommande att även barn, ungdomar och unga
            vuxna i Sverige i ökande omfattning drabbas av psykisk ohälsa.
            Psykiska ohälsosymtom har visats ha samband med mobiltelefonanvändning
            och annan användning av trådlösa enheter eller passiv exponering
            för förhöjda nivåer av radiofrekvent strålning.
            <ref xml:id="i-MHwpmjvu5y3edLqy8mEzfL" target="i-Bgqjw1nrqXt5zpq9Z8LijT">
              [4]
            </ref>
          </p>
          <p xml:id="i-PgtdsTxR53FH5TS6Jrtwth">
            I den omfattande rapporten BioInitiative 2012 granskades 1 800
            studier i syfte att se över den forskning som publicerats under
            åren 2007 till 2012 gällande hälsoriskerna med elektromagnetiska
            fält och radiofrekvent strålning. Enligt rapporten visade studierna
            bland annat
          </p>
          <list xml:id="i-S4yfwqBGz3UCfAB9joBNMw" style="ul">
            <item xml:id="i-Q6YzUMKRNCTQ6Ds7V3kHcq">
              negativ påverkan på såväl kvinnlig som manlig fertilitet
            </item>
            <item xml:id="i-UetKm3UpV89xCdsWKpahxk">
              påverkan på hjärnan – detta kan yttra sig i försämrat minne,
              inlärning, huvudvärk och psykisk ohälsa
            </item>
            <item xml:id="i-EUeD2wx5oBYFQmyVy1RNiE">
              ökad risk för cancer
            </item>
            <item xml:id="i-2jUiwq7x9VQCCoYJiMcmes">
              ökad risk för degenerativa sjukdomar
            </item>
            <item xml:id="i-BzKQk7XYoK3VpEq1PJjZ1r">
              skador på cellers DNA
            </item>
            <item xml:id="i-JzgNVD3x6M9f6D8HcqumQw">
              Skador på hjärnans utveckling vilket bland annat kan leda till
              beteendestörningar hos barn eller foster som långvarigt exponeras.
            </item>
          </list>
          <p xml:id="i-A6dazL4kcmkwLdUJZ5zhhY">
            Sambandet mellan exponering av radiofrekvent strålning och hjärntumör/cancer
            har även fastslagits i en stor djurstudie, som kostat 200 miljoner
            kronor att genomföra. Studien är gjord av amerikanska National
            Toxicology Program (NTP), och presenterades den 27 maj 2016.
            <ref xml:id="i-5K2nVfgczx9xjnKZryGaM9" target="i-AtThYUu7mRpHyPMHTdjTUW">
              [5]
            </ref>
            Den har uppgetts vara såväl tillförlitlig som väl utförd och
            den hittills största i sitt slag. Dessutom har en tidigare djurstudie,
            finansierad av den tyska strålsäkerhetsmyndigheten, bekräftat
            att strålning från trådlös teknik kan främja tumörtillväxt redan
            vid nivåer som är 50 gånger lägre (0,04 W/kg) än gällande riktlinjer/gränsvärden
            för tillåten strålning från trådlösa datorer och mobiltelefoner
            (2 W/kg). Det är sannolikt att barn som använder surfplattor och
            mobiler intill eller nära kroppen kan komma att utsättas för dessa
            eller högre strålningsnivåer. Forskare har också redovisat att
            det är ”övertygande bevisat” att radiofrekvent strålning orsakar
            oxidativ stress i cellerna vilket i sin tur kan leda till många
            ohälsotillstånd.
            <ref xml:id="i-5F1d7hzELggQYjRqt98H7o" target="i-H1NrYfPx6GGyM2bmsAsSwh">
              [6]
            </ref>
          </p>
          <p xml:id="i-28mgif5gGR7Fis2nxmWLi7">
            I en omfattande och noggrann expertutredning från den franska
            myndigheten för säkerhet inom livsmedel, miljö- och arbetsliv
            (The French Agency for Food, Environmental and Occupational Health
            &amp; Safety), ANSES, som offentliggjordes i juli 2016 drog myndigheten
            slutsatsen att trådlös teknik har negativ påverkan på barns kognitiva
            förmåga (minne, koncentration) samt psykiska hälsa. Vidare konstaterades
            att nuvarande gränsvärden inte tagit hänsyn till att barn är känsligare
            och utsätts för större hälsorisker, bland annat därför att deras
            kroppar absorberar mer strålning.
          </p>
          <p xml:id="i-8eYPVdT2aPteWq9EpGkpKU">
            Enligt ANSES kan ett barn absorbera upp till 3 gånger mer strålning
            i delar av huvudet vid användning av mobiltelefon jämfört med
            en vuxen. Ett barn kan också absorbera 40 procent mer strålning
            vid exponering från mer avlägsna strålningskällor. Nu gällande
            riktlinjer och gränsvärden har inte tagit hänsyn till barnens
            särskilda utsatthet.
          </p>
          <p xml:id="i-F7kTP7zhN2XQ8oV3nd35hP">
            ANSES har också låtit genomföra mätningar av strålningen hos
            95 olika mobiltelefonmodeller. Mätningarna visar att då en vuxen
            person håller enheten direkt intill kroppen kan 9 av 10 mobiltelefoner
            överskrida gränsvärdet och att 1 av 4 kan överskrida mer än det
            dubbla gränsvärdet. Att så många mobiltelefonmodeller utsänder
            strålning i sådan omfattning som kan överskrida gränsvärdet beror
            på att mobiltelefoner inte testats för användning direkt mot kroppen,
            utan endast på ett avstånd av 1,5 cm från kroppen. Telefoner hålls
            dock oftast närmre eller i direkt kontakt med kroppen (t.ex. mot
            örat vid samtal eller ben/mage/bröst när mobilen bärs i ficka).
          </p>
          <p xml:id="i-Uzt3dJ5kG7cTKebdPsyh6C">
            De flesta användare är inte informerade om mobiltelefoners påverkan
            på hälsan. ANSES konstaterar vidare att gränsvärdet inte är anpassat
            för individer som är under 130 cm. Det är inte heller anpassat
            för hur tekniken används i dag bland vuxna (direkt mot kroppen).
            ANSES anser att nya gränsvärden som skyddar vuxna och barn med
            tillräcklig marginal behöver tas fram. Dessa gränsvärden ska avse
            såväl mobiltelefoner och surfplattor som mer avlägsna källor som
            avger radiofrekvent strålning.
          </p>
          <p xml:id="i-PaoApReppFF3G9zhkRdU7A">
            De riktlinjer/gränsvärden som finns idag är rekommenderade av
            den privata organisationen ICNIRP
            <ref xml:id="i-43FyCkHtNN5zLUDspMuB3c" target="i-QfsBKQDvqbP5QNRpUQoxrY">
              [7]
            </ref>
            och skyddar enbart mot omedelbara effekter och då strålningen
            är så stark att den värmer upp vävnad med 1 grad. EU har i sin
            tur rekommenderat medlemsländerna att anta dessa år 1999 med syftet
            att tillhandahålla en gemensam ram för en hög nivå på skyddet
            mot omedelbara effekter av elektromagnetiska fält på 0 Hz–300
            GHz. De nu gällande riktlinjerna/gränsvärdena saknar därför skydd
            mot effekter av längre tids exponering vid lägre nivåer, exempelvis
            cancer och påverkan på kognitiv förmåga och psykisk hälsa. Gränsvärdena
            har fått omfattande kritik för att de godtar alltför höga nivåer.
            Studier har alltså visat att redan betydligt lägre värden kan
            innebära en hög hälsorisk.
          </p>
          <p xml:id="i-3eA5Bqdbon9fadDox4SoSZ">
            I tillägg ska även framhållas att det redan i dag finns många
            som drabbats av de symtom som forskningen visat att exponering
            för trådlös teknik och trådlösa nätverk kan föranleda. Såväl barn
            som personal i skolor har vittnat om och beskrivit svåra symtom
            som lett till att de inte längre kan gå till sin skola. Bland
            de mer välkända offentliga personer som gått ut och berättat om
            hälsoeffekterna de drabbats av till följd av exponering för radiofrekvent
            strålning finns den förra norska statsministern och tidigare generaldirektören
            för WHO, Gro Harlem Brundtlandt.
            <ref xml:id="i-P2a6mo5B1me3t1fnZyjtW5" target="i-9EndXoWuDjJvQa5GiNNzJe">
              [8]
            </ref>
            Oroväckande är att de psykiska ohälsosymtom som kopplats till
            exponering för strålning från trådlös teknik, nu ökar i Sverige,
            bland både barn och ungdomar.
          </p>
          <head xml:id="i-HxVcAAHm3rdTyqBmYqP9YZ" type="h1">
            Försiktighetsprincipen
          </head>
          <p xml:id="i-5iTafXriexz435aPGP8G3A">
            Försiktighetsprincipen utgör en förebyggande princip med syfte
            att motverka skada på mänsklig hälsa och miljön. Enligt miljöbalken
            (MB) (1998:808) 2 kap. 3 § andra stycket ämnar den förebygga möjliga
            skador och olägenheter.
            <ref xml:id="i-EacdswGXP9sdt9U7ZcMxMD" target="i-EdNpSzrZLuLDshxQKkDkdu">
              [9]
            </ref>
            Åtgärder ska vidtas så snart det finns skäl att anta att exponeringen
            kan innebära olägenhet för hälsan. Enligt MB 2 kap. 3 § tredje
            stycket ska alla som bedriver en verksamhet vidta de försiktighetsmått
            och utföra de skyddsåtgärder som behövs för att förebygga skada
            eller olägenhet för människors hälsa eller miljö. I samma stycke
            anges att bästa möjliga teknik ska användas.
          </p>
          <p xml:id="i-WDR9NHhmzua1razkXExCkQ">
            Så snart det kan befaras att en viss åtgärd eller visst ämne
            föranleder olägenheter för människors hälsa eller miljön så ska
            förebyggande insatser och andra försiktighetsmått vidtas.
          </p>
          <head xml:id="i-8Sn7nMrdFLUP9Xw6UpjWVP" type="h1">
            ALARA-principen
          </head>
          <p xml:id="i-PHvP4mnzuR3iSyvj7Q1Q53">
            ALARA-principen är en internationellt vedertagen princip som
            innebär att all bestrålning vid användning av strålkällor ska
            begränsas så mycket som det är möjligt, med hänsyn till ekonomiska
            och sociala faktorer. Principen står för As Low As Reasonably
            Achievable, vilket ungefärligen kan översättas till så lågt som
            rimligen är möjligt.
          </p>
          <head xml:id="i-6VzZFmRE2vpHczhMvHbdwk" type="h1">
            Resolution 1815 (2011) – Europarådet
          </head>
          <p xml:id="i-2d8ibMzE7iCv7TQrh3d2Lb">
            Europarådet har via den parlamentariska församlingen (”Församlingen”)
            år 2011 upprättat Resolution 1815 – ”The potential dangers of
            electromagnetic fields and their effect on the environment” (svensk
            översättning: De potentiella riskerna med elektromagnetiska fält
            och deras inverkan på miljön).
          </p>
          <p xml:id="i-QZUygGGRsipW2f3qMgxyD2">
            Församlingen konstaterar att icke-joniserande strålning förefaller
            ha mer eller mindre potentiellt skadliga effekter på djur, människor
            och växter redan vid nivåer som understiger de officiella gränsvärdena.
            Församlingen rekommenderar därför att ovan redovisad ALARA-princip
            tillämpas av samtliga medlemsländer samt att gränsvärdena ses
            över.
          </p>
          <p xml:id="i-8sqgLJHEnKdoNgQu2pexd2">
            Medlemsländerna rekommenderas vidare att anordna informations-
            och upplysningskampanjer om riskerna med strålning och elektromagnetiska
            fält för att öka medvetenheten om potentiella hälsorisker och
            långsiktiga biologiska effekter på hälsa och miljö.
          </p>
          <p xml:id="i-ScMvuiMTWYRcuhQ7kLwUBf">
            Församlingen uppger ett antal åtgärder som medlemsländerna bör
            vidta: minska exponeringen när det gäller barn och ungdomar då
            dessa förefaller utsättas för större hälsorisker samt välja trådbundna
            internetanslutningar i skolor samt att på skolområden strikt reglera
            användningen av mobiltelefoner och liknande trådlösa enheter.
            Medlemsländerna bör dessutom upprätta riktade informationskampanjer
            till lärare, föräldrar och barn rörande riskerna med tidig, långvarig
            och ogenomtänkt användning av trådlösa system och enheter.
          </p>
          <head xml:id="i-VRfafWihqsXhQURXgmrvE2" type="h1">
            Trådlös teknik och barn
          </head>
          <p xml:id="i-U5XeCQsrRrkP8YCTQNkq7V">
            Eftersom kroppen hos barn och ungdomar är under utveckling har
            strålningen en betydligt starkare påverkan på hjärnan och dess
            celler. Ett barns nervsystem utvecklas ständigt upp till 20 års
            ålder. Det är också väletablerat att barn är känsligare än vuxna
            för cancerogena faktorer på grund av sin snabbare cellomvandling.
            Många av varandra oberoende studier har konstaterat barnens särskilda
            utsatthet vid strålning och vilka betydande konsekvenser regelbunden
            exponering kan få.
            <ref xml:id="i-J44kufAs8jzWJLuREW8W8p" target="i-UvzxddDPtHvDACQp7Lfoqa">
              [10]
            </ref>
          </p>
          <head xml:id="i-4G2SDaF5sDi6tbjsT8pSfi" type="h1">
            Restriktioner kring strålning utanför Sverige
          </head>
          <p xml:id="i-FrvibUiN2CqzZgQggJpbe7">
            Sveriges förebyggande åtgärder mot strålning genom elektromagnetisk
            exponering är blygsamma. Runt om i världen har man värderat forskningen
            annorlunda och reaktionerna på varningarna och rekommendationerna
            från vetenskapssamhället har tagits på märkbart större allvar.
            I Frankrike har man i sin skollag infört en föreskrift om att
            skolorna ska prioritera fast internetuppkoppling framför trådlös.
            I Frankrike har man även förbjudit trådlösa nätverk i förskolor
            för barn under 3 år och gällande skolor för barn upp till 6:e
            klass skall enligt samma lag eventuella nätverk vara avstängda
            då de inte aktivt används i undervisningen.
          </p>
          <head xml:id="i-NdNqet7e3T7SQpEHq9Lgz9" type="h1">
            Förslag till åtgärder
          </head>
          <p xml:id="i-Fnm9Rna3LfPWNBaef6o2xj">
            Det har gjorts en del viktiga åtgärder för att våra skolbarn
            skall kunna förbättra sina skolresultat. Dessa åtgärder har främst
            varit inriktade på att höja lärarnas status så att fler med höga
            ambitioner skall söka sig till yrket lärare. Det är säkert viktigt
            men det återstår två avgörande frågor som politiken inte vågar
            ta tag i på riktigt. Det handlar om miljön i skolorna.
          </p>
          <p xml:id="i-Xo4YTLEADLqKQh3m3vA1XX">
            Många av våra skolor är drabbade av kemikalier, fukt och mögel
            i en sådan utsträckning att många barn får astmaliknande symptom.
            Ögonen tåras, näsan rinner och det kliar i huden. Därtill har
            vi då det denna motion berör, den trådlösa tekniken. Den erbjuder
            fantastiska möjligheter men tyvärr har den en kostnad som vi inte
            talar om, nämligen vår hälsa. Om vi vill att våra barn skall ha
            möjlighet att på allvar nå goda resultat i skolan så måste vi
            åtgärda även dessa två problem. Riksdagen bör därför uppmana regeringen
            att vidta åtgärder för att exponeringen för radiofrekvent strålning
            EMF reduceras i våra skolor.
          </p>
          <p xml:id="i-DMCUdYDptKB8LWbD5uLwA9">
            Redovisningen ovan av vad som pågår när det gäller forskning
            och kunskap kring risker med EMF är enbart en liten introduktion.
            Kunskapsmyndigheten på området SSM har många svåra frågor att
            ansvara för och deras kunskaper på detta område ifrågasätts ofta
            av forskare. Det är därför nödvändigt att riksdagen ger regeringen
            en tydlig signal om att det är enormt viktig att inte enbart SSM
            förbättrar sin kompetens på området utan att även Folkhälsomyndigheten
            får ett tydligt uppdrag att öka sin kompetens på området. Detta
            kan mycket väl vara en av våra främsta folkhälsofrågor i framtiden.
          </p>
        </div>
        <div xml:id="i-YLdGdh1EaM6QLJ14R26mEb" type="motSignatures">
          <list xml:id="i-rKQfrZ6gsS3g7KXnJ61Dc">
            <item xml:id="i-JSLKvzp1zuxySYorvvMpkr">
              Jan Lindholm (MP)
            </item>
          </list>
        </div>
        <div xml:id="i-9deXWMsnTpdYfikoq9Ye8Q" type="motNotes">
          <noteGrp xml:id="i-PGNQJHXjbMyXnufNmciMUF">
            <note xml:id="i-TdRt1yPLkZChQzKgj79DVs">
              [1] Skolverket 2015-09-15 http://www.skolverket.se/om-skolverket/press/pressmeddelanden/2015/ny-pisa-studie-viktigt-att-tanka-till-om-skoldatorer-1.239554.
            </note>
            <note xml:id="i-LrzerfdvuyV1rB6jJZAujC">
              [2] EMF Scientist Appeal; https://emfscientist.org/index.php/emf-scientist-appeal.
            </note>
            <note xml:id="i-BFDKtks3epVqwbdx6TMwtP">
              [3] Försäkringskassan: Sjukfrånvarons utveckling 2016 https://www.forsakringskassan.se/wps/wcm/connect/a2001891-5c47-4b8a-b47b-64dfbbd48555/socialforsakringsrapport_2016_07.pdf?MOD=AJPERES.
            </note>
            <note xml:id="i-Bgqjw1nrqXt5zpq9Z8LijT">
              [4] Hedendahl, Carlberg och Hardell, Environ Health 2015.
            </note>
            <note xml:id="i-AtThYUu7mRpHyPMHTdjTUW">
              [5] NTP, 27 maj 2016. Se även: http://mieuxprevenir.blogspot.se/2016/05/national-toxicology-program-finds-cell.html
              samt http://www.saferemr.com/2016/05/national-toxicology-progam-finds-cell.html.
            </note>
            <note xml:id="i-H1NrYfPx6GGyM2bmsAsSwh">
              [6] Yakymenko et al. 2015: http://www.tandfonline.com/doi/abs/10.3109/15368378.2015.1043557.
            </note>
            <note xml:id="i-QfsBKQDvqbP5QNRpUQoxrY">
              [7] http://www.icnirp.org/cms/upload/publications/ICNIRPemfgdl.pdf.
            </note>
            <note xml:id="i-9EndXoWuDjJvQa5GiNNzJe">
              [8] Aftenposten 2015. Brundtland: Min kropp har reagerat på mobilstrålning
              i 25 år. http://www.aftenposten.no/norge/Brundtland---Min-kropp-har-reagert-pa-mobilstraling-i-25-ar-30576b.html.
            </note>
            <note xml:id="i-EdNpSzrZLuLDshxQKkDkdu">
              [9] Prop. 1997/98:45 s. 209 Del 1.
            </note>
            <note xml:id="i-UvzxddDPtHvDACQp7Lfoqa">
              [10] http://www.bioinitiative.org/conclusions/; ANSES se sidan
              3–4.
            </note>
          </noteGrp>
        </div>
      </div>
    </body>
  </text>
</TEI>
