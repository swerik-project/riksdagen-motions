<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00206">
  <teiHeader>
    <fileDesc>
      <titleStmt>
        <title>AP-fonderna</title>
        <author corresp="i-M5o8cYSRJsbmZdvevomfQX">av Ulla Andersson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>AP-fonderna</title>
          <idno type="rdwebb">GZ02Fi206</idno>
          <rs type="number">Fi206</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi206/text</ref>
          <ref type="dokument_url_html">http://data.riksdagen.se/dokument/GZ02Fi206</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi206</ref>
          <ref type="doc">http://data.riksdagen.se/fil/9767EC5A-1BAA-4454-A776-A3B40E1002E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QDJTMNKZf432ekcEFLRQ9f" type="signed"/>
        <correspContext corresp="i-QDJTMNKZf432ekcEFLRQ9f">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-X9gZuwxLshkeVWwTnETnfq" type="numbering">
          <date when="2011-09-29"/>
        </correspAction>
        <correspAction xml:id="i-3y7TyscfpoJ3uQmro3sCyx" type="submission">
          <date when="2011-09-27"/>
        </correspAction>
        <correspAction xml:id="i-Pby6yeVmSyZoJUSCGPuqyE" type="transfer">
          <date when="2011-09-27"/>
        </correspAction>
        <correspAction xml:id="i-MSfHBwSVeXQ3rQydorgJ3d" type="assigned"/>
        <correspContext corresp="i-MSfHBwSVeXQ3rQydorgJ3d">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-P5jxe4N4En7e4wgrjdqYJe" type="TOC">
          <head xml:id="i-HXNg5wGdtuEQpfFDu5nXp5">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 AP-fonderna och samhällsekonomin 2
            </item>
            <item>
              4 Miljömässiga hänsynstaganden i fondernas placeringar 2
            </item>
            <item>
              5 Investera inte i förbrytarföretag 4
            </item>
            <item>
              6 Inför ett bonusförbud 5
            </item>
            <item>
              7 Tillsätt ett oberoende utvärderingsorgan 6
            </item>
            <item>
              8 Gör en bred översyn av AP-fondernas placeringsregler 6
            </item>
          </list>
        </div>
        <div type="motProposal" subtype="förslag">
          <head xml:id="i-2eGPFEUUzi9sdmrHuKWaVW">
            2 Förslag till riksdagsbeslut
          </head>
          <list style="ol">
            <item xml:id="i-4sNPtm3UL6y3Uqf4Y75zfu">
              Riksdagen tillkännager för regeringen som sin mening vad som
              anförs i motionen om att införa ett förbud mot rörliga ersättningar
              för anställda i de olika AP-fonderna.
            </item>
            <item xml:id="i-SsjLHAQfusmb5eLqtk33G3">
              Riksdagen tillkännager för regeringen som sin mening vad som
              anförs i motionen om att tillsätta ett oberoende råd som årligen
              ska utvärdera AP-fondernas placeringar.
            </item>
            <item xml:id="i-SxUXedKHqjc54YTf1gQ7RY">
              Riksdagen tillkännager för regeringen som sin mening vad som
              anförs i motionen om att tillsätta en parlamentarisk utredning
              som ska se över kriterierna för AP-fondernas investeringar.
            </item>
          </list>
        </div>
        <div type="motContent">
          <head xml:id="i-LZ5jUwQpEJkJXPjoxGMKNA" type="h1">
            3 AP-fonderna och samhällsekonomin
          </head>
          <p xml:id="i-ScDPWYPYJX1JJLRmyzEuTX">
            Den avgörande förutsättningen för att vi ska kunna klara de pensionskostnader
            som följer i framtiden är att vi kan upprätthålla en hög sysselsättning
            och en låg arbetslöshet. Detta förutsätter att Sverige är en ledande
            industrination med framgångsrika företag och en väl fungerande
            offentlig sektor.
          </p>
          <p xml:id="i-PNYExAETGfaxpGa8HJCjX">
            Vänsterpartiet anser att AP-fonderna ska användas aktivt: att
            de ska investera i företag vars beslut har tydliga samhällsekonomiska
            konsekvenser och delta i beslutsfattandet med en helhetssyn och
            ta ett långsiktigt ägaransvar som bryter av mot den snäva vinstmaximering
            som präglar de enskilda ägarintressena. Ett starkt svenskt näringsliv
            förutsätter en aktiv och målmedveten näringspolitik. AP-fondsmedlen
            skulle i större utsträckning än i dag kunna utnyttjas för att
            möjliggöra en sådan näringspolitik.
          </p>
          <p xml:id="i-PXYMoVQ1gc4EbehH6kxojt">
            Det finns i dag ett utbrett missnöje med de kortsiktiga avkastningskrav
            som styr mycket av investeringarna. Vänsterpartiets uppfattning
            är att AP-fondsmedlen inte bör utnyttjas i spekulativa syften,
            utan bör förvaltas utifrån långsiktiga samhällsekonomiska kriterier.
            Självklart ska pensionärernas pengar tryggas, men det görs bäst
            genom att AP-fonderna tar ett långsiktigt ägaransvar.
          </p>
          <head xml:id="i-F2Y1keypNPbyrXS14gdjKu" type="h1">
            4 Miljömässiga hänsynstaganden i fondernas placeringar
          </head>
          <p xml:id="i-Lb7fM9gGSr5oX1K5E4DRzH">
            De nuvarande bestämmelserna säger att AP-fondernas placeringar
            ska vägledas av miljömässiga och etiska hänsynstaganden. Samtidigt
            slås det fast att dessa hänsynstaganden inte får innebära att
            AP-fonderna gör avkall på det övergripande målet om hög avkastning.
            Dessa mål kan ofta stå i konflikt med varandra och får konsekvenser
            eftersom det är tydligt att miljömässiga och etiska aspekter är
            underordnade avkastningskravet.
          </p>
          <p xml:id="i-7PWANXqCPx5fHpjFHjg3AP">
            Vänsterpartiet har låtit riksdagens utredningstjänst gå igenom
            AP-fondernas olika investeringar utifrån ett miljöperspektiv.
            1 AP-fonderna har olika sätt att redovisa sina investeringar,
            vilket innebär att det är svårt att få en heltäckande bild. Men
            den bild som framträder är inte positiv.
          </p>
          <p xml:id="i-RmAHDAMh7PtZxa5WPEno5H">
            Första AP-fonden: Bland de tjugo största investeringarna återfinns
            två bolag som har fossila bränslen som huvudsaklig verksamhet:
            Exxon Mobil Corporation och Chevron Corporation. Placeringarna
            i dessa bolag värderades till ca 1 437 miljoner kronor, vilket
            utgör ca 9 procent av värdet för de 20 största utländska placeringarna.
            Bland svenska innehav återfinns Lundin Petroleum, till ett värde
            av ca 470 miljoner kronor.
          </p>
          <p xml:id="i-9ZVAYgEkv8q6kt3Z7am3gT">
            Bland de 120 största investeringarna utgör företag vars huvudsakliga
            verksamhet är fossila bränslen ca 6,8 procent. Inget företag bland
            de 120 största placeringarna har förnyelsebar energi som huvudsaklig
            verksamhet bland AP-fondens investeringar.
          </p>
          <p xml:id="i-UB6ENHstSCJ2NAzewrtaQw">
            Andra AP-fonden: Bland Andra AP-fondens investeringar i utländska
            bolag finns fyra bolag bland de 20 största investeringarna som
            har fossila bränslen som huvudsaklig verksamhet: Exxon Mobil Corporation,
            Chevron Corporation, ENI och Total. Innehavet i de fyra bolagen
            värderades till ca 1 699 miljoner kronor, vilket utgör drygt 18
            procent av värdet för de 20 största utländska placeringarna. Ingen
            av de 20 största utländska placeringarna har förnyelsebar energi
            som huvudsaklig verksamhet.
          </p>
          <p xml:id="i-91EmFwZ6SRMTF6mBMWyRcq">
            Tredje AP-fonden: Inget av de svenska företagen på 20 i topp-listan
            har fossila bränslen eller förnyelsebar energi som huvudsaklig
            verksamhet. Bland motsvarande utländska företag finns ett bolag
            bland de 20 största investeringarna som har fossila bränslen som
            huvudskaklig verksamhet, nämligen Exxon Mobil Corporation. Investeringen
            värderades till knappt 580 miljoner kronor, vilket utgör ca 2,5
            procent av värdet för de 20 största utländska placeringarna. Ingen
            av de utländska företagen på 20 i topp-listan har förnyelsebar
            energi som huvudsaklig verksamhet.
          </p>
          <p xml:id="i-ViXXvSBF3RAvRXNZmvmVqG">
            Fjärde AP-fonden: Inget av de svenska företagen på 20 i topp-listan
            har fossila bränslen eller förnyelsebar energi som huvudsaklig
            verksamhet. Bland de 20 största utländska innehaven finns tre
            bolag som har fossila bränslen som huvudsaklig verksamhet, nämligen
            Exxon Mobil (940 miljoner SEK) och Chevron (463 miljoner SEK)
            och BP (342 miljoner SEK). De investeringarna värderades till
            totalt 1 745 miljoner kronor, vilket motsvarar drygt 18 procent
            av de 20 största utländska placeringarna.
          </p>
          <p xml:id="i-Lj5SgakkkkWivih3EDKvTa">
            Vid utgången av 2010 har Första, Andra, Tredje och Fjärde AP-fonderna
            sammantaget investerat ca 9 525 miljoner kronor i Big Oil-företagen.
            Vi menar att det inte är en hållbar utveckling när ingen av AP-fonderna
            har förnyelsebar energi bland sina största investeringar. Investeringar
            i förnyelsebar energi behövs för att vi ska kunna ställa om samhället
            i en mer hållbar riktning. Även våra pensionspengar måste användas
            på ett ansvarsfullt sätt.
          </p>
          <head xml:id="i-8Csqygs6q71dfMPBGbFsFV" type="h1">
            5 Investera inte i förbrytarföretag
          </head>
          <p xml:id="i-M34rr2FSnkqxvb2CHoaXLt">
            Vänsterpartiet har länge drivit att det offentliga ägandet behöver
            användas aktivt för att bidra till och inte motverka olika samhällsekonomiska
            mål. Etiska riktlinjer för investeringar borde vara ett av de
            minst kontroversiella verktygen för det. Det finns en bred samsyn
            om att offentliga medel inte borde investeras i företag som t.ex.
            bryter mot internationella konventioner. De företag som AP-fonderna
            investerar i bör inte bara följa de internationella konventioner
            som Sverige skrivit under, utan de bör även följa de konventioner
            som det land företaget verkar i har undertecknat, exempelvis ILO-konventionen
            169 om ursprungsfolkens rättigheter.
          </p>
          <p xml:id="i-MA2no38VmPXRp5YD8Nbbsk">
            Det finns dock mycket kvar att göra för att AP-fonderna ska ta
            frågan på allvar. Avkastningskravet är i dag direkt överordnat
            kraven på att investeringar ska göras med hänsyn till miljö och
            respekt för mänskliga rättigheter. Gång på gång får de etiska
            riktlinjerna stryka på foten. Det finns gott om exempel på fall
            där AP-fondernas placeringar bidrar till förbrytelser i världen
            här tre exempel.
          </p>
          <head xml:id="i-7RrnXqmQw5eykQpPHij9sR" type="h1">
            Kongo
          </head>
          <p xml:id="i-5HW9DTNBeH8yoJaBmUv7Ci">
            Kampen om Demokratiska republiken Kongos naturresurser har varit
            en röd tråd genom landets historia, en kamp som resulterat i många
            dödsoffer. Flera av de svenska statliga AP-fonderna har aktier
            i Lundin Mining och Freeport McMoRan, som vunnit djupt problematiska
            gruvkontrakt i Demokratiska republiken Kongo. Diakonia och Swedwatch
            har undersökt omständigheterna kring det, och bl.a. visat att
            de löften som gavs till lokalbefolkningen inte uppfyllts. Mycket
            tyder på att kontrakten vunnits med mutor, både till tidigare
            president Mobutu och till Laurent Kabila.
          </p>
          <head xml:id="i-BAuXW7oECPr29buUc55K3p" type="h1">
            Guatemala
          </head>
          <p xml:id="i-RmvXiNRpiuw1AsifcHRg8n">
            AP-fonderna är delägare i Goldcorp, ett bolag som äger en hårt
            kritiserad guldgruva i San Marcos i Guatemala. Verksamheten innebär
            bl.a. att vattnet i området förgiftas och förbrukas i enorma mängder,
            samtidigt som endast 1 procent av vinsten stannar i Guatemala.
            I mars 2010 uppmanade den Intra-amerikanska kommissionen för mänskliga
            rättigheter den guatemalanska staten att omedelbart stänga gruvan,
            eftersom företaget gavs tillträde till marken utan att frågan
            prövats i en lokal folkomröstning i enlighet med ILO-konventionen
            169. Det är uppenbart varför detta var avgörande för bolaget:
            en opinionsundersökning visade att 96 procent av befolkningen
            är negativa till guldbrytningen och de konsekvenser den medför.
            Människor har i stället tagit saken i egna händer och organiserat
            lokala folkomröstningar enligt ILO-konventionen 169. Frågan har
            också prövats i folkomröstningar utifrån landets konstitution
            och kommunallag. Fram tills nu har det anordnats 54 lokala folkomröstningar
            där ca 1 miljon personer deltagit, varav över 90 procent röstat
            nej till gruvindustrin.
          </p>
          <head xml:id="i-T8dn4hUHwHYTxV45B4buNE" type="h1">
            Sudan
          </head>
          <p xml:id="i-JsjwJUFqPvXxbZ2ddkEzha">
            Ett tredje exempel är att AP-fonderna äger aktier i Lundin Petroleum,
            känt för kopplingarna till utrikesminister Carl Bildt och brott
            mot mänskliga rättigheter. Human Rights Watch skrev i en rapport
            2003 att Lundin Petroleum har varit medskyldiga till fördrivning
            av hundratusentals civila i det krigshärjade södra Sudan. Även
            FN, Amnesty International och Christian Aid har kritiserat bolaget.
            Journalisten Kerstin Lundell gick i boken Affärer i blod och olja
            igenom hur sökandet efter olja har gått hand i hand med att byar
            bränns ner och människor dödas, torteras, våldtas och fängslas
            utan rättegång. Organisationen European Coalition on Oil in Sudan
            (ECOS) släppte nyligen en rapport som bekräftar den bilden. I
            rapporten dras slutsatsen att Lundin Oil kan ha brutit mot internationell
            rätt genom sitt indirekta stöd till förbrytelserna, eller sin
            ovilja att agera.
          </p>
          <p xml:id="i-5uYjK1UXugUo8DkhkEfYvD">
            Den bild som tecknats ovan bekräftas av ett PM från riksdagens
            utredningstjänst. Utredningstjänsten har bl.a. sammanställt placeringar
            av FörstaFjärde AP-fonderna i företag som återfinns antingen på
            det norska Etikrådet for Statens pensjonsfond utland (SPU) eller
            på Sjunde AP-fondens listor över företag där kränkningar av mänskliga
            rättigheter uttryckligen nämns som orsak för att fonderna inte
            investerat i dem. Det sammanlagda marknadsvärdet av FörstaFjärde
            AP-fondernas placeringar i dessa företag uppgick till hela 5,4
            miljarder kronor per den 31 december 2010. 2
          </p>
          <head xml:id="i-3LD3QJcAem2hLHh4qbBFTz" type="h1">
            6 Inför ett bonusförbud
          </head>
          <p xml:id="i-FKyZPyrsG2Brsd1313dzTr">
            Rörliga ersättningssystem i finanssektorn var en bidragande orsak
            till finanskrisen 20072009. Såväl de ledande skikten som tjänstemännen
            på lägre nivåer hade, och har alltjämt, stora delar av sina löner
            kopplade till omsättningen (kreditvolymerna) och till kortsiktiga
            resultatmål, vilket uppmuntrat riskabel kreditgivning och placeringar
            i riskfyllda värdepapper. De rörliga ersättningarna till anställda
            på de olika AP-fonderna uppgick år 2010 till ca 14 miljoner kronor.
            Dessa ersättningssystem riskerar att leda till spekulation och
            mer riskfyllda placeringar. Vänsterpartiet föreslår därför att
            ett förbud mot rörliga ersättningar i AP-fonderna införs. Detta
            bör riksdagen som sin mening ge regeringen till känna.
          </p>
          <head xml:id="i-MSbuKRSwsZHq47tUzYagPo" type="h1">
            7 Tillsätt ett oberoende utvärderingsorgan
          </head>
          <p xml:id="i-Q356Gup2gEdtfzvoCjVZ6P">
            Ansvaret för att granska AP-fondernas placeringar ligger på Etiska
            rådet. Det finansieras av AP-fonderna själva och har en inhyrd
            konsult som den stora kostnaden för verksamheten. Trots omfattande
            placeringar, många gånger i strid med internationella konventioner
            Sverige skrivit under, är rådets verksamhet högst begränsad i
            jämförelse med kostnaderna för AP-fondernas placeringsverksamhet.
            Motsvarande 1 promille av kostnaderna för AP-fondernas placeringsverksamhet
            läggs på uppföljning och granskning i Etiska rådet. Var och en
            av AP-fonderna har investeringar i tusentals bolag. Etiska rådet
            har i dagsläget 26 företag under granskning.
          </p>
          <p xml:id="i-LxKR3VAsPy5bpW5bgcNePf">
            I september 2010 var minst 16 miljarder kronor placerade i företag
            som på olika sätt bröt mot internationella konventioner. Den siffran
            är med all sannolikhet en kraftig underskattning, eftersom en
            så liten andel av investeringarna granskas av Etiska rådet.
          </p>
          <p xml:id="i-GZAMd9CyTJjR4s7H6ibfNt">
            Vi ser ytterligare två problem med rådets verksamhet, dels är
            det problematiskt att AP-fonderna själva styr det råd som ska
            granska deras investeringar, dels är det olyckligt att granskningarna
            görs i efterhand, och inte innan fonderna väljer att investera
            i ett visst bolag.
          </p>
          <p xml:id="i-BpYztrbJk1kUmQKztkV7XL">
            Vänsterpartiet föreslår att ett oberoende råd bör tillsättas
            i syfte att följa upp AP-fondernas investeringar. Rådets utvärderingar
            ska fokusera på frågan huruvida de företag AP-fonderna investerar
            i lever upp till etiska riktlinjer om mänskliga rättigheter. Utvärderingarna
            ska presenteras för riksdagen som i sin tur ska kunna föreslå
            åtgärder. Detta bör riksdagen som sin mening ge regeringen till
            känna.
          </p>
          <head xml:id="i-D14XsCZGcu75e2x8tnnXb2" type="h1">
            8 Gör en bred översyn av AP-fondernas placeringsregler
          </head>
          <p xml:id="i-FyyDjk8UC8pGmoAVRvF9bz">
            I dag är ekonomisk avkastning det övergripande målet för AP-fondernas
            verksamhet. Detta innebär att många investeringar genomförs som
            kan ifrågasättas utifrån samhällsekonomiska, etiska, sociala och
            miljömässiga hänsynstaganden.
          </p>
          <p xml:id="i-51ipMCK8jcecQfynaR6ayr">
            Vi menar därför att kriterierna för AP-fondernas placeringar
            behöver förändras.
          </p>
          <p xml:id="i-QVNT62JGqmPoHwQhK5MzPH">
            Vi föreslår därför att en bred parlamentarisk utredning tillsätts
            i syfte att ändra kriterierna för AP-fondernas placeringar på
            så sätt att samhällsekonomiska, etiska och miljömässiga hänsynstaganden
            ska väga tyngre än vad som är fallet i dag. Utredningen ska också
            lämna förslag på hur AP-fondernas placeringar ska kunna bidra
            till en jämnare regional samhällsekonomisk utveckling samt lämna
            förslag på hur AP-fondernas redovisningar ska kunna göras mer
            enhetliga i syfte att underlätta utvärderingar av AP-fondernas
            verksamhet. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-LRJMRFNZJy46r1a1Ckj5QK" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-BxW3JrYLrsDpaHNATbPGSE" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-4GnpHE423Pc3qZCsgjp9xA" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-U6XvnZ7wqSbbERkGcngsZu" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-9vBXxaNfuDmFicwLwsmRra" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-UaxaYNtoXziVkAnF1VQwUq" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
