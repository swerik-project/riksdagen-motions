<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00059">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__59/mot_1970__ak__59-001.pdf"/>
      <fw xml:id="i-Nrrrx1wS1ijt6rD5NDMdAy">
        10 Motion i Andra kammaren, nr 59 år 1970
      </fw>
      <div xml:id="i-7P9tjANpSrtVJzXtQnLXaz" type="motHeader">
        <div xml:id="i-3v3as4kpEtBgiQKZytwmxv" type="motTitle"/>
        <div xml:id="i-QRdD3hFbH1XX1TjqAakyNS" type="motSubmissionInfo"/>
      </div>
      <div xml:id="i-3Q2SxzaLJbtmEbgMkfJDfM" type="motBody">
        <div xml:id="i-A2fSXiotNgkXVf2wA7EjAT">
          <p xml:id="i-EeHULxw3HhLDGuF5yWkttp">
            Nr 59
          </p>
          <p xml:id="i-A31W1ggSChWWfZmG92me1D">
            Av herr Westberg i Ljusdal m. fl., om förstärkning av prognos-
            verksamheten på arbetsmarknadens område.
          </p>
          <p xml:id="i-Myvr349eb1QpuzaUFtYpju">
            (Lika lydande med motion nr 52 i Första kammaren)
          </p>
          <p xml:id="i-5gg24ojDLJYVR88NZe5Zfc">
            De sociala skadeverkningar som bristande tillgång på arbetskraft
            kan medföra har i olika sammanhang uppmärksammats och belysts.
            Särskilt har i detta avseende debatterats vårdområdena, där problemen
            till inte ringa del sammanhänger med bristande tillgång till utbildad
            arbetskraft. Även sett från rent ekonomisk synpunkt kan man tala
            om skadeverk- ningar genom brist på arbetskraft. Utvecklingen
            kan exempelvis starkt bromsas inom områden där i annat fall en
            kraftig expansion vore möjlig. Särskilt viktig är i detta sammanhang
            exportindustrin. Samhället söker med skilda åtgärder, bl. a. genom
            en lämpligt avvägd ut- bildning och rörlighetsfrämjande åtgärder,
            åstadkomma balans inom skilda yrken och skilda regioner. Även
            lokaliseringspolitiken verkar i denna rikt- ning. Det som kanske
            ändock i många lägen har den största möjligheten att skapa balans
            är prisbildningen, löneutvecklingen. Men självfallet spelar avvägningen
            av utbildningsmöjligheterna en myc- ket stor roll. Den stora bristen
            på t. ex. läkare är ju i huvudsak ett utbildningsproblem. Utbildningsmöjligheterna
            har inte i tid anpassats till det växande behovet. Många liknande
            exempel kunde anföras. Men besvärande obalans kan även uppkomma
            vid en för stor utbildnings- kapacitet i förhållande till behovet.
            Det stora läraröverskottet under första hälften av 1930-talet
            kan anföras som exempel. För närvarande synes det föreligga risk
            för att det kommer att föreligga brist på skickliga yrkesarbetare
            och på specialarbetare medan vi får ett överskott av akademiker.
            Men här rör vi oss med mycket osäkra värden. De prognoser som
            gjorts i avseende på behovet av arbetskraft berör i huvudsak yrken
            med hög teoretisk utbildning eller teoretisk utbildning på mellannivån.
            Däremot finns endast lokala utredningar för yrken med krav på
            i huvudsak praktisk utbildning. Detta försvårar möjligheterna
            till en bedömning av hela arbetsmarknadens behov och till den
            avvägning mellan olika utbildningsvägar, som är i så hög grad
            önskvärd och betydelsefull. I det fall att det på det industriella
            området blir en bestående brist inom
          </p>
          <pb facs="riksdagen-motions-pdf/data/1970/mot_1970__ak__59/mot_1970__ak__59-002.pdf"/>
          <fw xml:id="i-MtTws1FwZzAoxZndEFvHpe">
            Motion i Andra kammaren, nr 59 år 1970 11
          </fw>
          <p xml:id="i-PUiaE9uqdi2qAmXiXWB9BE">
            en yrkeskategori inverkar detta självfallet på den industriella
            utvecklingen och därmed även på behovet inom övriga yrkeskategorier.
            Det synes inte osannolikt att vi i framtiden får räkna med brist
            på arbets- kraft som en normal företeelse inom betydande sektorer
            av yrkeslivet och att utvecklingen förutom av tillgången på kapital
            och tekniskt kunnande kommer att bestämmas av möjligheterna att
            åstadkomma nödig balans på arbetsmarknaden. Under sådana förhållanden
            är det givetvis särskilt viktigt att man får balans mellan grupper
            som inte kan eller endast med svårighet kan ersätta varandra.
            Som regel bör det vara lättare att i prognoser eller tendenskalkyler
            fastställa de lämpliga relationerna mellan sådana grupper än det
            antal som skall ingå i varje grupp, under förutsättning att prognos-
            arbetet baseras på stora grupper. För att kunna åstadkomma en
            så god avvägning som möjligt mellan olika utbildningsvägar erfordras
            en överblick över hela arbetsmarknadsfältet. Det är också angeläget
            att få fram prognoser, som tar sikte på balansen mellan skilda
            yrkesgrupper. Arbetsmarknadsstyrelsen har också vid flera tillfällen
            framhållit önsk- värdheten av aktuella prognoser för hela arbetsmarknaden.
            Även om ett sådant prognosarbete erbjuder stora svårigheter, synes
            det emellertid vara möjligt att förstärka resurserna på detta
            område. Skulle det inte vara möjligt att bearbeta arbetsmarknaden
            sektor för sektor, borde det dock inte vara uteslutet att få fram
            preliminära prognoser, som ger en grov bild av läget. Vidare synes
            det vara ett önskemål att få fram rullande pro- gnoser som underlag
            för åtgärder på utbildningens område, så att vi här kan få den
            flexibilitet som vårt dynamiska samhälle kräver. Med åberopande
            av vad ovan anförts får vi härmed hemställa, att riksdagen i skrivelse
            till Kungl. Maj:t måtte begära att Kungl. Maj:t vidtar åtgärder
            för att samordna och för- stärka den prognosverksamhet på arbetsmarknadens
            om- råde som bedrives på olika håll med sikte att få fram 1. dels
            sådana prognoser för behovet av arbetskraft, som ger en totalbild
            av arbetsmarknadens behov och anger den lämpliga fördelningen
            mellan olika yrkesgrupper, 2. dels rullande prognoser som underlag
            för snabba åt- gärder inom utbildnings- och omskolningsområdet.
          </p>
          <p xml:id="i-BhDWe3aMUyeUC3tW8Xs9yW" type="date">
            Stockholm den 14 januari 1970
          </p>
          <div xml:id="i-A3vWDX7UsdCJBNENbUeXdr" type="signatureBlock">
            <p xml:id="i-F1pg4uhM3BuqL6Ez73TtVn" who="unknown" type="signature">
              Olle Westberg (fp)
            </p>
            <p xml:id="i-WLMv2f3F62oMq6iZzZk7nB" who="i-2uokPe53JLYm2qWYfk8uEY" type="signature">
              Thorvald Källstad (fp)
            </p>
            <p xml:id="i-TLWeB5vCMHdNJNw1HGp86g" who="i-y57aqt6DptStUpkWh6h5L" type="signature">
              Rolf Sellgren (fp)
            </p>
            <p xml:id="i-7zgJuDr65hPt61ikVnd3Pg" who="unknown" type="signature">
              i Ljusdal)
            </p>
          </div>
        </div>
      </div>
    </body>
  </text>
</TEI>
