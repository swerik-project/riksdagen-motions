<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01453">
  <teiHeader>
    <fileDesc>
      <titleStmt>
        <title>med anledning av propositionen 1976/77:74 om inriktningen av  säkerhetspolitiken och totalförsvarets fortsatta utveckling</title>
        <author>av herrar Lövenborg och Hagel</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:74 om inriktningen av  säkerhetspolitiken och totalförsvarets fortsatta utveckling</title>
          <idno type="rdwebb">G0021453</idno>
          <rs type="number">1453</rs>
          <ref type="dokument_url_text">http://data.riksdagen.se/dokument/G0021453/text</ref>
          <ref type="dokument_url_html">http://data.riksdagen.se/dokument/G0021453</ref>
          <ref type="dokumentstatus_url_xml">http://data.riksdagen.se/dokumentstatus/G0021453</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-KKSbiyA3295sQdEWWjuhgf" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1453/mot_197677__1453-001.pdf"/>
      <fw xml:id="i-LUT96wzd1oiVNPiKcL9vLT">
        Mot. 1976/77:1453 5
      </fw>
      <div xml:id="i-Uzoi9GMhdwiHqjdurrqZ77" type="motHeader">
        <div xml:id="i-PcqtiuLY8kE2oPT6cBiCJv" type="motTitle"/>
        <div xml:id="i-J73uFANsmQonvGkCJAZaxj" type="motSubmissionInfo"/>
      </div>
      <div xml:id="i-GUKQFLx4mY78Q5LDfKy2oS" type="motBody">
        <div xml:id="i-79fSGbhCFmEc45H1fgGUGx">
          <p xml:id="i-DvN2jXP6n9xwvGKXqMTyCM">
            Motion
          </p>
          <p xml:id="i-PnbVKxSFzVpf4gwXBTyPGW">
            1976/77:1453
          </p>
          <p xml:id="i-Pdy3N3jahzpnkLrJ6dnGAd">
            av herrar Lövenborg och Hagel med anledning av propositionen
            1976/77:74 om inriktningen av säkerhetspolitiken och totalförsvarets
            fortsatta utveckling
          </p>
          <p xml:id="i-LKrAsDqpvMTLS2o7k3T2sJ">
            Regeringen har, på grundval av 1974 års försvarsutrednings betänkande,
            lagt fram sitt förslag för inriktningen av säkerhetspolitik och
            totalförsvar under perioden 1977/78-1981/82. Den ekonomiska ramen
            för det militära försvaret under denna femårsperiod skall enligt
            förslaget uppgå till 51 875 milj. kr. Därtill kommer 930 milj.
            kr. för civilförsvarets allmänna verksamhet och 6 300 milj. kr.
            för det ekonomiska försvaret. Vi skall i det följande i allt väsentligt
            hålla oss till de frågor som rör sig om de säkerhetspolitiska
            aspekterna och det militära försvaret. I propositionen 1976/77:74
            sägs att den av statsmakterna år 1972 fastställda målsättningen
            för totalförsvarets utveckling alltfort skall gälla, dvs. att
            Sverige som är ett litet och neutralt land i princip skall satsa
            på ett försvar av stormaktstyp. Regeringens proposition liksom
            militärledningens förarbeten genomsyras av denna filosofi utan
            hänsynstagande till ekonomiska realiteter, neutralitets- politikens
            värde eller de senaste årens framgångar för fredens och avspän-
            ningens politik, inte minst i vår egen världsdel. Trots att årets
            proposition präglas av något större realism än tidigare när det
            gäller vårt lands möjligheter att slå tillbaka ett anfall redan
            vid Sveriges gränser, bygger den föreslagna militära satsningen
            på att vi skall ha ett starkt s. k. skalförsvar, konventionellt
            uppbyggt på dyra krigsflygplan av typ Viggen med efterföljare,
            flotta och stridsvagnar som därtill baseras på en enormt dyrbar
            teknologi, i betydande grad är avhängig av import från utlandet.
            Den filosofi som präglar förslaget bygger liksom tidigare på illusionen
            att Sverige genom en mycket stor militär satsning skall avskräcka
            även en stormakt från anfall, och om detta ändock sker skall det
            vara möjligt att slå tillbaka fienden redan i inledningsskedet.
            Vi tror inte på denna militära doktrin. Det är inte hederligt
            att försöka inge svenska folket föreställningen att Sverige skulle
            kunna slå tillbaka ett stormaktsangrepp med en krigsmakt organiserad
            och uppbyggd på samma sätt som den anfallande fiendens. Ambitionen
            att hålla jämna steg med stormakterna är enormt kostnads- slukande
            och dessutom meningslös. I kärnvapnens och den högteknologiska
            krigföringens tid är ett skalförsvar av den typ man ämnar gå vidare
            med inget verkligt skydd hur mycket man än satsar. Det försvar
            som skulle kunna presteras bryts redan i initialskedet, om någon
            av stormakterna verkligen skulle gå in för att erövra svenskt
            territorium.
          </p>
          <pb facs="riksdagen-motions-pdf/data/197677/mot_197677__1453/mot_197677__1453-002.pdf"/>
          <p xml:id="i-CwYfAKm5i2xGnFAEfkVEtM">
            Utlandsberoende
          </p>
          <p xml:id="i-CMF1VsRX4G7WoAiZMCCsai">
            I propositionens bilaga 1 s. 127 framhåller försvarsministern
            bl. a. följan- de:
          </p>
          <p xml:id="i-HcD514w3GLBKo7PJJV1He6">
            Såsom en allmän synpunkt har försvarsutredningen anfört att internatio-
            nella bindningar som inskränker vår förmåga att vara neutrala
            i krigstid inte kan accepteras. Utredningen har vidare anfört
            att anskaffning av för försvaret väsentligt material inte får
            ske så att vi kommer i en sådan beroendeställning till andra länder
            att den kan utnyttjas för påtryckningar eller så att vi i en krissituation
            står utan viktigt material. Jag delar uppfattningen att vi bör
            undvika en sådan beroendeställning, men konstaterar samtidigt
            att ett fullständigt oberoende i detta avseende är omöjligt. För
            anskaffningen av den mest avancerade materielen kommer vi alltid
            att vara beroende av utlandet.
          </p>
          <p xml:id="i-ME534MMpXWTQUR3fdvR6jG">
            Försvarsministern torde ha rätt i det sista konstaterandet. För
            det mycket avancerade krigsmateriel som militärledningen under
            senare decennier satsat på är en helsvensk produktion inte möjlig.
            Utan en omläggning av militär- apparatens tekniska struktur från
            mycket dyra och tekniskt avancerade vapensystem till lättare och
            billigare vapen kommer vårt utlandsberoende att öka. Det är redan
            alltför stort. Nu köper Sverige vapen och delar av vapen för över
            2 500 milj. kr. per år. I stor utsträckning handlar det om import
            från NATO-länder. Man importerar kompletta vapen, stridsvagnar,
            flygplan och robotar samt delar till en rad olika vapensystem.
            Vi har stridsvagnar och torpedbåtar som drivs med engelska motorer.
            I flygplan 37 Viggen är bara hälften helsvenskt materiel. En mängd
            utländskt försvarsmateriel licenstill- verkas i Sverige. Svensk
            militärindustri har ett betydande utvecklingssamarbete med utländska
            företag. Det betyder också att NATO-sidan har god kännedom om
            de olika delarna av vårt lands försvar. Det rimmar inte bra med
            svensk neutralitetspolitik och kan i en krissituation innebära
            att Sverige hamnar i en farlig beroendeställ- ning. Det är enorma
            summor som varje år läggs ned på forskning och utprovning av tekniskt
            mycket avancerade system. Ungefär hälften av alla statliga forskningspengar
            går åt till s. k. försvarsforskning. Sammanflät- ningen av statligt
            och privat kapital har på detta område gått mycket långt. Stora
            svenska företag ges tillfälle att hota med arbetslöshet om vapenprojekt
            stoppas. Forskare och tekniker knyts upp i det militärindustriella
            komplexet. I försvarspropostionen förutsätter man en stor satsning
            på bl. a. en fortsatt svensk flygplansutveckling på basis av Viggenprojektet,
            men också nya plantyper, exempelvis A 20 och B3LA. Överbefälhavaren
            sägert. o. m. att det inte är möjligt att behålla en utvecklande
            flygindustri om detta projekt inte utvecklas. Alternativet till
            fortsatta enorma investeringar av det slag som Viggenprojektet
            illustrerar är en övergång till andra vapensystem och en förändrad
            tyngdpunkt till andra och lättare vapen.
          </p>
          <pb facs="riksdagen-motions-pdf/data/197677/mot_197677__1453/mot_197677__1453-003.pdf"/>
          <fw xml:id="i-WH7u61qz4pgCbJYUmK8GH4">
            Mot. 1976/77:1453 6
          </fw>
          <p xml:id="i-Sq1tpUVV7fi8Ww2nu9u1SP">
            Har vi råd?
          </p>
          <p xml:id="i-SAx91FauD8JEuDqnc6qQzt">
            Totalförsvaret skall enligt propositionen kosta 52 miljarder
            kronor under kommande femårsperiod. Därtill kommer ännu fler miljarder
            till civilförsvar och ekonomiskt försvar samt till en svåröverskådlig
            flora av forskningspro- jekt som helt eller delvis är knutna till
            det militärindustriella komplexet. Därtill utlovas en kompensation
            för prisstegringar. Vad det kommer att innebära kan i dagens läge
            icke fastställas. Allt tyder dock på att de verkliga totala kostnaderna
            blir långt större än vad som framgår av propositionen. Vi hävdar
            att det militära försvaret är orimligt kostnadskrävande, inte
            minst mot bakgrund av vår ställning som neutral och alliansfri
            stat. Uppläggningen av det svenska försvaret har ingen likhet
            med vad som gäller för något annat neutralt land. Det är åtta
            gånger dyrare än Österrikes och fyra gånger dyrare än Schweiz,
            för att ta ett par exempel. Sverige ligger däremot i toppen som
            nation när det gäller militärutgifter per capita. Vi kommer på
            fjärde plats i världen när det gäller flygvapen. Vår militärbudget
            lägger beslag på mycket stora summor som skulle kunna användas
            till sociala ändamål och andra nyttigheter. Det är ett inflationens
            ymmighetshorn och ett ekonomiskt vanvett av stora mått. Riksdagen
            bör nu säga ifrån: Vi har inte längre råd med ett försvar av stormaktsmodell.
            Det är dags för en grundlig omprövning av försvarets uppbyggnad.
            Militärutgifterna får inte öka. Den kommande femårsperioden skall
            användas för övergång till en ny försvarsordning med en femtiopro-
            centig nedskärning av militärkostnaderna som realistiskt mål.
          </p>
          <p xml:id="i-AAKwhxDHH2rQdQCT9F5kGB">
            Förbättrad atmosfär
          </p>
          <p xml:id="i-UwTrpuVf5tM6id1WmA4MGg">
            Under senare år har fredens och avspänningens krafter vunnit
            terräng. Gränser har reglerats, avtal har träffats och relationerna
            mellan Europas stater har förbättrats. Säkerhetskonferensen i
            Helsingfors var ett betydande fram- steg för befästandet av freden
            och för fortsatt avspänning i Europa. Vi anser att det som redan
            har skett på detta område måste påverka den fortsatta militärpolitiska
            uppläggningen under kommande femårsperiod. På s. 120 i propositionen
            säger försvarsministern: ”Jag delar försvarsut- redningens uppfattning
            att krigsriskerna för vår del på kort sikt kan bedömas som små
            samtidigt som osäkerheterna på längre sikt kvarstår. Det är därför
            angeläget att bevara en god handlingsfrihet när det gäller försvarets
            utveckling på sikt.” Men samtidigt som försvarsministern konstaterar
            att krigsrisken är liten lägger han fram förslag för kommande
            femårsperiod som i allt väsentligt utgår från tidigare premisser.
            Den positiva utveckling som har skett har inte påverkat det militärpolitiska
            tänkandet hos vare sig ÖB eller regeringen. Handlingsfriheten
            bör innebära att man tar hänsyn till det förändrade och förbättrade
            läget på vår egen kontinent, men propositionen innebär att man
            vill kedja fast vårt lands militärpolitik vid det förgångna.
          </p>
          <pb facs="riksdagen-motions-pdf/data/197677/mot_197677__1453/mot_197677__1453-004.pdf"/>
          <fw xml:id="i-G3nRaNqjEhCC6Hce2Q7cKV">
            Mot. 1976/77:1453 3
          </fw>
          <p xml:id="i-7oNDccKLSojmSHwyyAi6Pz">
            Försvar av ny typ
          </p>
          <p xml:id="i-HvC6A4etM4gu17GbvCsuyS">
            Arbetarpartiet kommunisterna föreslår en helt ny typ av försvarsordning.
            Vårt förslag baserar sig på folkförsvarets principer. Det är grundat
            på internationella erfarenheter, framgångarna för avspänningspolitken,
            det tar hänsyn till vårt lands ekonomiska resurser och återspeglar
            vår vilja att försvara Sveriges nationella frihet och självständighet.
            Vi anser att det är dags att överge det stormaktsförsvar i miniatyr
            som vi hittills har haft, därför att det är alltför kostnadskrävande
            utan att garantera vårt lands säkerhet. Vi bör övergå till ett
            neutralitetsförsvar av den omfattning som andra neutrala länder
            har. Vi bör successivt avveckla de mest kostnadskrävande vapensystemen
            av typ Viggen m. m. som sätter en stark prägel på Sveriges militärapparat.
            Vi bör i det syftet också ta hänsyn till och lära av krig och
            konflikter som utspelats under det senaste decenniet. Vårt försvar
            är i nuläget i huvudsak upplagt som ett skalförsvar med dyra bemannade
            vapenbärare, flygplan, stridsvagnar och fartyg. Denna struktur
            bör avlösas av ett folkförsvar som utrustas med billigare, nationellt
            produ- cerade vapen, framför allt kanoner, kulsprutor, lättare
            flyg för spaning och samband samt ett starkt robotförsvar. Erfarenheterna
            från Vietnam och Mellanöstern stärker en sådan nyorien- tering.
            Det visade sig att stridsvagnar och flyg visserligen inte är oviktiga
            men att de inte längre spelar den avgörande roll som man tidigare
            trott. Under USA:s angreppskrig mot Vietnam blev angriparens flygförluster
            mycket stora. Robotförsvaret och vietnamesernas användning av
            lätta vapen spelade en avgörande roll, inte flyg, flotta eller
            stridsvagnar. Händelserna i Mellanöstern är lika belysande. 1967
            använde araberna nästan uteslutande jaktflyg för sitt luftförsvar,
            dock med ringa framgång. Under kriget 1973 sköt robotar och luftvärnskanoner
            ned 105 israeliska plan. Jaktflyget lyckades bara oskadliggöra
            sex israeliska plan till priset av 350 egna. I ett försvar med
            ny struktur bör satsningen på robotar få långt större plats medan
            det dyrbara flygets roll radikalt reduceras. Lätta vapen i långa
            serier och utnyttjandet av folkets egen försvarskraft för att
            bygga upp ett starkt djupförsvar måste vara huvudelementen i en
            ny försvarsordning. Det dyrbara flyget av typ Viggen med efterföljare
            avvecklas och ersätts av inhemsk produktion av lättare plan för
            spaning och samverkan med lokala enheter och mobila förband.
          </p>
          <p xml:id="i-TF9cFd5NksjbwZF2mRCVMW">
            Verklig säkerhetspolitik
          </p>
          <p xml:id="i-HCJyq3a3sKSUvauXc3iVRJ">
            En verklig säkerhetspolitik för vårt land har inte att göra med
            hur många miljarder vi anslår till militära ändamål. Sveriges
            främsta skydd ligger i en fortsatt alliansfrihet och en förstärkt
            och aktiviserad neutralitets- och fredspolitik. En sådan politik
            ligger i linje med det svenska folkets behov och förminskar inte
            vår trovärdighet på det internationella planet.
          </p>
          <pb facs="riksdagen-motions-pdf/data/197677/mot_197677__1453/mot_197677__1453-005.pdf"/>
          <fw xml:id="i-K4NrD2EvsVb4KY346SfTGC">
            Mot. 1976/77:1453
          </fw>
          <p xml:id="i-JMQ4GAyVBGs5nnRWsVxxxm">
            Sverige är ett litet land. Dess geografiska läge är detsamma
            som tidigare. Det har inte varit indraget i krig på över 160 år,
            och att så har varit fallet är inte ett resultat av miljonrullningar
            till militära ändamål. Grunden till att vi lyckats hålla oss utanför
            krig är den svenska neutralitetspolitiken, som — trots allvarliga
            avsteg — ändock varit vårt främsta värn. Vårt skydd ligger också
            i fortsättningen i en konsekvent neutralitets- och fredspolitik,
            men inte i ökande miljardrullning till militära ändamål.
          </p>
          <p xml:id="i-JPj2HwKLBzqKfjhG3zy9Ui">
            Hemställan
          </p>
          <p xml:id="i-PZk76eh1PuabnQifjp4g6q">
            Med hänvisning till det anförda hemställs
          </p>
          <p xml:id="i-BU3WtvPVqabmnwwPhT7cp3">
            1.
          </p>
          <p xml:id="i-GGx8H3u4EdSUVtM3C5FGPe">
            att riksdagen uttalar sig för en ny försvarsordning byggd på
            neutralitetens och folkförsvarets principer, att riksdagen i enlighet
            med punkten 1 begär att regeringen skyndsamt utreder och lägger
            fram förslag för en sådan nyorientering, att riksdagen uttalar
            att försvarskostnaderna under perioden 1977/78-1981/82 minskas
            med 50 procent, att riksdagen uttalar sig för att produktionen
            av Viggen avbryts och att planerade nya flygplansprojekt i form
            av A 20 och BILA inte kommer till utförande, att riksdagen uttalar
            sig för att övergång till civil produktion inom industrigrenar
            som drabbas av den nya försvarsinrikt- ningen förbereds.
          </p>
          <p xml:id="i-LP2SD2RjR5PQAZr3teZ2Ue">
            Stockholm den 23 mars 1977
          </p>
          <p xml:id="i-2Tm81pXpzPYsAXcsb34Mha">
            ALF LÖVENBORG (-) ROLF HAGEL (-)
          </p>
        </div>
      </div>
    </body>
  </text>
</TEI>
