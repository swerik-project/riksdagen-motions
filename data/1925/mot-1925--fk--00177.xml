<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--fk--00177">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__177/mot_1925__fk__177-001.pdf"/>
      <fw xml:id="i-SA4tJci6Lj9ER8g4azWjMH">
        Motioner i Första kammaren, Nr 177. 1
      </fw>
      <div xml:id="i-HUBBz1f2Bs1yCGjZ4BmFfj" type="motHeader">
        <div xml:id="i-BtzLtrFdzdUvmZhxdnNxiR" type="motTitle"/>
        <div xml:id="i-PHAgaoVZgQuGo7JZLLxzmw" type="motSubmissionInfo"/>
      </div>
      <div xml:id="i-NQAsQiZT7FfCaKXVb6fgTq" type="motBody">
        <div xml:id="i-W4G2G1nC9mK4dgfhAiHkhP">
          <p xml:id="i-RWwpZXjLdiUw5c842qK3Dj">
            Nr 177.
          </p>
          <p xml:id="i-EFrrzpUa93kVfsPir3Rsx1">
            Av herr Julin, i anledning av Kungl. Maj:ts proposition angående
            vissa ändringar i avlöningsreglementet den 19 juni 1919 för tjänstemän
            vid postverket, telegrafverket, statens järnvägar och statens
            vatten- fallsverk m. m.
          </p>
          <p xml:id="i-5ZrhGCZG5nBpsxLL51B4MY">
            Inom generalpoststyrelsen finnas för närvarande 13 befattningshavare
            inom 15:e lönegraden, nämligen 7 sekreterare, 1 kamrer, 2 intendenter
            och 3 förste aktuarier. Generalpoststyrelsen har vid behandling
            av ärendet om revision av dessa tjänsters placering å lönegradsskalan
            framhållit: »att sekreterarna hos styrelsen i allmänhet innehade
            mera krävande befatt- ningar än sekreterare i andra verk, att
            deras befattningar i själva verket när- made sig byrådirektörsbefattningar
            samt att en sådan ställning måst tilldelas sekreterarna berodde
            därpå, att antalet byråchefer, som handlade andra ären- den än
            postsparbanksärenden, nu vore detsamma som för fyrtio år sedan,
            oaktat postverket under denna tid utvecklats oerhört.» På denna
            grund hemställde generalpoststyrelsen, att 6 dess sekreterare,
            1 dess intendent (förrådsintendenten) och 1 dess förste aktuarie
            (statistikern) måtte uppflyttas i högst 16:e lönegraden. Kungl.
            Maj:t har i prop. nr 2 till 1925 års riksdag föreslagit (sid.
            12), att 4 av generalpoststyrelsens sekreterare uppflyttas i 16:e
            lönegraden, nämligen de båda sekreterarna för personalärenden
            och för trafikärenden å första byrån, sekreteraren för internationella
            ärenden å tredje byrån och sekreteraren å fjärde byrån. Sedan
            jag erfarit, dels att förrådsintendentens uppflyttning stött på
            ett hinder, som inom viss tid lärer vara undanröjt, dels att statistikerns
            uppflytt- ning blivit föremål för annan riksdagsmans motion, vill
            jag i det följande alle- nast uppehålla mig vid de två sekreterare
            hos generalpoststyrelsen, vilka icke blivit medtagna i Kungl.
            Maj:ts förslag, nämligen sekreteraren å generalpost- styrelsens
            andra byrå och reglementssekreteraren å tredje byrån. Departementschefen
            angiver, att för här ifrågavarande uppflyttningar böra följas
            »samma grunder som tillämpats beträffande den allmänna civilförvalt-
            ningen» vid behandling av motsvarande ärende. Dessa grunder återfinnas
            i propositionen nr 1 Utg., där å sid. 7 inom avdelning II vederbörande
            departe- mentschef knäsätter, vad civilförvaltningens lönenämnd
            anfört, och som finnes refererat å propositionsavdelningens föregående
            sidor 4 (sista raden) och 5. Därpå fordras för uppflyttning antingen
            att vederbörande tjänsteman innehade
          </p>
          <p xml:id="i-4VUUFDzH4gMNc1w4VHPp9m">
            Bihang till riksdagens protokoll 1925. 3 saml. 45 häft. (Nr 177—179.)
            1
          </p>
          <pb facs="riksdagen-motions-pdf/data/1925/mot_1925__fk__177/mot_1925__fk__177-002.pdf"/>
          <fw xml:id="i-DtaPpNJsJZmwytLDiLSKdy">
            2 Motioner i Första kammaren, Nr 177.
          </fw>
          <p xml:id="i-2ZeNwtqj9nNC5Q6GQF9LL5">
            ställning som byråchefs närmaste man, särskild teoretisk utbildning
            och före- dragningsskyldighet med ledamots ansvar i vederbörande
            verkstyrelse eller att vederbörande tjänst med hänsyn till särskilda
            kvalifikations- och krävande arbetsuppgifter vore att anse såsom
            fullt jämförlig med ovan angivna befatt- ningshavares tjänster.
            Vad då först angår sekreteraren å generalpoststyrelsens andra
            byrå (kamerala och industriella ärenden) är denne byråns kanslichef,
            men är icke byråchefens närmaste man, enär som chef för byråns
            vidlyftiga kassaväsen och internatio- nella avräkningsförfarande
            en byrådirektör (18:e lönegraden) är placerad å byrån. Andra byråns
            kansli är mycket omfattande, och den omständigheten, att byrån
            är uppdelad på olika avdelningar, en kassaavdelning, huvudförråden
            av statsstämplar och frankotecken, en revisionsavdelning och en
            industriav- delning (under förrådsintendenten), förminskar icke
            kansliets arbete utan sna- rare tvärtom, enär de olika avdelningarnas
            vidlyftigare skriftväxling hand- lägges av det under sekreteraren
            sorterande kansliet. Där handläggas också alla ärenden om fastigheters
            förvärv, bebyggande och skötsel, ett område av poststyrelsens
            verksamhet, som på sistone nått betydande omfattning. Redan ledningen
            av detta kansli kräver särskilda kvalifikationer av sekreteraren
            och måste räknas som en arbetsuppgift av betydande mått. Därtill
            kommer emel- lertid, att en högst omfattande föredragningsskyldighet
            åvilar sekreteraren beträffande betydande grupper av ärenden,
            detta gäller exempelvis alla sjuk- vårdsfrågor, ansökningar om
            ålderdomsunderstöd av postmedel, frågor om traktamentsersättning,
            framställningar om flyttningsbidrag och ärenden om postverkets
            telefonabonnemang. De största krav på omdömesförmåga ställas vid
            dessa ärendens handläggning på sekreteraren, och hans ansvarsfulla
            ställ- ning är klar för en var, som vet, hur vittgående konsekvenser
            ofta de avgöran- den få, som träffas särskilt i sjukvårds- och
            understödsfrågor. Jag är förvissad om, att av den efterprövning,
            jag genom denna motion begär att riksdagen måtte verkställa, skall
            framgå att denna sekreterartjänst till- fullo är berättigad till
            placering i 16:e lönegraden. Beträffande reglementssekreteraren
            å generalpoststyrelsens tredje byrå före- ligga ett flertal offentliga
            uttalanden, vilka jag i detta sammanhang anser nö- digt beröra.
            I skrivelse den 2 oktober 1924 till Kungl. Maj:t har kommunikationsverkens
            lönenämnd hemställt, att bland annat tre sekreterartjänster vid
            postverket måtte upptagas i 16:e lönegraden. De sålunda till uppflyttning
            föreslagna tjäns- terna äro desamma som av 1923 års postkommitterade
            i dess den 31 maj 1923 avgivna utlåtande ifrågasattes förändrade
            till förste sekreterarbefattningar. Lönenämnden relaterar även
            sistnämnda utlåtande i vad det avser nu ifråga- varande tre tjänster.
            I detta sammanhang omnämnde emellertid postkommitte- rade även
            den sekreterartjänst, vilkens innehavare handlägger alla ärenden
            om utarbetande av reglementen och instruktioner samt deras vidmakthållande
          </p>
          <pb facs="riksdagen-motions-pdf/data/1925/mot_1925__fk__177/mot_1925__fk__177-003.pdf"/>
          <fw xml:id="i-F995Cv5r519wFwFVjwjMAc">
            Motioner i Första kammaren, Nr 177. 3
          </fw>
          <p xml:id="i-RmQfgpTf2E2rbXNuMH99iH">
            och vilken »måste äga en ingående och omfattande kännedom om
            postteknikens alla detaljer». (Reglementssekreteraren.) Att 1923
            års postkommitterade icke ifrågasatte uppflyttning i lönegrad
            av denna sekreterartjänst, måste anses bero på en missuppfattning.
            Kommitterade erinra om att generalpoststyrelsen år 1918 gjort
            det uttalande, att med de förutsättningar hos innehavaren, som
            denna specialbefattning fordrade, ett personalbyte någon gång
            kunde bliva önskvärt. Styrelsen ansåg därför, att tjänsten borde
            placeras i en något lägre tjänstegrad än dåvarande sekreterare
            hos styrelsen. Under anmärkta förhållan- den ansågo kommitterade
            någon ändring av tjänstens ställning icke kunna ifrågakomma. Nu
            förhåller det sig emellertid så, att styrelsen föreslog en postmästartjänst
            av högsta klass och att innehavare av dylik tjänst då visser-
            ligen stod lägre än sekreterare, men hade samma slutlön. Meningen
            var endast, att, såsom generalpoststyrelsen också uttryckligen
            framhöll, innehavaren av den tjänst varom nu är fråga, skulle
            »utan ändring av tjänsteställning» kunna övergå till lokalförvaltningen.
            Då sedermera förslag uppkom om inrättande av överpostmästartjänster,
            framhöll också generalpoststyrelsen eftertryckligt, att den nya
            tjänsten i generalpoststyrelsen borde ställas i samma lönegrad
            som överpostmästare. Att styrelsen icke ansåg befattningens vikt
            eller kvali- fikationerna för tjänsten motivera en lägre ställning
            för innehavaren än för sekreterare, framgår också därav, att generalpoststyrelsen
            i sin skrivelse till lönenämnden den 29 augusti 1918 framhöll,
            att göromålen å befattningen bleve »fullt ut så krävande som någon
            sekreterartjänst». Det verkliga förhållandet är således, att tjänsten
            sattes lägre än generalpoststyrelsen avsett. Här kan så- ledes
            anses föreligga ett fall, då det bör vara tal om att, såsom lönenämnden
            uttrycker sig, »avhjälpa orättvisor». I proposition till 1919
            års lagtima riksdag anförde vederbörande departe- mentschef om
            nu ifrågavarande, då föreslagna sekreterartjänst bland annat följande:
            »På innehavaren av denna nya befattning bör med hänsyn till beskaf-
            fenheten av de göromål, som skola åligga honom, ställas fordran
            å sådan erfa- renhet och omdömesförmåga beträffande den praktiska
            posttjänsten som vinnes genom lång tjänstgöring inom olika tjänstegrader
            vid lokalförvaltningen». Det är obestridligt att här är fråga
            om en specialtjänst i poststyrelsen. Tjäns- ten bör så att säga
            vara toppen på en mångsidig tjänstgöring i lokalförvalt- ningen,
            varjämte å innehavaren måste ställas stora fordringar beträffande
            förmågan att bedöma, huruvida alla de mångskiftande föreskrifter,
            som reglera posttjänsten, äro ur alla synpunkter de möjligast
            bästa. Han bör ock, med iakttagande av den strängaste kritik gentemot
            både andras och egna förslag, kunna vidtaga erforderliga förbättringar.
            Det är icke heller för mycket att säga, att man har reglementssekreterarens
            initiativ att tacka för flera för postverket och allmänheten viktiga
            reformer. Det finnes intet statens verk, som kommer i så intim
            beröring med allmän- heten som postverket. Det gäller att taga
            hänsyn till icke blott ämbetsverken
          </p>
          <pb facs="riksdagen-motions-pdf/data/1925/mot_1925__fk__177/mot_1925__fk__177-004.pdf"/>
          <fw xml:id="i-Ky7qHC4bduV4niZM1XsY6t">
            4 Motioner i Första kammaren, Nr 177.
          </fw>
          <p xml:id="i-7uPXmYV9uSzS6sQ1fvDQQV">
            och de större affärsfirmorna utan även till den stora del av
            befolkningen, som icke ens kan ifylla den enklaste blankett. Ett
            väl ordnat författningsväsende är av den största betydelse och
            förhindrar störningar mellan allmänheten och postverket. Det är
            därför av den allra största vikt, att den tjänst, på vilkens innehavare
            författningarnas utarbetande vilar, gives en sådan ställning,
            att den blir lockande för de bästa förmågorna på området. : Angående
            omfattningarna av reglementsarbetet inom postverket behöver endast
            erinras om poströrelsens skiftande art: brevförsändelser av olika
            slag, paket, rekommendation, assurans, postförskott, inkassering,
            stämpelförsälj- ning, kronoskatteuppbörd, utbetalning av folkpensioner,
            postsparbank och post- girorörelse. Tar man så i betraktande att
            de personer, som inom postverket skola taga befattning med alla
            dessa rörelsegrenar, hava mycket skiftande ut- "bildning eller
            — vad poststationsföreståndare och lantbrevbärare beträffar —
            sakna all postal utbildning, så ligger det i öppen dag, att reglementsförfattandet
            fordrar icke blott ingående postal praktisk erfarenhet utan även
            stor omdömes- förmåga. Dessutom ställer själva utformandet av
            föreskrifterna stora ford- ringar på reglementsförfattaren. Man
            må även ihågkomma att de tolkningar och föreskrifter, som meddelas,
            ofta bliva av den största betydelse för den korresponderande allmänheten.
            Beträffande nu ifrågavarande tjänst kan man således om någonsin
            tala om »särskilda kvalifikationer och krävande arbets- uppgifter».
            På grund av de ändringar ifråga om arbetsfördelning m. m., som
            dels redan inträtt genom postsparbankens inordnande i postverket,
            dels kan tänkas in- träda på grund av 1923 års postkommitterades
            förslag och genom postgirorörel- sens införande, har icke under
            senare åren utarbetats någon ny arbetsordning för generalpoststyrelsen.
            Reglementssekreterarens arbetsområde är därför icke reglerat.
            I ett stort antal fall har det emellertid ansetts lämpligt att
            upp- draga åt ifrågavarande tjänsteman att föredraga särskilda
            omfattande ärenden. Om man tar hänsyn till den mångfald av detaljspörsmål,
            som måste tagas i övervägande vid utarbetandet av en allmän poststadga,
            ett postreglemente eller en instruktion för poststationsföreståndare,
            så måste det anses såsom slöseri med tid, om ännu en person skall,
            för att föredraga ärendet, »läsa in» ett sådant mål. Det enda
            praktiska lärer väl vara, att den som är fullt inne i ett sådant
            ärendes alla detaljer också föredrager ärendet i styrelsen. Då
            detta också i viktiga fall äger rum, är reglementssekreterarens
            föredragsningsskyldig- het av stor betydelse. I sitt underdåniga
            utlåtande har lönenämnden bland annat uttalat den meningen, att
            det vore av vikt, att klargöra, huruvida det kunde anses sakligt
            befogat samt ur organisatorisk synpunkt lämpligt och genomförbart
            att genom uppflyttning av vissa befattningar inom de olika verkstyrelserna
            rubba det vid den senaste löneregleringen fastställda förhållandet
            mellan å ena sidan befatt- ningar inom vederbörande verkstyrelse
            och å andra sidan jämställda eller nära
          </p>
          <pb facs="riksdagen-motions-pdf/data/1925/mot_1925__fk__177/mot_1925__fk__177-005.pdf"/>
          <fw xml:id="i-8otrkUpuNvdbkMqWKPAvFH">
            Motioner i Första kammaren, Nr 177. D
          </fw>
          <p xml:id="i-WyuwghAq7dgAMp3GxG5JVN">
            stående befattningar vid de olika lokalförvaltningarna. Ur sålunda
            anförd synpunkt bör intet vara att erinra mot författningssekreterartjänstens
            upp- flyttning till åtminstone 16:e lönegraden. Befattningen är
            en typisk special- tjänst, vartill motsvarighet saknas såväl inom
            postverket som inom övriga kom- munikationsverk. En uppflyttning
            av tjänsten kan således icke medföra några som helst konsekvenser.
            En löneförhöjning kan i detta fall anses direkt för- anledd av
            »nödvändigheten av att på en särskild punkt åstadkomma rättelse
            i ett rådande missförhållande». Det vore endast att giva tjänsten
            den plats på löneskalan, dit den enligt generalpoststyrelsens
            redan vid tjänstens inrät- tande uttalade mening bort placeras.
            Befattningen bör, såsom förut sagts, intaga en sådan ställning,
            att den lockar de bästa förmågorna inom lokalför- valtningen och
            att icke alltför täta ombyten behöva ifrågakomma. Den tjänste-
            man, som skall med en på egen erfarenhet och sakkunskap bildad
            uppfattning upptaga till granskning de förslag och spörsmål, som
            framställas av lokalför- valtningens tjänstemän i alla grader
            från överpostmästare och nedåt, bör icke intaga lägre tjänsteställning
            än överpostmästares. Det är icke möjligt att sty- relsens ledamöter
            kunna intränga i alla de konsekvenser som må bliva följden av
            ett beslut i en till synes kanske oviktig detaljfråga: man måste
            följa regle- mentssekreterarens mening och denne får därför också
            bära ansvaret. Detta blir en följd även av det förhållandet, att
            inom generalpoststyrelsen finnas endast få personer, vilka »passerat
            graderna» inom förvaltningen. Det med ifrågavarande befattning
            »förenade arbetet och ansvaret» i och för sig motiverar därför
            till fullo befattningens uppflyttning till åtminstone 16:e lönegraden.
            På grund av vad sålunda anförts, får jag vördsamt hemställa,
          </p>
          <p xml:id="i-2jPW9GrkhMnGdQgCmsd2BD">
            att riksdagen måtte bestämma, att av sekreterartjänsterna hos
            generalpoststyrelsen skola uppflyttas från nuvarande 15:e till
            16:e (nya 26:e) lönegraden (utöver de tjänster som av Kungl. Maj:t
            föreslagits) jämväl sekreterartjänsten å andra byrån och reglementssekreterartjänsten
            å tredje byrån.
          </p>
          <p xml:id="i-42DikrxDCAnbhdoFqgtEWC">
            Stockholm den 24 januari 1925. Teodor Julin.
          </p>
          <pb facs="riksdagen-motions-pdf/data/1925/mot_1925__fk__177/mot_1925__fk__177-006.pdf"/>
        </div>
      </div>
    </body>
  </text>
</TEI>
