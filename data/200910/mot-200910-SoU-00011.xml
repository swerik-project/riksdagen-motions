<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00011">
  <teiHeader>
    <fileDesc>
      <titleStmt>
        <title>med anledning av prop. 2009/10:125 En ny alkohollag</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:125 En ny alkohollag</title>
          <idno type="rdwebb">GX02So11</idno>
          <rs type="number">So11</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So11/text</ref>
          <ref type="dokument_url_html">http://data.riksdagen.se/dokument/GX02So11</ref>
          <ref type="dokumentstatus_url_xml">http://data.riksdagen.se/dokumentstatus/GX02So11</ref>
          <ref type="doc">http://data.riksdagen.se/fil/7BF455A2-5FDA-4B61-B74C-74C0A0889861</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6c1KoCVY5frq97ipnTK9Pf" type="basedOn"/>
        <correspContext corresp="i-6c1KoCVY5frq97ipnTK9Pf">
          <ref>Proposition 2009/10:125</ref>
        </correspContext>
        <correspAction xml:id="i-7zX3XrWdG8VFB69y5268fr" type="signed"/>
        <correspContext corresp="i-7zX3XrWdG8VFB69y5268fr">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-VmTu2AeDyqEesTQGEaL3cP" type="referral">
          <date when="2010-04-09"/>
        </correspAction>
        <correspAction xml:id="i-4wJHk31LwQkzVWd5S1Uzmk" type="dismissal">
          <date when="2010-04-08"/>
        </correspAction>
        <correspAction xml:id="i-EuB8Gn47FqquZTuoHwybHg" type="dismissal">
          <date when="2010-04-08"/>
        </correspAction>
        <correspAction xml:id="i-Wou1n889BbbLzRsz6YoUL9" type="transfer">
          <date when="2010-04-07"/>
        </correspAction>
        <correspAction xml:id="i-DV5ukqcZGwYAWYUPG6Gohg" type="submission">
          <date when="2010-04-07"/>
        </correspAction>
        <correspAction xml:id="i-LNnZkSWXzgybp79UtRMyQs" type="assigned"/>
        <correspContext corresp="i-LNnZkSWXzgybp79UtRMyQs">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DFD8P8AgGS71BziUVB9dnj" type="motBody">
        <div xml:id="i-KTvxHxWjoi3eh2zTsz7Ucn" type="motProposal" subtype="förslag">
          <head xml:id="i-2QAD9mT1kWc3FbkPUmjsVi">
            Förslag till riksdagsbeslut
          </head>
          <list xml:id="i-GGoZD3funu4HTh4Z9NLbXt" style="ol">
            <item xml:id="i-8GH2eH3V3Q1DDZ74JFqS3">
              Riksdagen tillkännager för regeringen som sin mening vad som
              anförs i motionen om tillståndsplikt för folkölsförsäljning.
            </item>
            <item xml:id="i-81ZRLpjR6xu3hZ7KbMWUHh">
              Riksdagen tillkännager för regeringen som sin mening vad som
              anförs i motionen om ungdomar och alkohol.
            </item>
            <item xml:id="i-EoLE9UoM7cSh1xhoFHfP57">
              Riksdagen tillkännager för regeringen som sin mening vad som
              anförs i motionen om gårdsförsäljning.
            </item>
            <item xml:id="i-52njt6mcapgt8QEDGMBxgr">
              Riksdagen tillkännager för regeringen som sin mening vad som
              anförs i motionen om marknadsföring.
            </item>
            <item xml:id="i-w7g2MhU2tiP8icH2idXoJ">
              Riksdagen tillkännager för regeringen som sin mening vad som
              anförs i motionen om serveringstillstånd.
            </item>
            <item xml:id="i-PWP8Hfpu95sEBYMAADXRB5">
              Riksdagen tillkännager för regeringen som sin mening vad som
              anförs i motionen om teknisk sprit och alkoholhaltiga preparat.
            </item>
          </list>
        </div>
        <div xml:id="i-DVGTQJhyLtuhLwiQBrhH21" type="motContent">
          <head xml:id="i-4noUZzem8GRfa7QqhnHdgt" type="h1">
            Inledning
          </head>
          <p xml:id="i-BRXevPBj7no1x8vFH3WEM6">
            Måttlig konsumtion av alkoholhaltiga drycker är ett etablerat
            och socialt accepterat inslag i mat- och umgängeskulturen i vårt
            samhälle. Samtidigt är de negativa medicinska och sociala konsekvenserna
            och skadeverkningarna av för hög konsumtion och beroende av alkohol
            kända. Alkohol ligger bakom oerhört många personliga tragedier.
            Barn och andra närstående till personer med missbruk är särskilt
            utsatta.
          </p>
          <p xml:id="i-XqBeSNoLtT4qoFuej55iWf">
            Alkoholpolitikens mål är att främja folkhälsan genom att minska
            alkoholens medicinska och sociala skadeverkningar. Målet ska nås
            genom insatser som motverkar skadligt dryckesbeteende och bidrar
            till en minskad total alkoholkonsumtion. En lägre totalkonsumtion
            av alkohol i befolkningen innebär att den alkoholrelaterade ohälsan
            och dödligheten minskar.
          </p>
          <p xml:id="i-27GvC28FcvQL4SxyGFcAat">
            De verktyg som samhället har för att minska alkoholkonsumtionen
            i samhället är främst detaljhandelsmonopolet, alkoholskatten,
            alkohollagstiftningen, missbruksvård och förebyggande arbete.
          </p>
          <p xml:id="i-PRSsiWEUgNqBjtQDSvXqHD">
            Alkoholkonsumtionen ökade under 1990-talet, inte minst bland
            ungdomar där berusningsdrickandet ökade kraftigt. För att bryta
            1990-talets ökning av alkoholkonsumtionen antogs 2001 på den socialdemokratiska
            regeringens förslag en nationell alkoholhandlingsplan. Det förebyggande
            arbetet förstärktes, såväl lokalt som centralt. Informationskampanjer
            drogs i gång, kommuner och landsting tog fram egna handlingsplaner
            och ett stort antal lokala drogförebyggare anställdes för att
            samordna det förebyggande arbetet. Det centrala arbetet kom att
            ledas av Alkoholkommittén. Utgångspunkten var att det behövdes
            en stark nationell resurs för att driva det förebyggande arbetet
            i en tid av ökad tillgänglighet för ungdomar av både alkohol och
            ökad totalkonsumtion av alkohol i befolkningen. Det förstärkta
            förebyggande arbetet gav resultat. Under 2000-talet avstannade
            ökningen av alkoholkonsumtionen bland ungdomar och vi kunde till
            och med se en minskning åren 20052007. Under 2008 skedde dock
            en svag uppgång i konsumtionen. Den totala konsumtionen av alkohol
            i samhället har minskat efter 2004 men ligger fortfarande på en
            nivå som är högre än vid mitten av 1990-talet. Den borgerliga
            regeringen har lagt ned Alkoholkommittén. Vi har i flera olika
            sammanhang redovisat att vi tycker att det var ett felaktigt vägval.
            Organiseringen av arbetet med en nationell aktör ledde till ökad
            kraft i det förebyggande arbetet. Uppgifterna har nu överförts
            till flera olika myndigheter samtidigt som olika departementsarbetsgrupper
            inrättats. Vi anser att den nya modellen gör att den pådrivande
            centrala kraften försvinner och arbetet blir otydligare och tappar
            i fokus, tempo och samordning.
          </p>
          <p xml:id="i-4E6vy1GMdkK4tXutYEt3tH">
            Förebyggande insatser måste stödjas av en tydlig och restriktiv
            alkoholpolitik. Vi har i vår budgetmotion för 2010 (för utg.omr.
            9) bl.a. pekat på vikten av att detaljhandelsmonopolet försvaras,
            att en effektiv ålderskontroll sker vid försäljning och servering
            av alkohol, att alkohollangning beivras, att svensk alkoholskatt
            betalas vid näthandel och att Sverige fortsätter arbeta för höjda
            minimiskatter på alkohol inom EU samt minskade införselkvoter
            på alkohol. Vidare bör möjligheterna att införa varningstexter
            på alkoholförpackningar prövas. Det är också viktigt att prövning
            av serveringstillstånd ses som en social fråga i kommunerna och
            inte bara som en näringslivsfråga.
          </p>
          <p xml:id="i-CHR9Y1sjoYAZCfVupahTcQ">
            Att motverka minderårigas alkoholkonsumtion och minska skadlig
            alkoholkonsumtion bland unga människor är en prioriterad uppgift
            för samhället. Levnadsmönster och vanor som grundläggs i tidig
            ålder följer ofta med och påverkar resten av livet. Vi föreslog
            i vår budgetmotion att en nationell handlingsplan för minskat
            alkoholbruk bland ungdomar utarbetas. Utvecklingen när det gäller
            ungdomars alkoholkonsumtion har visserligen i stort utvecklats
            ganska positivt under 2000-talet. Men totalkonsumtionen och andelen
            som inte dricker alkohol ger inte hela bilden . Det finns en grupp
            ungdomar som dricker större mängder än tidigare. Riskbruket av
            alkohol har t.ex. nära nog fördubblats på fyra år bland unga män
            (Folkhälsoinstitutet 2009). Samhället måste bli bättre på att
            nå dem som befinner sig i riskzonen. Alkoholkonsumtionen är en
            central faktor när det gäller sociala problem och våld bland ungdomar.
            Både svensk och utländsk forskning visar på tydliga samband mellan
            ökat alkoholdrickande och ökad våldsbrottslighet.
          </p>
          <p xml:id="i-YJWn6uXKQDYQQ6Q8ggXYNN">
            Vid utarbetandet av en handlingsplan bör behovet av förändringar
            i lagstiftningen prövas samtidigt som det utarbetas förslag när
            det gäller arbete med attityder. Kraftfulla åtgärder bör vidtas
            för att minska langningen av alkohol till unga. Lagskärpning bör
            övervägas och polisen behöver utveckla arbetet med att beivra
            alkoholbrott. På de platser i landet där polisen har arbetat målmedvetet
            mot langning av alkohol till unga har ungdomsvåldet minskat. Storskalig
            alkohollangning till unga är ett av få områden där straffskärpningar
            kan förväntas ge positiva resultat. Ungefär en tredjedel av all
            alkohol som förs in i landet säljs vidare. En stor del går till
            ungdomar. För att minska privatinförseln av alkohol bör Sverige
            arbeta för minskade införselkvoter. En viktig beståndsdel i arbetet
            för att minska ungdomars drickande är föräldrarnas attityder.
            Det finns i dag flera vetenskapligt utvärderade föräldrastödsprogram.
            Ett sådant är t.ex. Örebro preventionsprogram (ÖPP) som syftar
            till att påverka föräldrars förhållningssätt till ungdomars drickande
            och hur man som föräldrar kan agera för att förhindra t.ex. tidig
            alkoholdebut och berusningsdrickande bland ungdomar. Vetenskapligt
            utvärderade föräldrastödsprogram bör spridas och implementeras
            i samtliga Sveriges kommuner.
          </p>
          <p xml:id="i-FDyssR4DPCW9d1AQ37aFTj">
            En förutsättning för framgångsrik missbrukarvård är fungerande
            vårdkedjor. För att stärka vårdkedjorna kring den som behöver
            vård och behandling mot sitt missbruk startades 2005 den treåriga
            satsningen Ett kontrakt för livet där den enskilde erbjöds avgiftning,
            utredning, motiverande och behandlande insatser och en planering
            som omfattar både vården (LVM) och tiden efter utskrivning. En
            gemensam överenskommelse mellan den enskilde, socialtjänsten och
            Statens institutionsstyrelse (Sis) låg till grund för en långsiktig
            vård för varje individ. Trots goda resultat har den borgerliga
            regeringen valt att inte fortsätta satsningen, och Socialdemokraternas
            förslag i riksdagen om att låta verksamheten fortsätta har röstats
            ned av den borgerliga majoriteten.
          </p>
          <p xml:id="i-4BoW6uhVKT3upmYNj6Hrzj">
            Barn och unga måste få snabb hjälp vid drogproblem. Unga drogmissbrukare
            ska få vård utan dröjsmål. Insatser måste sättas in tidigt om
            de ska bli effektiva. Väntetiden till behandling för unga bör
            vara högst två veckor. Vi avsatte i vår budgetmotion för 2010
            45 miljoner kronor per år 20102012 för att garantera unga missbrukare
            vård direkt.
          </p>
          <head xml:id="i-76su7pXQAp82SZwpzcZ8qX" type="h1">
            Regeringens förslag
          </head>
          <p xml:id="i-67iFjy1ACqcykFCn6dtKae">
            Regeringen föreslår en ny alkohollag, som ersätter alkohollagen
            från 1994 och lagen om försäljning av teknisk sprit från 1961.
            Flertalet av bestämmelserna har förts över från de gamla lagarna
            men fått en modernare språkdräkt. Målen för alkoholpolitiken behålls
            oförändrade. Regeringen föreslår i propositionen en uppdatering
            och förenkling av reglerna för hantering av teknisk sprit. Propositionen
            tar vidare upp frågor kring försäljning av folköl, reglerna för
            servering och serveringstillstånd, ungdomars tillgång till alkoholdrycker,
            marknadsföring, tillsyn, gårdsförsäljning m.m. Lagförslagen föreslås
            träda i kraft den 1 juli 2010 utom bestämmelserna om teknisk sprit
            och alkoholhaltiga preparat som ska träda i kraft den 1 januari
            2011.
          </p>
          <head xml:id="i-7gCRKAqchbiQq7uGX6CAvC" type="h1">
            Vår principiella hållning
          </head>
          <p xml:id="i-Vf85WVKQLYM5LBxBFv4Q1k">
            Vi anser att alkohollagen är ett viktigt alkoholpolitiskt instrument.
            Nuvarande lagstiftning är 15 år gammal. Flera av bestämmelserna
            i alkohollagen från 1995 överfördes oförändrade från 1977 års
            lagstiftning och är alltså nästan 35 år gamla. Även om en del
            omarbetningar och förändringar har gjorts under årens lopp har
            behovet av en genomgång, modernisering och redigering av lagen
            varit stor.
          </p>
          <p xml:id="i-EjWiVq66rYCXQBehGyQFMz">
            Alkohollagens utformning ska, genom sin skyddslagstiftning, vara
            en tydlig del i en restriktiv alkoholpolitik som har ett tydligt
            folkhälsopolitiskt perspektiv och som är solidarisk i stället
            för egoistisk. Utgångspunkten för alkohollagstiftningen bör vara
            solidaritet, skydd och frihet. Restriktioner på alkoholområdet
            har sin grund i solidaritet med den som behöver skydd och görs
            för att allas vår frihet ska öka i andra avseenden. Ett samhälle
            med låg totalkonsumtion av alkohol, med sen alkoholdebut och med
            regler för försäljning och servering av alkohol kan ge många människor
            frihet. Det handlar om friheten att få leva ett långt och friskt
            liv, friheten att slippa våld och förnedring, friheten att själv
            kunna styra över sitt liv, friheten att se sina anhöriga slippa
            fastna i riskbruk och missbruk. Ungdomsmiljöer ska vara alkoholfria.
          </p>
          <p xml:id="i-N515hWSLzTzybrQDqjcP6e">
            Den restriktiva alkoholpolitiken utmanas ständigt av olika krafter
            i samhället, inom och utom politiken, som vill se en liberalare
            alkoholpolitik där den restriktiva linjen och samhällsintresset
            ersätts av vinstintresse och ökad tillgänglighet. Vi kommer även
            fortsättningsvis att bekämpa denna alkoholliberalism. Vi har i
            inledningsavsnittet redogjort för huvuddragen i vår samlade alkoholpolitik
            och kommer i de fortsatta avsnitten att behandla de delar av förslaget
            till ny alkohollag där vi har kommentarer eller alternativa förslag
            och anser att regeringen sviker den restriktiva alkoholpolitiken.
          </p>
          <head xml:id="i-NDth2EnnwJPnCfb3DyqT33" type="h1">
            Folkölsförsäljning
          </head>
          <p xml:id="i-MQJ9okbmnn46LQ6dnBqCfY">
            Det är tillåtet att sälja folköl i livsmedelsbutiker. Folköl
            får dock inte säljas eller lämnas ut till den som inte fyllt 18
            år. Efterlevnaden av gällande åldersgräns är bristfällig på många
            håll, vilket innebär att öl säljs till minderåriga. Detta har
            gång på gång kunnat visas i de olika provköpsstudier som gjorts
            av bl.a. handeln själv samt av nykterhetsrörelsen. Trots att program
            för egenkontroll uttryckligen krävs enligt alkohollagen har endast
            hälften av de butiker som säljer folköl ett sådant. Detta är inte
            acceptabelt. Ungdomar under 18 år ska inte kunna köpa folköl.
            Enligt Folkhälsoinstitutets uppföljningar är den kommunala aktiviteten
            på detta område låg. Endast ett mindre antal butiker får tillsynsbesök
            och sanktioner i form av varning, och förbud är relativt sällsynta.
            Det finns, som propositionen redovisar, ett uppenbart behov av
            åtgärder för att åstadkomma en mer effektiv ålderskontroll.
          </p>
          <p xml:id="i-Wkqt8R7nzhaTBgsbb5NY9A">
            När nuvarande alkohollag trädde i kraft 1995 slopades det tidigare
            kravet på tillstånd för detaljhandel med folköl. Anmälningskravet
            och kravet på egenkontroll infördes 2001. Regeringen föreslår
            i denna proposition att anmälningsplikten förtydligas så att det
            framgår att folköl inte får säljas innan anmälan skett och att
            kommunen kan förbjuda fortsatt försäljning om lagens bestämmelser
            inte följs. Varning kan meddelas om förbud skulle anses vara en
            alltför ingripande åtgärd. Fortfarande ska gälla att straffansvaret
            omfattar den som sålt ölen (den enskilde butiksanställde) och
            inte näringsidkaren. Ansvarsfrågan ska grundas på en bedömning
            i varje enskild försäljningssituation.
          </p>
          <p xml:id="i-TQFCRoFQrpXQnEoPZv4d4s">
            Vi tror inte att regeringens förslag löser problemet. Det är
            också orimligt att ansvaret läggs på den enskilde butiksanställde.
            Vi föreslår att folkölsförsäljning ska vara tillståndspliktigt.
            Näringsidkaren ska vara ansvarig och ha förmåga att klara av en
            effektiv ålderskontroll. Tillståndet ska kunna dras in om regelverket
            inte följs. Regeringen bör återkomma till riksdagen med ett förslag
            om detta.
          </p>
          <head xml:id="i-F7KWhev7yMadugEHG7CY8F" type="h1">
            Ungdomar och alkohol
          </head>
          <p xml:id="i-REPAxoGfQw1d4KjEQXuE28">
            Det är ur flera perspektiv oerhört viktigt att ungdomars alkoholdebut
            skjuts upp så långt som möjligt. Att alkoholkonsumtion är skadligt
            för barn och ungdomar är ett faktum som ingen på allvar kan ifrågasätta.
            Det är framför allt genom langning som minderåriga får tillgång
            till alkoholdrycker. För att komma till rätta med detta krävs
            effektiva insatser från polisen. Olika föräldrastödsprogram kan
            också spela en stor roll. Örebro preventionsprogram (ÖPP) är ett
            av flera exempel på hur program kan göra skillnad i den lokala
            miljön och påverka attityder och handlande. ÖPP syftar till att
            påverka föräldrars förhållningssätt till ungdomars drickande och
            hur man som föräldrar kan agera för att förhindra t.ex. tidig
            alkoholdebut och berusningsdrickande bland ungdomar.
          </p>
          <p xml:id="i-63CSLaidorDXbU8qR9nYS6">
            För oss socialdemokrater är det självklart att barn och unga
            inte ska bjudas på alkohol. Dess bättre är detta också en utbredd
            rättsuppfattning i samhället. Vårt intryck är att det blir alltmer
            ovanligt att föräldrar bjuder unga på alkohol. Det finns dock
            fortfarande en föreställning hos vissa vuxna att föräldrar genom
            att bjuda sina barn på alkohol avdramatiserar det här med alkohol
            och därmed gör det mindre spännande att pröva. De låter barnen
            pröva för att de inte ska dricka med sina kamrater, utom synhåll
            för föräldrarna och utom deras kontroll. Forskning har dock visat
            att barn till föräldrar som har en tillåtande inställning till
            ungdomsdrickande, tenderar att dricka mer alkohol än barn vars
            föräldrar har en tydligt restriktiv hållning. Forskning har även
            visat att ungdomar som växer upp i hem där det råder en tillåtande
            attityd till ungdomsdrickande, löper större risk att drabbas av
            alkoholrelaterade problem under ungdomsåren. Ungdomar socialiseras
            både genom våra handlingar och genom samtal och vägledning. Det
            är inte så att ungdomar bara gör som vi gör och struntar i vad
            vi säger. En uttalat restriktiv inställning till ungdomsdrickande
            gör skillnad.
          </p>
          <p xml:id="i-8Hokxw5cyB1jiCbQ1eCEod">
            Huvudregeln i alkohollagen är att det är otillåtet att bjuda
            unga på alkohol. Vi delar propositionens förslag om att det av
            lagen klart ska framgå att det inte är tillåtet att bjuda unga
            på alkohol. Det ska dock som ett undantag vara tillåtet att bjuda
            på en mindre mängd alkohol om förtäringen sker på platsen och
            under ordnade förhållanden samt att det med hänsyn till den unges
            ålder och utveckling framstår som försvarligt. Propositionens
            förslag är ett steg i rätt riktning och en precisering av nuvarande
            regler som förtydligar under vilka omständigheter som det över
            huvud taget är möjligt att bjuda unga på alkohol. Det är viktigt
            att samhällets signaler är tydliga kring detta. Att bjuda på alkohol
            är ett undantag. I propositionen nämns nattvardsvin, högtidliga
            tillfällen och bröllopsfest som exempel. Det är bra att det tydligt
            framgår att unga inte ska bjudas på starksprit liksom att över
            huvud taget bjuda barn och yngre tonåringar på alkohol. Vi ställer
            oss mera frågande till att familjens söndagsmiddag redovisas som
            ett av några exempel på undantag från huvudregeln att inte bjuda
            på alkohol. Vi socialdemokrater anser inte att unga ska bjudas
            på alkohol. Vi ser dock inte att ny lagstiftning utöver det som
            står i propositionen är en framkomlig väg att gå för att nå resultat.
          </p>
          <head xml:id="i-4MwAL75rBKhiJYuGsbmezM" type="h1">
            Gårdsförsäljning
          </head>
          <p xml:id="i-UvPqbzo9dbQwWRgS6XqrLt">
            Systembolagets försäljning sker över hela landet genom drygt
            400 butiker och 500 ombud. Förutom de produkter som hålls i lager
            i bolagets butiker kan varor beställas ur ett beställningssortiment.
            Sedan 2008 kan också en leverantör av en lokalt producerad produkt
            som ingår i beställningssortimentet få sin produkt lagerförd i
            den lokala systembolagsbutiken, dvs. den butik som ligger närmast
            tillverkningsstället.
          </p>
          <p xml:id="i-FuEvM4otJHYL5sEJnnXftq">
            Sprittillverkning har sedan länge förekommit i Sverige och flera
            svenska spritdrycker finns i Systembolagets sortiment. Detsamma
            gäller starköl. Vinodling är en nyare företeelse i Sverige där
            förutsättningarna också begränsas av klimatet. Frågan om försäljning
            av egenproducerade spritdrycker, vin och starköl direkt till konsument,
            s.k. gårdsförsäljning, har diskuterats under de senaste åren.
            Flera intressenter har framfört att de vill att gårdsförsäljning
            ska bli tillåten i Sverige, för att utveckla företagandet och
            som ett led i landsbygdsutveckling.
          </p>
          <p xml:id="i-WUptLnysWsysUzPc6Kg8CD">
            Alkohollagsutredningen (SOU 2009:22) var mycket tydlig i sitt
            ställningstagande till gårdsförsäljning. Försäljning av starköl,
            vin och spritdrycker direkt från tillverkaren bör inte tillåtas
            då det inte är förenligt med Systembolagets monopolställning.
            Sådan försäljning av starköl och spritdryck skulle dessutom enligt
            Alkohollagsutredningen vara olämpligt ur alkoholpolitisk synpunkt.
            Alkohollagsutredningen anser vidare att detaljhandelsförsäljning
            av alkoholdrycker direkt från tillverkningsstället innebär en
            inskränkning av Systembolagets ensamrätt till sådan försäljning.
            Om Sverige tillåter gårdsförsäljning utan att samtidigt avveckla
            Systembolaget strider detta mot artikel 28 i EG-fördraget, och
            det är mycket osäkert hur Europeiska kommissionen skulle ställa
            sig till detta. Gårdsförsäljning finns i Finland, som också har
            monopol, men har inte prövats rättsligt av EU-domstolen som är
            den enda instans som kan avgöra hur systemet stämmer överens med
            EU-rätten. De inskränkningar som gäller i Finland (bär och frukter
            från en växtzon vars karakteristiska drag genereras norr om 60:e
            nordliga breddgraden) är sådana att de svårligen skulle kunna
            tillämpas i Sverige på motsvarande sätt. Med hänsyn till vikten
            av att bevara Systembolagets monopolställning finner utredningen
            inte att det är lämpligt att införa gårdsförsäljning.
          </p>
          <p xml:id="i-DJQJiYygjKyTztrpAprf7Y">
            Trots Alkohollagsutredningens tydliga ställningstagande redovisar
            regeringen i propositionen att den tänker tillsätta ännu en utredning
            kring gårdsförsäljning. Detta går inte att tolka på annat sätt
            än att regeringen vill införa gårdsförsäljning och tänker utreda
            frågan till dess att man får det önskade svaret. Detta framgår
            också mycket tydligt av utredningsdirektiven (dir. 2010:21) från
            den 4 mars 2010 där det bl.a. står: Den särskilda utredaren ska
            ta fram ett förslag till hur gårdsförsäljning av alkoholdrycker
            kan ske på ett sätt som är förenligt med EU-rätten liksom detaljhandelsmonopolet
            och utan att det leder till negativa konsekvenser för folkhälsan.
            Om det under utredningen skulle visa sig att det inte är möjligt
            att tillåta gårdsförsäljning med hänsyn till de angivna förutsättningarna
            ska utredaren informera Regeringskansliet (Socialdepartementet)
            och skriftligen ange skälen.
          </p>
          <p xml:id="i-REMTffd8KyKUDttLH6gtfy">
            Vi anser att detaljhandelsmonopolet (Systembolaget) är en av
            hörnstenarna i den svenska alkoholpolitiken. Detaljhandelsmonopolet
            har godkänts av EU. En grundläggande förutsättning för detaljhandelsmonopolet
            är att Sverige inte diskriminerar produkter från något EU-land
            utan säljer varorna på lika villkor. Risken är uppenbar att införande
            av gårdsförsäljning innebär att hela detaljhandelsmonopolet ifrågasätts.
            Gårdsförsäljning av alkohol bör därför inte tillåtas.
          </p>
          <head xml:id="i-Be6eqBogC7i7XciiwqrpqF" type="h1">
            Marknadsföring
          </head>
          <p xml:id="i-NH4QHoYAAFG4YUBj1LgURd">
            Bestämmelser som begränsar möjligheterna att göra reklam för
            alkoholdrycker är ett viktigt led i Sveriges restriktiva alkoholpolitik.
            Att begränsningar av alkoholreklam bidrar till att skydda folkhälsan
            och därför accepteras av EU har fastslagits av EG-domstolen. Regler
            för marknadsföring av alkohol är, till skillnad mot vad som gäller
            för tobaksvaror, inte fullt harmoniserade inom EU. Inskränkningar
            i rätten att marknadsföra alkohol är dock enligt EG-domstolen
            berättigade endast om de motiveras av tvingande hänsyn av allmänintresse,
            de tillämpas på ett icke-diskriminerande sätt, är ägnade att säkerställa
            förverkligandet av de mål som eftersträvas genom dem och inte
            går utöver vad som är nödvändigt för att uppnå detta mål.
          </p>
          <p xml:id="i-TQuskvYY9GAJHN5ENCuPEo">
            Enligt nuvarande bestämmelser i lagstiftningen ska särskild måttfullhet
            iakttas vid all marknadsföring av alkoholdrycker till konsumenter.
            Reklam eller annan marknadsföringsåtgärd får inte vara påträngande,
            uppsökande eller uppmana till bruk av alkohol. Den får inte heller
            rikta sig till eller skildra barn eller ungdomar som inte har
            fyllt 25 år. De svenska reglerna för marknadsföring av alkohol
            är i sin detaljutformning komplicerade och har ändrats vid flera
            olika tillfällen. Alkohollagsutredningen gjorde en översyn av
            marknadsföringsreglerna. Regeringen har valt att bara lägga fram
            ett av utredningens förslag. Övriga förslag från Alkohollagsutredningen
            kommenteras summariskt eller inte alls i propositionen. I propositionen
            föreslås att bestämmelsen i alkohollagen som anger vad framställning
            i bild får innehålla vid kommersiell annonsering för alkoholdrycker
            utvidgas så att den blir generellt tillämplig oavsett val av medium.
            Vi stöder detta förslag men anser att regeringen bör återkomma
            med ett samlat förslag kring marknadsföring av alkoholdrycker.
          </p>
          <head xml:id="i-R8H5YD87F3WKNMsmBSJxPF" type="h1">
            Serveringstillstånd
          </head>
          <p xml:id="i-9ebdFtnzrcg9jJ7Cr8dTFk">
            Regeringen föreslår förändringar när det gäller villkoren för
            att få serveringstillstånd för alkohol. Serveringsstället ska
            ha ett eget kök i anslutning till serveringslokalen samt erbjuda
            lagad eller på annat sätt tillredd mat. Gästerna ska kunna erbjudas
            ett flertal maträtter av varierat slag. För servering efter kl.
            23.00 får matutbudet begränsas.
          </p>
          <p xml:id="i-SEsHJyTs151VtWeBMKJuAA">
            Skillnaden mot tidigare är främst att formuleringen eller på
            annat sätt tillredd mat tillkommit. Formuleringen betyder att
            det inte längre är ett nödvändigt krav att varma maträtter kan
            serveras, förutsatt att matutbudet och förhållandena i övrigt
            har den allmänna standard som krävs för serveringstillstånd. Vidare
            ersätts kravet på viss köksutrustning till att det ska finnas
            kök i anslutning till serveringslokalen.
          </p>
          <p xml:id="i-B7fgUowQSyxa1jdURx2fFf">
            Både tillsynsmyndigheterna och restaurangbranschen har påtalat
            behovet av en modernisering av bestämmelserna som tar hänsyn till
            ny matlagningsteknik. Att skiljelinjen mellan att få tillstånd
            eller inte skulle gå vid varm eller kall mat är inte rimligt.
            Sushimat har nämnts som ett exempel. Vi har inget att erinra mot
            att det sker förändringar kring detta. I propositionen anförs
            (s. 105):
          </p>
          <p xml:id="i-NSeRj1HFKgZtMK4PhGPynx">
            Utrustningen måste dock hålla en viss standard, t.ex. ska fortfarande
            inte vanliga lägenhetsspisar och mikrovågsugnar för uppvärmning
            av prefabricerade maträtter anses vara tillräcklig utrustning.
            Serveringstillstånd ska inte medges om enbart enklare anrättningar,
            såsom t.ex. smörgåsar, hamburgare eller varm korv med bröd, erbjuds.
            Det innebär att gatukök, caféer eller liknande serveringsställen
            inte heller i fortsättningen ska komma ifråga för serveringstillstånd.
            Detsamma gäller sådana restauranger, t.ex. många hamburgerrestauranger,
            vars verksamhet i huvudsak är inriktad på barnfamiljer och ungdomar.
            Det är den sammanvägda bedömningen av utbud, kvalitet och allmän
            standard som ska vara avgörande. En noggrann prövning bör göras
            för varje enskilt serveringsställe.
          </p>
          <p xml:id="i-QUgLSxywDtWvHda8iTWCaS">
            Enligt vår mening råder det ingen tvekan om att de gamla bestämmelserna
            har blivit föråldrade och behöver moderniseras utifrån ny matlagningsteknik
            och fler matkulturer. Det finns dock en vaghet i propositionens
            formuleringar som gör det svårt att exakt bedöma konsekvenserna
            när det gäller tillståndsgivningen. Hur dras t.ex. gränsen mellan
            restaurang och kafé? Flera remissinstanser har påpekat att formuleringarna
            är alltför otydliga och riskerar att kraftigt öka antalet serveringsställen.
            Regeringen redovisar faktiskt liknande farhågor i propositionen
            (s. 106):
          </p>
          <p xml:id="i-XaPotHCV6MCmYYfeVVwtzN">
            Genom att matkravet utformas på annat sätt än tidigare och kravet
            på viss köksutrustning ersätts med att det ska finnas kök för
            tillagning av mat i anslutning till serveringslokalen är det rimligt
            att anta att antalet serveringstillstånd kommer att öka något.
          </p>
          <p xml:id="i-V1wtAXRzcjWwFMczDJDMYS">
            Det är av stor vikt att det sker en uppföljning och utvärdering
            av den praxis som utvecklas. Det kan bli nödvändigt att återkomma
            i frågan om antalet serveringstillstånd ökar kraftigt eller om
            andra problem uppstår kring det nya regelverket. Regeringen bör
            därför under de kommande tre åren årligen redovisa för riksdagen
            hur antalet serveringstillstånd utvecklas och vilka alkoholpolitiska
            konsekvenser de nya reglerna fått i kommunerna.
          </p>
          <head xml:id="i-TVoPQsKfPFGVdJB71GLxbF" type="h1">
            Teknisk sprit
          </head>
          <p xml:id="i-Cni2qtVAuPFviNyFc8eGRr">
            Teknisk sprit regleras i dag i lagen om försäljning av teknisk
            sprit. Läkemedelsverket utfärdar tillstånd att köpa, sälja och
            införa/importera teknisk sprit. Årligen handläggs ca 1 300 ansökningar.
            Antalet tillståndshavare totalt är 2 0003 000. De utgörs av privata
            företag men också av universitet, sjukhus, skolor m.fl. Som exempel
            på teknisk sprit kan nämnas absolut alkohol, cellulosaråsprit
            samt finsprit (alkoholhalt 9596 volymprocent). Som exempel på
            alkoholhaltiga preparat kan nämnas vissa färger, förtunningar,
            rengöringsmedel, kosmetika, vissa drivmedel, extrakt för tillverkning
            av drycker, brännvätskor och bilvårdsmedel.
          </p>
          <p xml:id="i-Y6MZ5cKrVbB3UNJ6FT1tmo">
            Regeringen föreslår i propositionen att tillstånden för införsel,
            försäljning och inköp av teknisk sprit avskaffas. I stället införs
            i alkohollagen en rätt för den som är godkänd upplagshavare (enligt
            bestämmelserna i lagen om alkoholskatt) att bedriva handel med
            teknisk sprit. Den som har rätt att sälja teknisk sprit får även
            köpa samt införa, importera, föra ut eller exportera sådana varor.
            För fullständigt denaturerad teknisk sprit ska gälla fri handel,
            utan krav på tillstånd för införsel eller försäljning.
          </p>
          <p xml:id="i-HBmc6mMuKcaG6gQRRnGdbM">
            Flera viktiga remissinstanser är negativa till förslaget. Läkemedelsverket
            och Statens folkhälsoinstitut (FHI) liksom IOGT-NTO avstyrker
            förslaget och framhåller att det medför ökade risker för att produkterna
            kan komma att användas i icke avsett syfte. Skatteverket avstyrker
            förslaget att verket ska utöva tillsyn över bestämmelserna i alkohollagen
            om handel med teknisk sprit. Läkemedelsverket befarar i sitt remissyttrande
            att den minskade kontrollen kommer att innebära ett ökat flöde
            i samhället av icke denaturerad och otillräckligt denaturerad
            teknisk sprit och alkoholhaltiga preparat. Detta leder till ökad
            risk för avledning och missbruk av teknisk sprit och alkoholhaltiga
            preparat, vilket kan få stora konsekvenser ur ett folkhälsoperspektiv,
            framför allt vad gäller ungdomar.
          </p>
          <p xml:id="i-7V5H1w95wxN3bMtrpNUJ1E">
            Enligt förslaget kommer FHI att föreskriva om vilka krav som
            ska gälla vid denaturering av teknisk sprit och alkoholhaltiga
            preparat. Det kommer att innebära ett mycket omfattande arbete
            för myndigheten. Läkemedelsverket anför i sitt yttrande att det
            kommer att vara svårt att enbart i föreskrifter tillräckligt tydligt
            och detaljerat ge den vägledning som behövs. Alla tänkbara användningsområden
            är svåra att förutse. Då ingen förhandsprövning görs kommer regelverket
            att fungera reaktivt. Läkemedelsverket bedömer att det föreligger
            en stor risk att teknisk sprit och alkoholhaltiga preparat kommer
            att vara otillräckligt denaturerade.
          </p>
          <p xml:id="i-8L73jWL7Z4yoySJ4uuKda6">
            Läkemedelsverket redovisar också att konsekvenserna av förslaget
            om att handel med fullständigt denaturerad sprit ska kunna ske
            helt fritt är att privatpersoner kan föra in obegränsade mängder
            även för kommersiellt och industriellt bruk (vilket inte är tillåtet
            i dag). Risken för avledning ökar därmed markant i och med att
            volymerna förmodas öka. För företag som i dag säljer teknisk sprit
            innebär förslaget att de blir skyldiga att sälja teknisk sprit
            till rätt ändamål enligt FHI:s föreskrifter, vilket inte är en
            förenkling jämfört med i dag utan gör det svårare för dem att
            följa regelverket. På Läkemedelsverket är man däremot positiv
            till att det införs lättnader i regelverket när det gäller alkoholhaltiga
            preparat som är tillräckligt denaturerade och svårligen kan missbrukas,
            t.ex. kosmetika. På Läkemedelsverket är man också positivt inställd
            till en översyn av hela regelverket.
          </p>
          <p xml:id="i-Af8QLSYEmhbERijRY52kXp">
            Vi delar remissinstansernas oro över konsekvenserna av förslagen
            om teknisk sprit och alkoholhaltiga preparat. Förslagen kan innebära
            risker för att produkterna används i icke avsett syfte, och regeringen
            bör därför noga följa utvecklingen och återrapportera till riksdagen.
          </p>
        </div>
        <div xml:id="i-JzkEacBb7wRjrgLNw6wnRa" type="signatureBlock">
          <list xml:id="i-k5PeMd9PPa4Q8VhqnWHxp">
            <item xml:id="i-82hM61TY4qJ457cSdGv2nG" who="i-SZKUTdtCrCo58yNCQsH76" type="signature">
              Ylva Johansson (s)
            </item>
            <item xml:id="i-WSG2uYCAUB241LnnE8G4GW" who="i-MMa2PA7yJ45qkfsEkcFqYb" type="signature">
              Christer Engelhardt (s)
            </item>
            <item xml:id="i-J8PWXwaDCayv9qnN8Y3CFP" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
            <item xml:id="i-Kz6cozE85GzWUZ7aZ7rEUG" who="i-6Tm6CkqvW55XWkdqUgBH82" type="signature">
              Marina Pettersson (s)
            </item>
            <item xml:id="i-NoLWQiDcbs8yDYeVUKVNWy" who="i-2Bind9dyirGQ1UMwS9XjsT" type="signature">
              Lennart Axelsson (s)
            </item>
            <item xml:id="i-kHCNYqcR4Kr27ru9SGtjY" who="i-H4Edsjz4cmdv9sJHCLVnfS" type="signature">
              Catharina Bråkenhielm (s)
            </item>
            <item xml:id="i-XWGHkwcDkJ1QaJ6tinzAma" who="i-LzTEdVdf1xwBggoSshMrHP" type="signature">
              Per Svedberg (s)
            </item>
            <item xml:id="i-7CpoScHcjxufZiuySNqMSj" who="i-YHze8naQ3VfThjRidPfYK7" type="signature">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
