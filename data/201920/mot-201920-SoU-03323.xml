<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-03323">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3323 av Camilla Waltersson Grönvall m.fl. (M)</title>
          <idno type="rdwebb">H7023323</idno>
          <rs type="number">3323</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7023323/text</ref>
          <ref type="dokument_url_html">http://data.riksdagen.se/dokument/H7023323</ref>
          <ref type="dokumentstatus_url_xml">http://data.riksdagen.se/dokumentstatus/H7023323</ref>
          <ref type="docx">http://data.riksdagen.se/fil/51F78FBC-4BA3-415C-B9DE-D03EADAF972C</ref>
          <ref type="pdf">http://data.riksdagen.se/fil/32EF0FEA-A0F0-4ECA-A084-BAD131EFE14E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RbyxqSkyEsSeX13Qy9EfL5" type="signed"/>
        <correspContext corresp="i-RbyxqSkyEsSeX13Qy9EfL5">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-7cXR15RoRsN4kRjjUcxQUD" type="submitted">
          <date when="2019-10-03"/>
          <time when="16:27:27"/>
        </correspAction>
        <correspAction xml:id="i-Lh3GTpkkgNnsXVYLCkNRbN" type="reviewed">
          <date when="2019-10-03"/>
          <time when="20:19:10"/>
        </correspAction>
        <correspAction xml:id="i-VZiQQhvDnAnLNr27WB3mXx" type="referred">
          <date when="2019-10-11"/>
        </correspAction>
        <correspAction xml:id="i-3izvmwTD6ZyMACZgNVekTp" type="assigned">
          <date when="2020-08-21"/>
          <time when="10:02:22"/>
        </correspAction>
        <correspContext corresp="i-3izvmwTD6ZyMACZgNVekTp">
          <ref type="assignedTo">Socialutskottet</ref>
        </correspContext>
        <correspAction xml:id="i-EURjNeNPoMueXgprP6UqFZ" type="behandlas_i"/>
        <correspContext corresp="i-EURjNeNPoMueXgprP6UqFZ">
          <ref type="uppgift">2019/20:SoU1</ref>
          <ref type="ref_dok_id">H701SoU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-962GySt1LYHnaNX2yRw3x4" type="motHeader">
        <div xml:id="i-Jeq2y3VvVX4bdx5mzeEXqP" type="motTitle">
          Motion till riksdagen 2019/20:3323 av Camilla Waltersson Grönvall
          m.fl. (M) Utgiftsområde 9 Hälsovård, sjukvård och social omsorg
        </div>
      </div>
      <div xml:id="i-4zB7dvdHWuT7sTB7pRWnAe" type="motBody">
        <div xml:id="i-XpayJSMzQbsi2epzRdBirr" type="motSummary">
          <head xml:id="i-EjY6qYqPfWrkWRgkgQFGUg">
            Sammanfattning
          </head>
          <p xml:id="i-ExgUEe6CjotzX7Z5J8h18T">
            Moderaterna sätter patienten och patientsäkerheten allra främst.
            Köerna inom cancer­vården och de fördubblade vårdköerna inom specialistvården,
            som alla fortsätter att öka, och de tredubblade köerna till barn-
            och ungdomspsykiatrin måste skyndsamt kortas.
          </p>
          <p xml:id="i-4Tk3PwR3Kpp6kwYLvm8HRM">
            Moderaterna prioriterar att återinföra förstärkta och utvecklade
            kömiljarder som är kopplade till den lagstadgade vårdgarantin.
            Denna satsning omfattar 2,9 miljarder kronor för år 2020 och därefter
            3 miljarder kronor per år. Varav 1 miljard kronor riktas till
            can­cervården och barn- och ungdomspsykiatrin, där fördelningen
            är 500 miljoner kronor per år till vardera i syfte att korta köerna.
          </p>
          <p xml:id="i-Cxnz8FMw1VWn9SpwDYBfwX">
            Moderaterna prioriterar fortsatta satsningar på att ta fram och
            genomföra en ny upp­daterad nationell cancerstrategi. Den nationella
            cancerstrategin behöver förnyas och ut­vecklas. I ett första steg
            genomförs en satsning omfattande 560 miljoner kronor varav 120
            miljoner kronor per år specifikt avsätts för barncancervården
            fördelat på landets sex särskilda barncancercentrum. Det är en
            fördubbling jämfört med förra årets satsning.
          </p>
          <p xml:id="i-LkfYZaD6RYEwCwzsAh3wYq">
            Moderaternas politiska prioritering och inriktning är att dra
            ned på antalet riktade kortsiktiga statsbidrag och istället fokusera
            på omfattande höjningar av de generella statsbidragen. Detta ger
            regioner och kommuner drygt 14 miljarder kronor mer i gene­rella
            statsbidrag och därmed betydligt bättre långsiktiga förutsättningar.
          </p>
        </div>
        <div xml:id="i-EXyXN7JumSML2UzXA12KMS" type="motProposal" subtype="förslag">
          <head xml:id="i-42NBoMvoLxWDKgy7AZF1Wr">
            Förslag till riksdagsbeslut
          </head>
          <list xml:id="i-2DCptGn43NiGnTkZKYT5pj" style="ol">
            <item xml:id="i-6eBrZcQGfoNFxLUgc1CrZJ">
              Riksdagen anvisar anslagen för 2020 inom utgiftsområde 9 Hälsovård,
              sjukvård och social omsorg enligt förslaget i tabell 1 i motionen.
            </item>
            <item xml:id="i-RysQyMqrW2q1WQGeoKhF1U">
              Riksdagen ställer sig bakom det som anförs i motionen om satsningen
              gällande att återinföra förstärkta och utvecklade kömiljarder
              kopplat till den lagstadgade vårdgarantin och tillkännager detta
              för regeringen.
            </item>
            <item xml:id="i-MwXALn9mt35uh8ocvmT6Qt">
              Riksdagen ställer sig bakom det som anförs i motionen om satsningen
              gällande att kömiljarden ska omfatta besök i primärvården och
              tillkännager detta för regeringen.
            </item>
            <item xml:id="i-VqDphkkeXem5zSxMScq26A">
              Riksdagen ställer sig bakom det som anförs i motionen om satsningen
              gällande att kömiljarden ska omfatta besök, återbesök och rehabilitering
              i specialistvården och tillkännager detta för regeringen.
            </item>
            <item xml:id="i-FgVNyMMJkoetDUTv1U6YGz">
              Riksdagen ställer sig bakom det som anförs i motionen om satsningen
              gällande att kömiljarden ska omfatta barn- och ungdomspsykiatrin
              kopplat till återinförande av den förstärkta vårdgarantin och
              tillkännager detta för regeringen.
            </item>
            <item xml:id="i-6yyj3TkcqTus9AUvd2Be2Y">
              Riksdagen ställer sig bakom det som anförs i motionen om satsningen
              gällande att kömiljarden ska omfatta cancervården kopplat till
              de standardiserade vårdförloppen och tillkännager detta för regeringen.
            </item>
            <item xml:id="i-LagqEwuhN1GgAMpJBcUL3Z">
              Riksdagen ställer sig bakom det som anförs i motionen om satsningen
              gällande att ta fram och genomföra en ny uppdaterad nationell
              cancerstrategi och tillkännager detta för regeringen.
            </item>
            <item xml:id="i-UqrJTuxK5irsMrs8Xvt1Y">
              Riksdagen ställer sig bakom det som anförs i motionen om att
              prioritera och fördubbla satsningen på barncancervården och tillkännager
              detta för regeringen.
            </item>
            <item xml:id="i-7JZnnochK1QmDkU3FnCzUe">
              Riksdagen ställer sig bakom det som anförs i motionen om en nationell
              primärvårdsreform och tillkännager detta för regeringen.
            </item>
            <item xml:id="i-SLUEdz3LunZS5DRarCBJv7">
              Riksdagen ställer sig bakom det som anförs i motionen om att
              utveckla och stärka vårdkedjan mödravård, förlossningsvård och
              eftervård och tillkännager detta för regeringen.
            </item>
            <item xml:id="i-76Q4tmwuNEThSzbsxZ5roo">
              Riksdagen ställer sig bakom det som anförs i motionen om satsningen
              gällande bättre villkor för sjuksköterskor som vidareutbildar
              sig till specialistsjuksköterskor och tillkännager detta för regeringen.
            </item>
            <item xml:id="i-2xhXRUn76e7xgqXXH46QW7">
              Riksdagen ställer sig bakom det som anförs i motionen om satsningen
              gällande suicidprevention och suicidforskning och tillkännager
              detta för regeringen.
            </item>
          </list>
        </div>
        <div xml:id="i-LT24xUZS2FX3ZhriGobRcW" type="motContent">
          <head xml:id="i-KwqFW3CnVhZVjoZXeaxR1i" type="h1">
            Anslagsanvisning
          </head>
          <head xml:id="i-Q92qXY4qCzhC8QdeEG2XsX" type="h2">
            Tabell 1 Moderaternas förslag till anslag för år 2020 uttryckt
            som differens gentemot regeringens förslag
          </head>
          <p xml:id="i-69f9k2RYN23zpmTB5dhQDw">
            Anslagsförslag år 2020 för utgiftsområde 9 Hälsovård, sjukvård
            och social omsorg
          </p>
          <p xml:id="i-MUDZ2EQJ8AsEcWxAEmdNXE">
            Tusental kronor
          </p>
          <head xml:id="i-M6udfikJPZwLXsNjzD6ejC" type="h1">
            Politikens inriktning
          </head>
          <p xml:id="i-B4kzpNT29aaBT834xtqorT">
            Svensk hälso- och sjukvård har betydande problem och utmaningar.
            Dessa problem har förvärrats de senaste fyra åren. Den medicinska
            kvaliteten är ofta av hög internationell nivå. Samtidigt är bristande
            tillgänglighet och långa väntetider ett stort problem som alla
            regioner möter varje dag. Halland är dock ett lysande undantag
            gällande korta väntetider inom specialistvården. En prioriterad
            reform för att korta vårdköer är att återinföra ut­vecklade och
            breddade kömiljarder. Moderaterna sätter patientens behov av vård
            i rätt tid och av hög kvalitet allra främst i utformningen av
            konkreta reformer. Att korta vårdkö­erna och minska de omfattande
            regionala skillnaderna gällande väntetider och kvalitet i vården
            är högst prioriterat. Kvalitet och tillgänglighet, kontinuitet
            och trygghet, valfrihet och mångfald inom hälso- och sjukvården
            är inriktningen för de förslag som denna ut­giftsmotion beskriver.
            Därtill sträva efter att ge regionerna bättre långsiktiga förutsätt­ningar
            genom att reducera antalet riktade statsbidrag och höja de generella
            statsbidragen.
          </p>
          <head xml:id="i-FrV1JDbDCWu8xSjaySMFTU" type="h2">
            Anslag 1:1 Myndigheten för vård- och omsorgsanalys
          </head>
          <p xml:id="i-DVMjqdv6jmrD4kyxi4a5qr">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-92EeVbCM2WMLAeTgmwrbRb" type="h2">
            Anslag 1:2 Statens beredning för medicinsk och social utvärdering
          </head>
          <p xml:id="i-Rf4tKCVbsH4v72GNaJyiJL">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-SSrtxB1G1Q9eBpHbwLtq7c" type="h2">
            Anslag 1:6 Bidrag till folkhälsa och sjukvård
          </head>
          <p xml:id="i-95VYKg1QCNZievjUXPoDJZ">
            Moderaterna minskar anslaget till folkhälsa och sjukvård med
            5 300 miljoner kronor gällande år 2020 och 2021 och med 3 700
            miljoner kronor för år 2022 för att finansiera en höjning av de
            generella statsbidragen till regionerna under utgiftsområde 25
            med motsvarande belopp och med sammanlagt drygt 14 miljarder kronor
            till regioner och kommuner under år 2020.
          </p>
          <p xml:id="i-U1Z9rmKZ2vsGy5VU69nKAV">
            De ökade generella statsbidragen till regionerna är sammanlagt
            knappt 7 miljarder kronor för år 2020. Totalt innebär detta en
            nettoökning av resurserna till välfärden inom utgiftsområdena
            9, 16 samt 25 i statsbudgeten på drygt 3,2 miljarder kronor för
            år 2020. Moderaternas politiska prioritering och inriktning är
            att dra ned på antalet riktade kort­siktiga statsbidrag och istället
            fokusera på omfattande höjningar av de generella stats­bidragen.
            Detta ger regioner och kommuner betydligt bättre långsiktiga förutsättningar.
          </p>
          <p xml:id="i-QdWK8Y3F8PiEKpNDAnyBKZ">
            Moderaterna avvisar regeringens förslag av fördelning av anslagna
            resurser till cancer­vården (500 miljoner kronor per år) till
            förmån för vårt förslag att ta fram och genomföra en ny uppdaterad
            nationell cancerstrategi. Vi anslår 560 miljoner kronor för detta
            ända­mål åren 2020 och framåt, varav 120 miljoner kronor per år
            avsätts specifikt för barn­cancervården fördelat på landets sex
            särskilda barncancercentrum. Detta är en fördubb­ling jämfört
            med årets statsbudget och regeringens aviserade förslag till statsbudget
            för kommande år. Behandling av cancer skiljer sig åt mellan vuxna
            och barn. Därför är det av stor vikt att det riktas särskilda
            resurser till barncancervården.
          </p>
          <p xml:id="i-QmRu7pvQXC8eyma5PpMQqV">
            För att öka tillgängligheten och komma tillrätta med de långa
            väntetiderna inom cancervården behöver bland annat tid frigöras
            för vårdpersonalen genom optimerade IT‑system och register, för
            att på så vis kunna minska den administrativa bördan. Därtill
            bör man se över olika yrkeskategoriers arbetsuppgifter och processer
            för att bättre ta till­vara vårdpersonalen och deras tid.
          </p>
          <p xml:id="i-YaK6rAeX953HFtfxxNRXo5">
            Moderaterna ser att bland annat följande områden har ett stort
            behov av nationell samordning inom cancervården. Det handlar om
            att korta väntetider och kunna öka till­gängligheten och att säkerställa
            kompetens- och personalförsörjningen samt vårdkvali­teten och
            att ta tillvara den medicinska utvecklingen. Därtill kunna säkerställa
            psyko­socialt stöd till barn som fått cancer och deras anhöriga.
          </p>
          <p xml:id="i-XxB13NX7etcZb2HtoHQmaT">
            Moderaterna avvisar regeringens förslag gällande karriärtjänster
            för specialistsjukskö­terskor till förmån för vårt förslag att
            skjuta till ytterligare 100 miljoner kronor per år för att förbättra
            de långsiktiga förutsättningarna för sjuksköterskor att kunna
            vidareutbilda sig till specialistsjuksköterskor. Sammantaget innebär
            Moderaternas förslag att 200 miljoner kronor avsätts för att förbättra
            de långsiktiga förutsättningarna för sjuksköterskors vidare­utbildning.
            Med hänsyn tagen till tidigare års anslagsökningar samt förslag
            i denna mo­tion kvarstår sammanlagt 900 miljoner kronor. Vårdens
            medarbetare ska kunna utveck­las inom sin egen profession.
          </p>
          <p xml:id="i-EBhBMGHfypnsZK1SYQLyNF">
            Moderaterna prioriterar denna satsning på specialistsjuksköterskor.
            Specifikt riktade resurser som innebär att sjuksköterskor kan
            utbilda sig på halvfart och fortsätta att arbeta på halvtid med
            bibehållen inkomst. Denna prioritering kan kombineras med lokala
            sats­ningar av regionerna. Satsningar gällande fler specialistsjuksköterskor
            kan till exempel inriktas på bristspecialiteter som finns lokalt
            och regionalt. Vårdens personal- och kom­petensförsörjning kan
            bara lösas gemensamt med långsiktiga lösningar där det tas såväl
            ett stort regionalt ansvar som nationellt ledarskap.
          </p>
          <p xml:id="i-PYw91o1N6mSdrxByQGEAFp">
            Moderaterna avvisar regeringens förslag gällande förlossningsvården
            till förmån för vårt eget. Dagens vårdkedja mellan mödravård,
            förlossningsvård och eftervård hänger inte samman på det sätt
            som är nödvändigt. Många brister inom vården som erbjuds till
            kvinnor efter förlossning är av strukturell karaktär. Moderaternas
            inriktning är att stärka vårdkedjan mödravård, förlossningsvård
            och eftervård.
          </p>
          <p xml:id="i-8CH42XzgiySFfznDBaqpqW">
            Moderaterna avvisar regeringens förslag gällande primärvården
            till förmån för vårt förslag om hur en nationell primärvårdsreform
            behöver genomföras. Den nära vården med primärvården som bas ska
            byggas ut. Syftet med att stärka primärvården är att den samlade
            nära vården ska vara så tillgänglig att den blir det naturliga
            förstahandsvalet för de allra flesta patienter. Vi är beredda
            att skjuta till ytterligare resurser när sådant behov uppstår
            i samband med genomförandet av en nationell primärvårdsreform.
            Utredningen Samordnad utveckling för god och nära vård ska lägga
            fram sitt slutbetänkande i mars 2020. En utredning som förhoppningsvis
            kan lägga en grund till denna reform.
          </p>
          <p xml:id="i-G3sfj41XGWA2tZrBRJcyA">
            Moderaterna föreslår att det införs ett system med fastläkare
            och samordning av ett vårdteam, till en början för de mest sjuka
            patienterna – oftast äldre, multisjuka och per­soner med kroniska
            sjukdomar. Fastläkaren ska ansvara för sina listade patienter
            och samordna den vård och omsorg som behövs med vårdteam som har
            multiprofessionella kompetenser. Att lära känna sin läkare skapar
            tryggare patienter. Det ska emellertid vara möjligt som patient
            att lista sig hos alla legitimerade yrken inom hälso- och sjukvården.
            Det samlade omhändertagandet av de mest sjuka ska prioriteras.
            Resurser följer med re­formen i huvudsak i form av ökade generella
            statsbidrag till regionerna.
          </p>
          <p xml:id="i-C8fWUZxYuViJbM9LZZyrxQ">
            För att vården för de mest sjuka, ofta äldre och multisjuka med
            kroniska sjukdomar, ska kunna fungera bättre krävs sammanhållna
            vårdkedjor, tidigt insatt proaktiv vårdpla­nering, försök med
            till exempel mellanvårdsplatser, mobila hemvårdsteam och ett utökat
            samarbete mellan region och kommun som har ansvar för bland annat
            äldreomsorg och hemtjänst.
          </p>
          <head xml:id="i-GEE3PGkwNLrZwXfouyR9jV" type="h2">
            Anslag 1:8 Bidrag till psykiatri
          </head>
          <p xml:id="i-NEJjt5BfeYYZerPtuV9GyW">
            Moderaterna minskar anslaget till psykiatri med 50 miljoner kronor
            för år 2020 rörande statsbidrag för att motverka psykisk ohälsa
            gällande nyanlända barn och unga för att finansiera en höjning
            av de generella statsbidragen till regionerna under utgiftsområde
            25 med motsvarande belopp. Moderaterna föreslår fortsatta satsningar
            på samma nivå som i den beslutade statsbudgeten för år 2019 gällande
            anslagen till Nationellt centrum för suicidforskning och prevention
            av psykisk hälsa. År 2008 antog riksdagen ett natio­nellt program
            för suicidprevention i Sverige. Det förebyggande arbetet är helt
            centralt och behöver fortgå med kraft. Tillsyn och uppföljning
            av psykiatrin behöver också prio­riteras. Det krävs ytterligare
            åtgärder för ökad tillgänglighet till vård såsom insatser i primärvården.
            Moderaterna accepterar i övrigt regeringens totala anslagsnivå
            gällande bidrag till psykiatri.
          </p>
          <head xml:id="i-PVbCQFBEo2ABV2krnJxzFu" type="h2">
            Anslag 1:9 Läkemedelsverket
          </head>
          <p xml:id="i-AEpQhTwKSuZRNyFVrrvUtc">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-EuTgo4LQGpDyogYwkiqLbL" type="h2">
            Anslag 1:10 E-hälsomyndigheten
          </head>
          <p xml:id="i-6xgUCBGSUYDExqcboNvczU">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-Qn83zrGyo25C9vjoQMM2KH" type="h2">
            Anslag 1:11 Prestationsbundna insatser för att korta vårdköerna
          </head>
          <p xml:id="i-UtMFkdvueYNSnB7h24NHtK">
            Detta nya anslag som införts på initiativ av Moderaterna och
            Kristdemokraterna i sam­band med att partiernas gemensamma budgetförslag
            antogs som statsbudget för 2019 har ett mycket konkret och tydligt
            syfte att bidra till att skyndsamt korta de alltjämt fortsatt
            växande vårdköerna. Moderaternas förslag till nivå på detta anslag
            motsvarar regeringens under hela tidsperioden, åren 2020–2022.
            Däremot avvisar Moderaterna regeringens för­slag gällande utformning
            och innehåll av kömiljarden till förmån för vårt eget.
          </p>
          <p xml:id="i-WMhADA1dKnae3CJmmsr1yU">
            Kömiljarden ska bland annat omfatta en vårdgaranti knuten till
            de standardiserade vårdförloppen inom cancervården. Kömiljarden
            gällande specialistvården och primär­vården ska kopplas samman
            med den lagstadgade vårdgarantin som slår fast hur många dagar
            du som patient som längst ska behöva vänta på att få vård. Kömiljarden
            ska därtill kopplas till en återinförd förstärkt vårdgaranti gällande
            barn- och ungdomspsykiatrin. Fokus ska vara riktat på tydliga
            resultat. Det behövs en helhetssyn gällande patientens vårdbehov.
            De utvecklade kömiljarderna ska till exempel omfatta återbesök
            och rehabi­litering för att bättre kunna möta behov hos till exempel
            patienter som är kroniskt och långvarigt sjuka.
          </p>
          <p xml:id="i-GXNwLaq63v4PPioYexkfHP">
            Den grundläggande principen är att kömiljarderna ska vara resultat-
            och prestations­baserade och utformas så att det ges tydliga incitament
            att korta vårdköerna. En mer övergripande utvärdering och avstämning
            ska genomföras senast vid utgången av år 2021 för att se över
            beslut om fortsatta riktade insatser.
          </p>
          <p xml:id="i-UeXF9P7H6i5NcZbp34Vsn9">
            En miljard kronor per år inom ramen för dessa tre kömiljarder
            ska riktas dels till barn- och ungdomspsykiatrin omfattande 500
            miljoner kronor, dels till cancervården omfattande 500 miljoner
            kronor. Den förstärka vårdgarantin som ger barn och unga med psykisk
            ohälsa rätt till vård inom 30 dagar återinförs.
          </p>
          <p xml:id="i-WYjoXeabmw73mdJXn2jFRg">
            Om cancervård inte kan ges inom tidsgränsen ska patienten ha
            rätt att vända sig till en annan vårdgivare och bli ersatt för
            de merkostnader detta innebär. Detta i syfte att alla som drabbats
            av cancer ska få rätt vård i rätt tid. De standardiserade vårdförloppen
            behöver utvecklas. Rehabilitering och återbesök ska ingå. Patienten
            ska involveras i kvalitetsutveckling och införande av nya arbetssätt.
          </p>
          <p xml:id="i-AD2wb2RKcPBHgtGUUzDw9d">
            Denna utveckling gällande att väntetiderna för patienterna snarare
            ökar än minskar i cancervården och att arbetet med att stärka
            uppföljning och utvärdering går så trögt är oacceptabelt. Moderaterna
            kräver att arbetet med att korta köerna inom cancervården och
            processen med att utveckla de standardiserade vårdförloppen och
            uppföljning och utvärdering av dessa förstärks och intensifieras.
          </p>
          <head xml:id="i-9AAvBujvFkcbSSwnkr9xR9" type="h2">
            Anslag 2:1 Folkhälsomyndigheten
          </head>
          <p xml:id="i-NFd8SegytZ7czzHYqfQ3hh">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-EsvBYgiCAYQMBzykrJAofL" type="h2">
            Anslag 4:4 Kostnader för statlig assistansersättning
          </head>
          <p xml:id="i-Tgv7CYsDdR3rTM75Sbckk2">
            Lagstiftningen gällande LSS ska utformas så att de människor
            som behöver samhällets stöd allra mest ska få det – såsom personer
            med funktionshinder med rätt till personlig assistans. Andningsstöd
            och sondmatning är grundläggande behov. Det är politikens uppgift
            att säkerställa att lagar och regelverk lever upp till detta och
            att säkerställa bägge dessa grundläggande delar. Det är således
            anmärkningsvärt att regeringen ännu inte upp­fyllt vad samtliga
            riksdagspartier lovat – att sondmatning ska anses vara ett grundlägg­ande
            behov fullt ut i lagstiftningen och ge rätt till personlig assistans.
          </p>
          <p xml:id="i-2fiqEo4PbCZUkxpGqk7xcp">
            Moderaterna värnar om assistansreformens långsiktiga hållbarhet,
            såväl rättsligt som ekonomiskt. Det bör prövas om staten ska ta
            en större roll gällande huvudmannaskapet för personlig assistans.
            Under de senaste åren har vi sett hjärtskärande exempel på svårt
            sjuka barn som plötsligt inte får det stöd som de av allt att
            döma haft rätt till och tidigare haft rätt till.
          </p>
          <p xml:id="i-FesjZ7UcdTebhpTL2kfTTg">
            Det handlar om barn som inte kan andas och barn som inte kan
            äta, när deras person­liga assistans ifrågasätts eller dras in.
            Det har aldrig varit avsikten med LSS-reformen. Det finns goda
            skäl att utreda ett antal saker kring lagstiftningen, men denna
            fråga bör hanteras skyndsamt för att säkerställa att de barn som
            är mest utsatta ska få LSS. Här behöver en lösning tas fram så
            snart som möjligt. Allt kan inte gömmas undan i ytter­ligare utredningar.
          </p>
          <p xml:id="i-RTDoBVJd4eUgvQKAe4WSrr">
            Moderaterna är beredda att, vid behov, skjuta till resurser när
            uppdaterad lagstiftning ska genomföras rörande andning och sondmatning.
            Moderaterna vill medverka till att säkerställa att de mest utsatta
            barnen garanteras den hjälp de behöver. De barn och vuxna som
            inte kan äta ska garanteras stöd genom LSS och statlig assistansersättning,
            så som det var tänkt från början.
          </p>
          <head xml:id="i-9yT4v3895cENeoi6actFbC" type="h2">
            Anslag 4:5 Stimulansbidrag och åtgärder inom äldreområdet
          </head>
          <p xml:id="i-8V5pSf3R45T8Vn4bqGLp5y">
            Moderaterna minskar anslaget till stimulansbidrag och åtgärder
            inom äldreområdet med 741 miljoner kronor gällande år 2020 och
            med 1 035 miljoner kronor för år 2021 och med 1 215 miljoner kronor
            för år 2022 för att finansiera en höjning av de generella stats­bidragen
            till regionerna under utgiftsområde 25 med motsvarande belopp
            och med sam­manlagt drygt 14 miljarder kronor till regioner och
            kommuner under år 2020. Moderat­ernas politiska prioritering och
            inriktning är att dra ned på antalet riktade kortsiktiga statsbidrag
            och istället fokusera på omfattande höjningar av de generella
            statsbidragen. Detta ger regioner och kommuner betydligt bättre
            långsiktiga förutsättningar.
          </p>
          <head xml:id="i-7Hrhq1c9EWAr2P8YY7QkWL" type="h2">
            Anslag 4:6 Statens institutionsstyrelse
          </head>
          <p xml:id="i-Ks8QGWfbkimyY1sLu9GdK4">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-QAefshoMb2mNXJ4SgH7Hqu" type="h2">
            Anslag 8:1 Socialstyrelsen
          </head>
          <p xml:id="i-Eto6MuksYKtRtXHJo2t7e">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-B2ieEKXQUX8XpcC2wbkyfi" type="h2">
            Anslag 8:2 Inspektionen för vård och omsorg
          </head>
          <p xml:id="i-XiJ7hjGiucG2wLUtJmYKYQ">
            Moderaterna minskar anslaget till följd av att pris- och löneomräkningen
            reduceras med 50 procent för att finansiera andra prioriterade
            reformer i budgetmotionen.
          </p>
          <head xml:id="i-V4LkNFBZA1PTsQNjX59ikg" type="h3">
            Regeringens behandling av tillkännagivande om den nationella
            cancerstrategin
          </head>
          <p xml:id="i-7CqUiSPWLPsnE9q7WCBLU1">
            Riksdagen beslutade i maj 2018 om ett tillkännagivande som handlar
            om att regeringen ska ta fram en ny uppdaterad nationell cancerstrategi
            med syfte att bland annat bidra till att korta köerna inom cancervården,
            mer inslag av högspecialiserad vård och långsiktig kompetensförsörjning.
          </p>
          <p xml:id="i-CKGjkVRmRwkuMTyyUdVTu1">
            Regeringen anförde i budgetpropositionen för 2019 följande på
            sidan 45 under utgifts­område 9 Hälsovård, sjukvård och social
            omsorg:
          </p>
          <p xml:id="i-3JMvKsCaZY5EvDeQzZafTJ">
            Med utgångspunkt i den nationella cancerstrategin och de förslag
            som presenterades under rådslaget om framtidens cancervård presenterade
            regeringen i maj 2018 en långsiktig inriktning för det nationella
            arbetet med cancervården. Syftet med den långsiktiga inriktningen
            är att skapa tydlighet kring hur regeringen vill att det nationella
            arbetet med cancervården ska utvecklas nu och i framtiden. Dessutom
            ska inriktningen ligga till grund för fortsatta insatser för att
            rusta cancervården inför framtidens utmaningar. Regeringen anser
            därmed att tillkännagivandet avseende punkt 27 är tillmötesgått
            och därmed slutbehandlat.
          </p>
          <p xml:id="i-A3M8xink2nBcpEEzdVbPdB">
            I årets budgetproposition för 2020 anför regeringen på sidan
            51 under utgiftsområde 9 Hälsovård, sjukvård och social omsorg:
          </p>
          <p xml:id="i-Bp6ajADb8pmywcp6bv8YZ4">
            Vid behandlingen av budgetpropositionen delade riksdagen inte
            regeringens bedömning att tillkännagivandet var slutbehandlat.
            Riksdagen tillkännagav därmed på nytt att regeringen bör ta fram
            en ny cancerstrategi [– – –] Från och med 2020 kommer regeringen
            därför årligen att uppdatera den nationella cancerstrategin genom
            överenskommelser mellan regeringen och Sveriges kommuner och landsting.
          </p>
          <p xml:id="i-Bk9vzqATT7tELMk32nYYkR">
            Regeringens behandling av riksdagens tillkännagivanden och beslut
            om att ta fram en ny uppdaterad nationell cancerstrategi är anmärkningsvärd.
            Om regeringen fått bestäm­ma hade den redan i och med sitt förslag
            till statsbudget för 2019 förpassat riksdagens tillkännagivande
            om att ta fram en ny cancerstrategi till papperskorgen. Nu inser
            reger­ingen motvilligt majoritetsförhållandena i riksdagen och
            föreslår att cancerstrategin ska uppdateras genom årliga överenskommelser
            mellan regeringen och Sveriges Kommuner och Landsting.
          </p>
          <p xml:id="i-SRfSpwtbkMbbJjAHmtViMp">
            Sverige behöver en ny uppdaterad nationell cancerstrategi som
            kan vägleda arbetet de kommande åren. Denna nationella cancerstrategi
            ska innehålla inriktning och prioritering­ar som tas fram brett
            i samarbete mellan alla relevanta aktörer inom svensk cancersjuk­vård,
            inte enbart genom överenskommelser mellan regeringen och Sveriges
            Kommuner och Landsting.
          </p>
          <p xml:id="i-CM8hDRh4w7EbGCETQPWFAc">
            Vi delar därmed inte regeringens uppfattning att detta tillkännagivande
            kan anses vara tillgodosett. Regeringen har inte tagit fram en
            ny uppdaterad nationell cancerstra­tegi. Den har istället medvetet
            fördröjt hanteringen och således har värdefull tid gått förlorad.
            Regeringen avser inte heller nu att förnya och uppdatera cancerstrategin
            ge­nom att involvera alla aktörer som behövs för att strategin
            ska bli relevant och ligga i framkant gällande bland annat medicinteknik,
            diagnostik, artificiell intelligens, nya behandlingar såsom immunterapier
            och cell- och genterapier och nya kraftfullare läke­medel.
          </p>
          <p xml:id="i-LiTPkmkD6RrJkNPQghEKGM">
            För att ta fram en ny uppdaterad cancerstrategi krävs nämligen
            ett grundligt brett inriktat arbete. Därtill att regeringen anslår
            årliga riktade resurser för att genomföra en sådan ny uppdaterad
            nationell cancerstrategi. Vi beklagar regeringens fortsatta agerande
            och oförmåga att brett samarbeta kring en ny uppdaterad nationell
            cancerstrategi. Moderaterna är fortsatt beredda att samarbeta
            kring arbetet med att ta fram och genom­föra en ny cancerstrategi.
            Den behövs inte minst för att köerna inom cancervården fort­sätter
            att växa. Så här får det inte fortsätta. Socialdemokraternas löfte
            från 2014 om att alla cancerpatienter skulle få sin behandling
            inom fyra veckor är långt ifrån uppfyllt. Regeringen är oförberedd
            och passiv.
          </p>
        </div>
        <div xml:id="i-U6WJ7yMEwabPh9AKHhbQ3g" type="motSignatures">
          <list xml:id="i-KrXNaLRgzKR3QTsK6aRPMv">
            <item xml:id="i-HjERvEChTN2crEevuSriF9" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-J8dr9TTrbMwtZniKEDS8dR" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-FUftFuTgJhptaF5P1nzvpF" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-XmxGEaJhCxCTV3uqpzvcdT" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-M4pPkfPai2GYz7DPrtXaga" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-Et7Perg9GfK8yLDsiSU1Ce" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-JesvyLZVL27XPvL8292oWi" who="i-RNLiVMpCYiPgzxr2ERSxMt">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
