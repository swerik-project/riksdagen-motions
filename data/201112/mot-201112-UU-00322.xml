<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00322">
  <teiHeader>
    <fileDesc>
      <titleStmt>
        <title>Utgiftsområdena 5 Internationell samverkan och 7 Internationellt bistånd</title>
        <author corresp="i-34FRvyXQKUigF3Qr9AwKJe">av Bodil Ceballos m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområdena 5 Internationell samverkan och 7 Internationellt bistånd</title>
          <idno type="rdwebb">GZ02U322</idno>
          <rs type="number">U322</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U322/text</ref>
          <ref type="dokument_url_html">http://data.riksdagen.se/dokument/GZ02U322</ref>
          <ref type="dokumentstatus_url_xml">http://data.riksdagen.se/dokumentstatus/GZ02U322</ref>
          <ref type="doc">http://data.riksdagen.se/fil/2A06A8C4-4348-4B46-BC0C-28BC9EE45404</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YYDoxmtgthsXHfELBgmFHy" type="signed"/>
        <correspContext corresp="i-YYDoxmtgthsXHfELBgmFHy">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction xml:id="i-TeQNCeB2EfFpThCGjw78uv" type="numbering">
          <date when="2011-10-10"/>
        </correspAction>
        <correspAction xml:id="i-9zsjdccAsACWaEcugdceab" type="submission">
          <date when="2011-10-05"/>
        </correspAction>
        <correspAction xml:id="i-EXhxsVfrB3u2xS4EUAkRsp" type="transfer">
          <date when="2011-10-05"/>
        </correspAction>
        <correspAction xml:id="i-9YyLYvqWUY6nr62Z52EewU" type="assigned"/>
        <correspContext corresp="i-9YyLYvqWUY6nr62Z52EewU">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-8znzgCCTEsuxnxnY9xCSQs">
            Sammanfattning
          </head>
          <p xml:id="i-WkWodwabM3RRSvqSi9ZrSf">
            Internationell samverkan handlar om frågor som gäller Sveriges
            förhållande till och överenskommelser med andra stater och internationella
            organisationer. Målet för utgiftsområdet är att säkerställa Sveriges
            intressen i förbindelser med andra länder. Miljöpartiet anser
            att det behövs mer moral i den svenska utrikespolitiken. Det går
            inte att å ena sidan sälja vapen till diktaturer och å den andra
            hindra människor som flyr undan samma diktaturer från att söka
            en fristad i Europa. Vi prioriterar goda relationer till demokratier,
            respekten för mänskliga rättigheter, nedrustning, fredsfrämjande
            och konflikthantering i våra relationer till andra stater.
          </p>
          <p xml:id="i-FfhMXSVubWcLderUHvAHYj">
            Vi värnar om det internationella biståndets kvalitet och kvantitet.
            Vi vill att Sverige ska vara en internationell förebild, eftersom
            vi tror att biståndet är ett centralt instrument för fattigdomsbekämpning,
            utveckling och relationsskapande. Biståndet är i grunden ett uttryck
            för vår solidaritet och syn på den globala gemenskapen och ansvaret
            där alla människor har lika rättigheter. Miljöpartiet slår vakt
            om enprocentsmålet för biståndet.
          </p>
          <p xml:id="i-DD3onZ7WZpnrQtgCuGR4FT">
            Därför kan vi inte acceptera de omfattande och ökande avräkningar
            som görs på biståndsramen och som urholkar beslutet om att biståndet
            ska uppgå till 1 procent av BNI. Vi ifrågasätter regeringens tolkning
            av de internationellt överenskomna OECD/Dac-reglerna för vad som
            kan kallas bistånd. Tolkningsutrymmet av Dac-regelverket har,
            på senare år, utnyttjats för att låta biståndet täcka en rad andra
            verksamheter, vars bidrag till det övergripande målet om fattigdomsbekämpning
            är oklart. Uttolkningen av reglerna för vad som kan kallas bistånd,
            är också under diskussion och Dac-sekretariatet har gett reviderade
            direktiv för att förtydliga regelverkets ursprungliga mening.
            Miljöpartiet menar att Sverige med sin höga ambition för biståndet
            ska stå upp för regelverket och inte bidra till dess förflackning.
          </p>
        </div>
        <div type="motProposal" subtype="förslag">
          <head xml:id="i-7WXLkFPdSJ3J7XZGACEAbn">
            Förslag till riksdagsbeslut
          </head>
          <list style="ol">
            <item xml:id="i-E8GJrQVgMgGzByVJhpVAp6">
              Riksdagen anvisar med följande ändringar i förhållande till regeringens
              förslag anslagen under utgiftsområde 5 Internationell samverkan
              enligt uppställning:
            </item>
          </list>
          <table>
            <row xml:id="i-4F8t8dFRvA9NT9nVZnqqm2">
              <cell>
                Anslag
              </cell>
              <cell>
                Anslagsförändring
              </cell>
            </row>
            <row xml:id="i-6YLNn2XVQHsHn36iXCv8xK">
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-LN2oME41RtoSxJExunDSiH">
              <cell>
                1:6
              </cell>
              <cell>
                Forskning, utredningar och andra insatser rörande säkerhetspolitik
                och nedrustning
              </cell>
              <cell>
                +5
              </cell>
              <cell>
                +5
              </cell>
              <cell>
                +5
              </cell>
            </row>
            <row xml:id="i-EjeaNrS7DDMz8nKRAgxUjg">
              <cell>
                1:7
              </cell>
              <cell>
                Bidrag till Stockholms internationella fredsforskningsinstitut
                (Sipri)
              </cell>
              <cell>
                +5
              </cell>
              <cell>
                +5
              </cell>
              <cell>
                +5
              </cell>
            </row>
            <row xml:id="i-8woekjEnZSoinQtY6D34HE">
              <cell>
                1:11
              </cell>
              <cell>
                Samarbete inom Östersjöregionen
              </cell>
              <cell>
                +20
              </cell>
              <cell>
                +20
              </cell>
              <cell>
                +20
              </cell>
            </row>
            <row xml:id="i-XPPsF7ZRQSUvSphHzbjnuG">
              <cell>
                Summa
              </cell>
              <cell>
                +30
              </cell>
              <cell>
                +30
              </cell>
              <cell>
                +30
              </cell>
            </row>
            <row xml:id="i-8SbtfUgWHbPgvoZu5nJNar">
              <cell>
                Specificering av anslagsförändringar
              </cell>
            </row>
            <row xml:id="i-6JCu4PAn8J5wwqnVMHUCqk">
              <cell>
                1:6
              </cell>
              <cell>
                Förstärkning av "fredsmiljonen"
              </cell>
              <cell>
                +5
              </cell>
              <cell>
                +5
              </cell>
              <cell>
                +5
              </cell>
            </row>
            <row xml:id="i-K39Fj3N8Jr4fS1pXC3bgoF">
              <cell>
                1:11
              </cell>
              <cell>
                Samverkan kring Östersjön
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-A3uYqqg1RW7akMMCadis4x">
              <cell>
                1:11
              </cell>
              <cell>
                Samverkan kring Arktis och Barents hav
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
          </table>
          <list style="ol">
            <item xml:id="i-UjW4CDx1WkqBRRCSs2YFoP">
              Riksdagen tillkännager för regeringen som sin mening vad som
              anförs i motionen om regeringens bemyndigande avseende kapitaltillskott
              om 400 000 000 kr till Swedfund International AB.
            </item>
            <item xml:id="i-3MuCrtk3PZgvvaB6a4wf4Z">
              Riksdagen tillkännager för regeringen som sin mening vad som
              anförs i motionen om att för framtida skuldavskrivningar ta fram
              ett system som tar hänsyn till skuldens legitimitet och att vid
              avskrivningar utgå från den faktiska fordran.
            </item>
            <item xml:id="i-FUfD99S2s7AUBM8egGaKiF">
              Riksdagen tillkännager för regeringen som sin mening vad som
              anförts i motionen om att öronmärka 60 miljoner kronor av biståndsramen
              för informationsinsatser och opinionsbildning om utvecklingens
              drivkrafter och hinder.
            </item>
            <item xml:id="i-7kbU5Lpr17zL8nmkquqTMv">
              Riksdagen tillkännager för regeringen som sin mening vad som
              anförts i motionen om att inom Regeringskansliet inrättar funktioner
              för styrningen av politiken för global utveckling (PGU) och ge
              Sadev i uppdrag att arbeta med oberoende granskning av hur PGU
              genomförs i olika politikområden.
            </item>
            <item xml:id="i-5Shie7zdCRqaPixNg3PBNT">
              Riksdagen tillkännager för regeringen som sin mening vad som
              anförs i motionen om att ta fram en övergripande analys av måluppfyllelsen
              för det multilaterala stödet inom biståndet.
            </item>
            <item xml:id="i-P4WKho7p7q8Kg9dRq1M6LW">
              Riksdagen anvisar med följande ändringar i förhållande till regeringens
              förslag anslagen under utgiftsområde 7 Internationellt bistånd
              enligt uppställning:
            </item>
          </list>
          <table>
            <row xml:id="i-X9pJKhFiHcJjpVr74L2Ec7">
              <cell>
                Anslag
              </cell>
              <cell>
                Anslagsförändring
              </cell>
            </row>
            <row xml:id="i-BZpdJGs4LyPcqj89hDfbWy">
              <cell>
                2012
              </cell>
              <cell>
                2013
              </cell>
              <cell>
                2014
              </cell>
            </row>
            <row xml:id="i-KeG2goriMZRva7yPSJw2vb">
              <cell>
                Utgiftsområde 7 Internationellt bistånd
              </cell>
            </row>
            <row xml:id="i-WbbXP96tsWzTsfch7aSw8r">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                +1 600
              </cell>
              <cell>
                +1 600
              </cell>
              <cell>
                +1 600
              </cell>
            </row>
            <row xml:id="i-TUCtpwGUnBhtTELEnXD9UE">
              <cell>
                Summa
              </cell>
              <cell>
                +1 600
              </cell>
              <cell>
                +1 600
              </cell>
              <cell>
                +1 600
              </cell>
            </row>
            <row xml:id="i-2qbrhmBAQGgPdzrjF8ECFc">
              <cell>
                Specificering av anslagsförändringar
              </cell>
            </row>
            <row xml:id="i-XDFqf6R7zCepBqnoY3dvi6">
              <cell>
                1:1
              </cell>
              <cell>
                Minskad avräkning för utgifter som ej är godkända enl. DAC-reglerna
              </cell>
              <cell>
                +1 600
              </cell>
              <cell>
                +1 600
              </cell>
              <cell>
                +1 600
              </cell>
            </row>
            <row xml:id="i-UtxwyfpCrfZ5DzsdJhM5L">
              <cell>
                1:1
              </cell>
              <cell>
                Klimatanpassning inom biståndsramen
              </cell>
              <cell>
                1 000
              </cell>
              <cell>
                1 000
              </cell>
              <cell>
                1 000
              </cell>
            </row>
            <row xml:id="i-RvcXYZK9nfqp1WM13Ke4g7">
              <cell>
                1:1
              </cell>
              <cell>
                Återföring av medel till den generella biståndsramen
              </cell>
              <cell>
                +1 000
              </cell>
              <cell>
                +1 000
              </cell>
              <cell>
                +1 000
              </cell>
            </row>
          </table>
        </div>
        <div type="motContent">
          <head xml:id="i-sfVebsZjZARLA11giSxcR" type="h1">
            Utgiftsområde 5 Internationell samverkan
          </head>
          <p xml:id="i-JMSHi2RYuUUYNhMpr6EoH7">
            Anslaget till den s.k. fredsmiljonen, som administreras av Folke
            Bernadotteakademin, har under de senaste åren minskat. Ur fonden
            kan organisationer som arbetar med fredsfrämjande, nedrustning
            etc. söka medel. Miljöpartiet menar att det sänder fel signaler
            då Sverige är en mycket stor exportör av vapen och det till och
            med finns en särskild myndighet som skapats för att exportera
            ännu mera vapen. Miljöpartiet vill därför öka medlen till fredsmiljonen.
          </p>
          <p xml:id="i-RU1zuEEc3tD5RDboSM4GGF">
            Sipri drabbades för några år sedan av en besparing på 5 miljoner
            kronor och ett uppdrag att söka externa finansiärer. Miljöpartiet
            menar att det är mycket angeläget att fredsforskningen har en
            stabil finansiering och inte hänvisas till att arbeta i projektform.
            Vi återför därför 5 miljoner kronor i årets budget.
          </p>
          <p xml:id="i-V2mZ6bnfxPS8FnwA9XbPuQ">
            Den nordiska dimensionen och Östersjösamarbetet är två fundament
            för vår säkerhet. Det ekonomiska samarbetet och varuflödet förväntas
            i närtid öka betydligt i vårt område och sjötransportsystemet
            kommer att öka i motsvarande grad. Oljetransporterna beräknas
            uppta en betydande del av transporterna. Mer än 90 procent av
            jordens handelsflöden går via sjöfart och binder samman länderna.
            Den strategiskt viktigaste faktorn när det gäller beroenden finns
            inom energiområdet. EU:s program om motorvägar till sjöss kan
            vara en del av säkerheten för det ökade sjötransportsystemet i
            Östersjön. Men vi bör ta initiativ till att det byggs upp en oljeskyddsberedskap
            i anslutning till de planerade rutterna för oljetrafiken och detta
            bör ske i samverkan med övriga strandstater. Vi vill därför anslå
            10 miljoner kronor för samverkan runt Östersjön.
          </p>
          <p xml:id="i-G1LoXB8FzdLLyBfPCWDFqh">
            Arktis och Barents hav får en allt större strategisk betydelse
            ur både säkerhetssynpunkt, handelssynpunkt och miljöskyddssynpunkt.
            I takt med att isarna smälter öppnar sig både nya möjligheter
            och hot. Det är viktigt att vi står rustade att möta dessa utmaningar
            och att vi också är beredda att prioritera samarbetet allra högst
            i norr. Miljöpartiet förstärker därför de anslag som specifikt
            går till detta område med 10 miljoner kronor.
          </p>
          <head xml:id="i-EEr8mFTkq5GsYp6qUsa9BU" type="h1">
            Utgiftsområde 7 Internationellt bistånd
          </head>
          <head xml:id="i-XSvsw66BT956CSJvg1kLn" type="h2">
            Swedfund International AB
          </head>
          <p xml:id="i-G7BGHkzZJd3ZhNpns64J3H">
            Vi säger nej till bemyndigandet om kapitaltillskott till Swedfund
            om 400 000 000 kronor, vars verksamhet fått skarp kritik av bland
            annat Riksrevisionen. Det statliga riskkapitalbolaget Swedfunds
            uppdrag är att investera svenska biståndspengar i utvecklingsländer.
            Alla insatser som finansieras av biståndsbudgeten ska gå att mäta
            mot biståndets övergripande mål om fattigdomsbekämpning.
          </p>
          <p xml:id="i-5tRPYJASB79fQBiwazZUx4">
            Det finns exempel på hur Swedfunds verksamhet har bidragit till
            kapitalflykt från utvecklingsländer och på så sätt underminerat
            biståndets mål. Swedfunds investeringar ska enligt uppdraget vara
            lönsamma men granskning visar att en del av vinsterna genereras
            genom att det statliga bolaget undviker att betala skatt i utvecklingsländer.
            Det är skatteintäkter som skulle behövas för en hållbar ekonomisk
            utveckling och effektiv fattigdomsbekämpning.
          </p>
          <p xml:id="i-Pkc76YeUFVXmyrmdjiC5ZQ">
            Efter Riksrevisionens granskning har ägardirektiven till Swedfund
            blivit tydligare och klargör att Swedfund ska redovisa utvecklingsresultaten
            systematiskt. Miljöpartiet vill se en uppföljning av de nya direktiven
            innan nya medel skjuts till.
          </p>
          <p xml:id="i-ExouCy8LoqzBQsgNzo9cW8">
            Vi vill också att Utrikesdepartementet tydliggör om förbudet
            för Swedfunds fondinvesteringar ska bli permanent eller inte.
            Regeringen motiverar det ökade fokuset på näringslivets roll inom
            biståndet bland annat med de skatteintäkter det genererar. Regeringen
            har också en ambition att öka transparensen och öppenheten inom
            biståndet. Mot den här bakgrunden ser Miljöpartiet att det är
            viktigt att styrningen av Swedfund bidrar till en ökad transparens
            och sker i enlighet med biståndets mål.
          </p>
          <head xml:id="i-MBfxTBofHMyGyWUMAL84iy" type="h2">
            Klimatsatsningar i utvecklingsländer
          </head>
          <p xml:id="i-AsBPwrXAZACJamcyPHPpT4">
            Miljöpartiet ifrågasätter att regeringen tar medel från biståndet,
            1 miljard kronor (4 miljarder under fyra år), för att betala klimatsatsningar
            i syd. Dessa medel ska enligt internationella överenskommelser
            vara additionella eftersom det är ett skadestånd och bör ses som
            avbetalning på vår klimatskuld till utvecklingsländerna. Miljöpartiet
            inrättar ett anslag för klimatsatsningar utanför biståndsramen
            under utgiftsområde 20. Anslaget ska höjas gradvis under de kommande
            åren. För de tre kommande åren anslår vi 1 400 miljoner kronor
            2012, 1 500 miljoner kronor 2013 och 1 700 miljoner kronor 2014.
          </p>
          <head xml:id="i-dAJBNeB3AkYsPhfzsPXNb" type="h2">
            Flyktingmottagande
          </head>
          <p xml:id="i-3zEB8vZB8nG9FghuMYZyk4">
            Vi ifrågasätter även att biståndet får betala en så stor andel
            av flyktingmottagandet (3,2 miljarder). Vi menar att regeringen
            gör en alltför vid tolkning av OECD/Dacs regelverk för vad som
            får räknas som bistånd vid flyktingmottagning. Vår tolkning är
            att detta endast medger finansiering av den del av flyktingmottagandet
            som berör flyktingar med flyktingstatus och att beloppet således
            bör vara väsentligt mindre. 9 procent av biståndsramen går till
            kostnader på migrationsområdet. Vi menar att OECD/Dacs regelverk
            endast medger finansiering av flyktingar med flyktingstatus varvid
            beloppet bör vara betydligt mindre. Enligt regelverket ska biståndet
            inte belastas för kostnader för asylproceduren eller integration
            i givarlandets ekonomi. OECD/Dac konstaterar i sina rapporter
            att Sverige är ett av sex OECD-länder vars kostnader för flyktingmottagande
            översteg 5 procent (snittet inom OECD är 2,4 procent) av det totala
            biståndsflödet 2009. Nu är vi på väg att närma oss det dubbla,
            vilket är oacceptabelt.
          </p>
          <p xml:id="i-4vePhttmRGS8rNXYzkz66u">
            Det har varit svårt att få fram exakta belopp, men om Sverige
            skulle ligga på genomsnittet för OECD-ländernas avräkningar skulle
            summan stanna vid ca 900 miljoner kronor. Vi vill som steg i rätt
            riktning, totalt under budgetområdet, återföra 1 600 miljoner
            kronor till biståndsramen.
          </p>
          <head xml:id="i-DYckXpCDhRHqAjoDkEQf47" type="h2">
            Skuldavskrivningar
          </head>
          <p xml:id="i-SVgeTkXh1gkwwbeF13GsGX">
            Vi säger nej till det system regeringen använder för regelmässig
            avskrivning av skulder. Vi vill ha ett system som tar hänsyn till
            skuldens legitimitet och att man vid avskrivningar utgår från
            den faktiska fordran och inte räknar upp denna till orimliga belopp,
            som sedan räknas av från biståndsbudgeten. Ett aktuellt exempel
            på denna betänkliga kreativa bokföring är regeringens uppdatering
            av en gammal EKN-fordran i DRK på 77 miljoner kronor till 1 064
            miljoner, och hur man på så vis förstärker statskassan med nästan
            1 miljard på bekostnad av jordens fattigaste invånare.
          </p>
          <head xml:id="i-JPfChiCEqTnYVZK8otqD33" type="h2">
            Bistånd finansierar ambassadverksamhet i OECD-länder
          </head>
          <p xml:id="i-Qf1TYZSnAFDBy2y3GkLnzt">
            Vi anser, vidare, att Sverige bryter mot Dacs regelverk när man
            låter biståndet delfinansiera Utrikesdepartementets förvaltningskostnader
            i somliga OECD-länder (73 miljoner kronor). Hur ambassadverksamhet
            i bl.a. Madrid och Reykjavik relaterar till bistånd framstår som
            synnerligen dunkelt. Miljöpartiet välkomnar att utrikesförvaltningen
            arbetar med utvecklingsfrågor i OECD-länder eftersom detta är
            i linje med politiken för global utveckling. Dock ska denna typ
            av kostnader och verksamhetens resultat redovisas mot biståndets
            mål, och vi förväntar oss ett transparent system och en planering
            och styrning i linje med detta innan kostnader planeras.
          </p>
          <head xml:id="i-FDoCQ3eauo5cCunkWeWeDA" type="h2">
            Informationsanslag
          </head>
          <p xml:id="i-mUeEVh2Sxv7vkHyGq38Vd">
            Av de 1,6 miljarder kronor vi återför till biståndsramen vill
            vi öronmärka 60 miljoner kronor till det tidigare halverade informationsanslaget.
            Vi menar att denna verksamhet är av avgörande betydelse för bred
            folklig mobilisering i arbetet för en rättvisare värld. Utvecklingens
            drivkrafter och hinder måste bli mer kända och kopplingen mellan
            biståndets resultat och utmaningar på andra politikområden måste
            synliggöras i enlighet med Sveriges politik för global utveckling.
            Miljöpartiet menar att riktlinjerna för informationsanslaget bör
            revideras så att anslaget kan användas för en kritisk och konstruktiv
            diskussion om Sveriges och EU:s möjligheter och hinder för fattigdomsbekämpning
            och utveckling. På så sätt vässas det svenska bidraget och Sveriges
            trovärdighet ökar.
          </p>
          <head xml:id="i-Rmn5vrjGBTvMSywscTp2Yy" type="h2">
            Utvärdering i enlighet med PGU
          </head>
          <p xml:id="i-VW4QhP3gfVVsztN8wmDaSN">
            Miljöpartiet vill att regeringen, inom Regeringskansliet, inrättar
            funktioner för styrningen av PGU. Vi vill därtill att Institutet
            för utvärdering av internationellt utvecklingssamarbete (Sadev)
            får i uppdrag att granska på vilket sätt politiken för global
            utveckling genomsyrar alla politikområden. Sverige skulle kunna
            generera mycket resurser för fattigdomsbekämpning om PGU fick
            genomsyra alla politikområden. PGU måste få en central plats i
            Regeringskansliet så att möjliga synergier och målkonflikter kan
            analyseras kontinuerligt. Oberoende granskning av Sadev skulle
            stärka Regeringskansliet och trovärdigheten för politiken för
            global utveckling.
          </p>
          <head xml:id="i-JbLvCyC5ujGMJKhBZ8TN9V" type="h2">
            Utvärdering av det multilaterala biståndet
          </head>
          <p xml:id="i-6WLHSVqKE6tiUXMCsdEXTr">
            Överlag visar regeringen en något större tilltro till de multilaterala
            organisationernas effektivitet än andra, detta utan att för den
            sakens skull lyfta fram resultat som visar på detta. Det är en
            brist i skrivelsen. Det multilaterala biståndet uppgick 2010 till
            50 procent av biståndet. De multilaterala organisationerna är
            bra på samordning, men regeringen ställer inte samma höga krav
            på att lyfta fram resultat och effekter som det ställs på det
            bilaterala biståndet och andra aktörer. Regeringen indikerar dock
            ofta att den gärna vill inlemma även de multilaterala organisationerna
            i den svenska modellen. En genomgripande analys av det multilaterala
            biståndets måluppfyllelse har bara gjorts en gång, nämligen i
            betänkandet Bistånd genom internationella organisationer (SOU
            1991:48). Betänkandets redovisar att det multilaterala biståndet
            inte är underlägset det bilaterala från effektivitetssynpunkt.
            Dock understryks att denna jämförelse gäller bilateralt bistånd
            i allmänhet och inte just det svenska biståndet. Betänkandet pekade
            på två väsentliga fördelar med det bilaterala biståndet: Vi har
            lättare att kontrollera och påverka dess effektivitet. och Det
            kan styras mer exakt mot specifika mål, eftersom vi inte behöver
            dela inflytandet över det med andra givarländer.
          </p>
          <p xml:id="i-7pPqQiRcg2FBqt6H3Xxv6R">
            Från mitten av 1990-talet har frågan om balansen mellan bilateralt
            och multilateralt bistånd och deras respektive för- och nackdelar
            inte utgjort någon prioriterad fråga i Sverige. OECD:s biståndskommitté
            Dac uppmärksammade i sin rapport om Sverige 2005 (Dac 2005) att
            Sverige saknar en övergripande strategi för det multilaterala
            stödet. 2007 antogs en strategi, och ett relativt stort antal
            organisationsbedömningar har sedan dess genomförts. Det är bra,
            men det saknas en övergripande uppföljning och analys. Miljöpartiet
            föreslår riksdagen att begära en utredning i frågan och att regeringen
            sedan innan slutet av 2012 återkommer till riksdagen för att presentera
            en övergripande analys av måluppfyllelsen i förhållande till det
            svenska biståndets mål. En sådan skulle kunna bidra till en eventuell
            revidering av den nuvarande strategin för hur det multilaterala
            stödet ska se ut.
          </p>
        </div>
        <div type="motSignatures">
          <list>
            <item xml:id="i-6jegKVcQLrgfpQf3tjyX8W" who="i-34FRvyXQKUigF3Qr9AwKJe">
              Bodil Ceballos (MP)
            </item>
            <item xml:id="i-51J9H7AousiLQYTejc9CLV" who="i-FeVXF7pVocmUfQoPXGuJKR">
              Valter Mutt (MP)
            </item>
            <item xml:id="i-SgZaRXAEKQYh4KwAaarRGm" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-FcUY92qxqB8fKFsCBWCuSR" who="i-2EZPhWWR7yHztg3zN2aNvh">
              Peter Rådberg (MP)
            </item>
          </list>
        </div>
      </div>
    </body>
  </text>
</TEI>
