<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00004">
  <teiHeader>
    <fileDesc>
      <titleStmt>
        <title>angående riksdagens arbetsformer.</title>
        <author>av herr Sjöholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående riksdagens arbetsformer.</title>
          <idno type="rdwebb">FW024</idno>
          <rs type="number">4</rs>
          <ref type="dokument_url_text">http://data.riksdagen.se/dokument/FW024/text</ref>
          <ref type="dokument_url_html">http://data.riksdagen.se/dokument/FW024</ref>
          <ref type="dokumentstatus_url_xml">http://data.riksdagen.se/dokumentstatus/FW024</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MJi2EpNpLStR2Rke7Db78j</idno>
            <name>STEN SJÖHOLM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5TS1XtURNPqG9W1hWJEfGL" type="signed"/>
        <correspContext corresp="i-5TS1XtURNPqG9W1hWJEfGL">
          <note type="signatory" corresp="i-MJi2EpNpLStR2Rke7Db78j"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__4/mot_1973__4-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1973:4 5
          </p>
          <p>
            Nr 4
          </p>
          <p>
            av herr Sjöholm angående riksdagens arbetsformer.
          </p>
          <p>
            Att riksdagens arbetsformer är i behov av en översyn och en grundlig
            revidering torde vara svårt att bestrida särskilt mot bakgrunden
            av den erfarenhet höstsessionen 1972 bidragit med. Behandlingen
            av riksdags- årets sannolikt mest omfattande och betydande lagförslag
            till ett antal av fyra koncentrerades till höstsessionens sista
            vecka. Ansvaret härför är regeringens, men oformligheter av detta
            slag borde kunna undvikas genom ett kraftfullare ingripande från
            riksdagens egen sida. Det förefaller en kritisk iakttagare något
            parodiskt när riksdagen anslår två hela dagar och en del nattimmar
            åt en debatt om vilken alla vet att den inte kommer att förändra
            något av vad vederbörande utskott kommit fram till. Inte en stavelse
            ändrades efter nära trettio timmars överläggning. Detta är en
            skendebatt, debatt för debattens egen skull, och man har anledning
            fråga sig om egenvärdet är så betydande, att det inte skulle vara
            befogat att söka vidtaga någon förändring. Det är en generell
            iakttagelse att det beslut som fattats i utskotten står sig i
            kammaren. Det är mig obekant om det finns något statistiskt material
            som styrker detta konstaterande — en sådan statistik bör skaffas
            fram. Genom den närmast sterila partibundenheten i den svenska
            riksdagen är det partirepresentanternas ställningstaganden i utskotten
            som blir helt bestämmande för beslutsfattandet i kammaren. Man
            kan verkligen allvarligt ifrågasätta rimligheten i att trehundrafemtio
            leda- möter till huvudsaklig uppgift skall ha att konfirmera vad
            femton har kommit fram till. En mycket kraftig reducering av antalet
            riksdagsleda- möter är givetvis fullt möjlig att genomföra utan
            minsta men för demokratin och arbetets behöriga fortgång — en
            sådan minskning skulle tvärtom betyda vinster och fördelar för
            båda. Resultatet skulle bli smidigare arbetsformer, mindre tidspress
            och förbättrade möjligheter för ledamöterna att upprätthålla kontakten
            med livet utanför riksdagshuset. En förutsättning för vettigare
            arbetsformer i riksdagsarbetet är en reducering av antalet ledamöter,
            förslagsvis till högst etthundrasjuttio- fem. Sedan systemet med
            suppleanter för frånvarande ledamöter införts ter sig en dylik
            minskning ytterligare befogad. Enär — såsom tidigare påpekats
            — utskottens hemställan regelmässigt blir kammarens beslut borde
            det kunna övervägas om det är nödvändigt och meningsfyllt att
            samtliga utskottsutlåtanden blir föremål för över- läggning i
            kammaren. Genom att utskottsutlåtandena är offentliga kan ur dessa
            inhämtas hur de enskilda partiernas representanter ställt sig
            i den fråga som behandlats. Skilda metoder när det gäller att
            dimma upp strömmen av utskottsutlåtanden till kammaren kan övervägas:
            ett
          </p>
          <pb facs="riksdagen-motions-pdf/data/1973/mot_1973__4/mot_1973__4-002.pdf"/>
          <p>
            Mot. 1973:4 6
          </p>
          <p>
            samstämmigt utskott kan besluta att utlåtandet inte skall gå
            vidare, enhälliga ställningstaganden i utskotten — då reservation
            sålunda inte avgivits — medför att beslutet är definitivt bindande
            för riksdagen, talmanskonferensen äger bestämma i frågan osv.
            Det bör här anmärkas att det givetvis är ett livsvillkor för ett
            på demokratins principer uppbyggt parlament att envar ledamot
            har en som sådan oinskränkt rätt att yttra sig i och om varje
            fråga som kan komma under riksdagens handläggning. Denna möjlighet
            står öppen genom instituten interpella- tion och enkel fråga.
            Kännetecknande för oformligheten i riksdagsarbetet är den ojämna
            belastningen med få och korta sammanträden under januari-mars
            och långa sessioner och kvällsplena april-maj och numera också
            november— december. Tiden januari-mars borde kunna utnyttjas bättre
            och en utjämning därigenom komma till stånd. Möjligen skulle detta
            kunna uppnås genom en allmän motionstid vid höstsessionens början
            som en motsvarighet till den givetvis alltjämt bestående allmänna
            motionstiden i januari månad. En uppdelning av motionsfloden i
            två skilda utlopp skulle kunna medföra en jämnare tillströmning
            av utskottsutlåtanden särskilt under vårsessionens hela tidrymd.
            Att det monotona innantillläsandet från manuskript är ägnat att
            både förlänga och försämra debatterna är sannolikt allmänt erkänt.
            Försök med manuskriptfria överläggningar bör göras. De tomma bänkraderna
            i kammaren under pågående överläggning är utan tvivel ett problem
            som inte kan viftas bort med hänvisning till att ledamöterna sitter
            på sina rum med örat vid radioapparaten. Detta har kommit att
            bli en fråga om riksdagens och riksdagsledamöternas anseende ute
            i landet. Det är en inte oviktig fråga i ett demokratiskt land.
            För den oinvigde måste det göra ett besynnerligt intryck att iaktta
            hurusom talare efter talare med inlevelse och ibland frenesi söker
            övertyga ett tiotal kammarledamöter med hela tyngden av sina utomor-
            dentligt tungt vägande argument varpå det hela upplöses i att,
            sedan voteringssignalen kallat till samling, det framställda yrkandet
            voteras ned av en kompakt majoritet som inte åhört argumenteringen.
            Ingen kan begära att allmänheten skall kunna finna detta vara
            en rationell och förnuftig sammanträdesordning. Det borde inte
            vara ogörligt att åstad- komma att riksdagens sammanträden bleve
            mera schemabundna och bringades till större likhet med gängse
            arbetstidsförläggning. Det skulle vara tillfredsställande om man
            kunde nå fram till ett system med regelbundna arbetstider från
            nio till tolv och från tretton till sjutton och med något som
            närmade sig närvaroplikt. Möjligen bör införas en rätt för talmannen
            att avbryta sammanträdet om inte ett visst antal ledamöter är
            närvarande i kammaren. Med åberopande av vad jag ovan anfört hemställer
            jag att riksdagen måtte besluta att frågan om riksdagens arbets-
            former göres till föremål för en allomfattande utredning genom
            en av talmanskonferensen utsedd parlamentariskt sammansatt kommitté
            med förslagsvis femton ledamöter med
          </p>
          <pb facs="riksdagen-motions-pdf/data/1973/mot_1973__4/mot_1973__4-003.pdf"/>
          <p>
            Mot. 1973:4 7
          </p>
          <p>
            uppgift att till prövning ta upp samtliga i denna motion framförda
            förslag.
          </p>
          <p>
            Stockholm den 10 januari 1973
          </p>
          <p>
            STEN SJÖHOLM (fp)
          </p>
        </div>
      </div>
    </body>
  </text>
</TEI>
