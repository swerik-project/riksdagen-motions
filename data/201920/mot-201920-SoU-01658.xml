<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-01658">
  <teiHeader>
    <fileDesc>
      <titleStmt>
        <title>Ökad upplysning om sepsis</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1658 av Marta Obminska (M)</title>
          <idno type="rdwebb">H7021658</idno>
          <rs type="number">1658</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7021658/text</ref>
          <ref type="dokument_url_html">http://data.riksdagen.se/dokument/H7021658</ref>
          <ref type="dokumentstatus_url_xml">http://data.riksdagen.se/dokumentstatus/H7021658</ref>
          <ref type="docx">http://data.riksdagen.se/fil/F3E88883-892B-428B-BBA8-1F36AE451FBD</ref>
          <ref type="pdf">http://data.riksdagen.se/fil/B9E1952A-3834-48AD-BF5F-DD54CF01219C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6RB2vmVHYSZmttTcNJovtu" type="signed"/>
        <correspContext corresp="i-6RB2vmVHYSZmttTcNJovtu">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-8qVzUE6QD3DhZU1AVtm2wW" type="submitted">
          <date when="2019-10-02"/>
          <time when="13:48:40"/>
        </correspAction>
        <correspAction xml:id="i-HyuwN3EZ3NsqDTpNvBgKb6" type="reviewed">
          <date when="2019-10-02"/>
          <time when="14:23:53"/>
        </correspAction>
        <correspAction xml:id="i-TmcCuLh37pcDAtUwUnv6kp" type="referred">
          <date when="2019-10-11"/>
        </correspAction>
        <correspAction xml:id="i-3EwnozjjAtAzXbCgBTJbGc" type="assigned">
          <date when="2020-11-17"/>
          <time when="15:59:41"/>
        </correspAction>
        <correspContext corresp="i-3EwnozjjAtAzXbCgBTJbGc">
          <ref type="assignedTo">Socialutskottet</ref>
        </correspContext>
        <correspAction xml:id="i-UhTcpYCnkE4Y35Pkoyts7u" type="behandlas_i"/>
        <correspContext corresp="i-UhTcpYCnkE4Y35Pkoyts7u">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1658 av Marta Obminska (M) Ökad
          upplysning om sepsis
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JPhSVnGQsMn7YHAPHKHbLE">
            Förslag till riksdagsbeslut
          </head>
          <list style="ol">
            <item xml:id="i-Lq9A7VFJUF1kWymeRaQ7kK">
              Riksdagen ställer sig bakom det som anförs i motionen om att
              göra en översyn av kunskapen om sepsis runt om i landet och att
              öka kunskapen om sepsis och tidiga insatser och tillkännager detta
              för regeringen.
            </item>
            <item xml:id="i-AahfzYJv8LQ5dmebo1q8ce">
              Riksdagen ställer sig bakom det som anförs i motionen om att
              göra en översyn av ärenden där personal inte upptäckt sepsis hos
              patienter som drabbats av vårdrelaterade sjukdomar, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-CNdJvtWezp4BosM83ru1B2" type="h1">
            Motivering
          </head>
          <p xml:id="i-KGFkrjjBW9CUQjyoG8PMQu">
            Sepsis (även kallat blodförgiftning) uppstår när en infektion
            påverkar hela kroppen och resulterar i att viktiga organ som hjärtat,
            lungorna, hjärnan och njurarna inte fungerar som de ska. Infektionen
            behöver dock inte ursprungligen komma från blodet utan är ofta
            en följd av till exempel influensa, halsfluss, lunginflammation
            eller urinvägs­infektion.
          </p>
          <p xml:id="i-6BuyBcDDbdhsu76Kuh5YjN">
            Vid sepsis överreagerar immunförsvaret och släpper ut en mängd
            ämnen som får blodkärlen att läcka vätska. Blodtrycket faller,
            vilket inte sällan leder till skador på exempelvis njurar, hjärta
            och lungor. I vissa fall kan amputation av kroppsdelar bli nödvändig,
            på grund av omfattande vävnadsskador, och i värsta fall dör patienten
            inom bara några timmar om inte rätt hjälp snabbt är på plats.
          </p>
          <p xml:id="i-2MZsSPy9XFcruSSCnqgXgZ">
            I och med att kroppen inte klarar av att hantera infektionen
            och sepsis uppstår är risken för sepsis större hos dem med redan
            nedsatt immunförsvar och svårt sjuka. Det gör att även patienter
            som redan har nedsatt immunförsvar till följd av vårdrelaterade
            skador ligger i riskzonen.
          </p>
          <p xml:id="i-B4q83wTHXjKYgzSJti3XAT">
            Svår sepsis är den tionde vanligaste dödsorsaken i världen. En
            patient som drabbas av sepsis löper fem gånger högre risk att
            dö än en patient med en stroke eller hjärt­infarkt. Varje år drabbas
            över 30 miljoner människor världen över.
          </p>
          <p xml:id="i-C8jQMS1h9mcUevpApxiveL">
            Den första timman då tillståndet visat sig har kallats för ”den
            gyllene timman”. Om kraftfull behandling sätts in klarar sig fyra
            av fem patienter. Chansen att överleva sjunker sedan snabbt för
            varje timme.
          </p>
          <p xml:id="i-EkB5MDgtSSKKiaEUM3JNR6">
            Sepsis kan behandlas med hjälp av antibiotika, vätska och syrgas.
            Men det kräver att vårdpersonalen ger rätt diagnos, vilket kan
            vara svårt. Sepsis har inga specifika känne­tecken, utan dess
            symptom – lågt blodtryck, feber, hög puls, kräkningar och diarré,
            värk, förvirring med mera – förekommer också vid andra, mycket
            mindre farliga till­stånd. För den som är sjuk kan det vara ännu
            svårare att veta när man ska söka vård. Vårdrelaterade skador
            efter en operation, då i kombination med så kallade sjukhusbak­terier,
            kan vara en ytterligare fara ifall kunskapen är låg.
          </p>
          <p xml:id="i-9PgGC7HKd8nLGSsim1wHC8">
            Sepsisfonden är idag en stiftelse med huvudsyftet att samla in
            och fördela pengar till olika forskningsprojekt som aktivt kan
            bidra till bättre diagnostik och behandling av sepsis. Ett annat
            syfte är att öka medvetenheten och sprida kunskap om sepsis till
            allmänhet, beslutsfattare och sjukvårdspersonal.
          </p>
          <p xml:id="i-TRH19tVcYWghaeewTmforD">
            Varje år drabbas 40–50 000 personer i Sverige av sepsis, fler
            än de som drabbas av de tre vanligaste cancerformerna, det vill
            säga prostata-, bröst- och tarmcancer, tillsammans. Antalet som
            dör av sepsisrelaterade orsaker beräknas vara runt 15–20 procent.
            Många sjukhus och akutmottagningar har en hög vaksamhet för sepsis
            och på flera håll har så kallade sepsislarm införts.
          </p>
          <p xml:id="i-VMMuPhfY8DvzRgB16gUwRD">
            Ett sepsislarm är en ny metod för att i ett tidigt stadium påbörja
            behandling. Syste­met innebär att om vårdpersonalen får in en
            patient som har en misstänkt infektion och sviktande organfunktion,
            enligt särskilda kriterier, så drar sepsislarmet igång. Larmet
            går då till både infektionsläkare, akutläkare och intensivvårdsläkare
            vilka tittar på patienten tillsammans och gör en gemensam bedömning.
            Karolinska universitets­sjukhuset har också tagit fram denna nya
            rutin, sepsislarmet, för att snabbt upptäcka tecken på sjukdomen,
            och därmed rädda fler liv. Under år 2016 har man vidare infört
            den så kallade sepsiskedjan på Skånes sjukhus och år 2017 fortsatte
            förbättringsarbetet med ekonomiskt stöd från Region Skåne. Detta
            är ett steg i rätt riktning. Samtidigt visar en studie att vården
            skiljer sig åt runt om i landet, och på sina håll saknas rutiner
            och riktlinjer. En annan studie visar även att den generella kunskapen
            om sepsis är låg bland befolkningen.
            <ref target="i-VvbGWtAXTV7kH5t53tKjBa">
              [1]
            </ref>
          </p>
          <p xml:id="i-GwNQn18a3G6LLEPnwYqCtk">
            Svenska infektionsläkares nationella vårdprogram för tidig identifiering
            och initial handläggning av svår sepsis och septisk chock har
            utarbetats av en arbetsgrupp inom Svenska Infektionsläkarföreningen
            och publicerades första gången år 2008. Det reviderades och uppdaterades
            år 2013 och år 2015. Ett regionalt vårdprogram har tagits fram
            av exempelvis Region Skåne för tidig identifiering och behandling
            vid samhälls­förvärvad svår sepsis hos vuxna.
            <ref target="i-75qc1adh2uowish3d26ZX3">
              [2]
            </ref>
          </p>
          <p xml:id="i-Jj3nApkiYLiSQAkU6v53tp">
            Regeringen bör därför göra en översyn av hur väl information
            angående sepsis och behandling är förankrad bland vårdpersonalen
            runt om i landet samt en översikt av ärenden där personal missat
            sepsis hos patienter med vårdrelaterade sjukdomar. Reger­ingen
            bör också göra en satsning på att öka kunskapen om sepsis och
            tidiga insatser. Oavsett var du bor i landet ska du inte behöva
            riskera amputation eller i värsta fall dö för att det brister
            i kunskapen om sepsis hos vårdpersonalen.
          </p>
        </div>
        <div type="motSignatures">
          <list>
            <item xml:id="i-SD6Z5ZVwmou61v54Eup4AM" who="i-9YKB8rsGppqRutMkVzzGbk">
              Marta Obminska (M)
            </item>
          </list>
        </div>
        <div type="motNotes">
          <noteGrp>
            <note xml:id="i-VvbGWtAXTV7kH5t53tKjBa">
              [1] Public Awareness of Sepsis Is Low in Sweden. Lisa Mellhammar,
              Bertil Christensson and Adam Linder (2015).
            </note>
            <note xml:id="i-75qc1adh2uowish3d26ZX3">
              [2] https://vardgivare.skane.se/siteassets/1.-vardriktlinjer/regionala-vardprogram---fillistning/sepsis---vardprogram-t-o-m-2019-12-31.pdf
            </note>
          </noteGrp>
        </div>
      </div>
    </body>
  </text>
</TEI>
