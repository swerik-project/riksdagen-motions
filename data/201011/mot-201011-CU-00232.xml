<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00232">
  <teiHeader>
    <fileDesc>
      <titleStmt>
        <title>Oadresserad direktreklam</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Oadresserad direktreklam</title>
          <idno type="rdwebb">GY02C232</idno>
          <rs type="number">C232</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C232/text</ref>
          <ref type="dokument_url_html">http://data.riksdagen.se/dokument/GY02C232</ref>
          <ref type="dokumentstatus_url_xml">http://data.riksdagen.se/dokumentstatus/GY02C232</ref>
          <ref type="doc">http://data.riksdagen.se/fil/1793577C-B1D1-48FD-B580-D4CEDC6289C2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wec6QGLZdkjpphVnK4HutS" type="signed"/>
        <correspContext corresp="i-Wec6QGLZdkjpphVnK4HutS">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-iThmkGNxBe7XUsT8b92pZ"/>
        </correspContext>
        <correspAction xml:id="i-TjaZrnbgMTQHtuxUoQMW4T" type="numbering">
          <date when="2010-10-28"/>
        </correspAction>
        <correspAction xml:id="i-LBLqV7E4J1vnzR9bJzUQXt" type="submission">
          <date when="2010-10-22"/>
        </correspAction>
        <correspAction xml:id="i-QDQ4rbdAcjXkonT9BgNMPE" type="transfer">
          <date when="2010-10-21"/>
        </correspAction>
        <correspAction xml:id="i-Dsd7BkBRa1FYqCoNa6G7AQ" type="assigned"/>
        <correspContext corresp="i-Dsd7BkBRa1FYqCoNa6G7AQ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Y4HXcPr3iyGg2HqhMM5hcc">
            Förslag till riksdagsbeslut
          </head>
          <p xml:id="i-TSUB181JeAyuKhCK9Z3tZs">
            Riksdagen tillkännager för regeringen som sin mening vad som
            anförs i motionen om att marknadsföringslagen bör ändras så att
            oadresserad direktreklam endast ska delas ut till dem som ber
            om den.
          </p>
        </div>
        <div type="motContent">
          <head xml:id="i-31VVbZFE5wkgMioP8hpUMg" type="h1">
            Motivering
          </head>
          <p xml:id="i-BbUxZEj6JxHjPpm7izT64f">
            En jämförelse från 2005 visar att det under det året satsades
            ungefär lika mycket pengar på marknadsföring som på undervisning
            i grundskola och gymnasium i Sverige. Det handlar om avsevärda
            belopp. 58 miljarder kronor kostade reklamen i Sverige 2009, enligt
            Institutet för Reklam- och Mediestatistik.
          </p>
          <p xml:id="i-3JP5TcQs75vxq2NdPstGgJ">
            Reklam är ofta en form av livsstilspropaganda, som syftar till
            att förändra vårt beteende och få oss att köpa mer. Den vill få
            oss att prioritera en rastlös jakt på nya prylar vare sig vi behöver
            dem eller ej, ett sätt att leva som vi kanske annars skulle välja
            bort till förmån för sänkt arbetstid och mer fritid och större
            utrymme för familj, vänner och kultur. Konsumtionssamhället bygger
            på normen om att ingen bör vara nöjd med sig själv eller sina
            ägodelar. En människa som är nöjd med sig själv och det hon har
            är ofta en sämre konsument. Reklamen driver på statuskonsumtion,
            som inte bara är stressande utan även miljöskadlig. Den totala
            konsumtionsnivån ligger redan på en ohållbart hög nivå i Sverige.
            Om alla konsumerade som svenskar skulle vi behöva flera jordklot.
          </p>
          <p xml:id="i-FTbKHfds1DHGfo17suFvCd">
            Det är hög tid att vi börjar utforma ett ekonomiskt system som
            arbetar för oss och jorden, istället för mot oss. Ett steg på
            vägen är att minska reklamen.
          </p>
          <p xml:id="i-PHcUuiZMTUK6ZN1uFXxNHX">
            Som så mycket annat så handlar reklam i grund och botten om makt.
            Man brukar tala om tre sorters makt: den tvingande, den belönande
            och den betingande. Den betingande formen av maktutövning innebär
            att man skapar normer. Genom reklamen stärker man normer om köpande
            och ägande som sett ur ett miljö- och klimatperspektiv ter sig
            ohyggligt destruktiva.
          </p>
          <p xml:id="i-AoVyfK53pqpvW96A6Lr7BE">
            Att begränsa reklamen handlar också om människors frihet. Köpfrid
            är ett begrepp som lanserades av Gunnar Adler Karlsson i hans
            bok Lärobok för 80-talet. Det innebär att ingen mot sin vilja
            skall utsättas för påträngande reklam. Marknadsföringslagen fredar
            oss delvis. Det finns redan regler mot att företag skickar reklam
            med e-post till någon som inte gett sitt tillstånd. Men det är
            fortfarande fritt fram att dela ut reklam i pappersform till hushållen
            om dessa inte aktivt undanber sig det.
          </p>
          <p xml:id="i-BeWEV7N2uCgWTsd8sWKNwJ">
            Reklam som upptar vår tid och våra tankar kan ses som mentala
            föroreningar, som bör begränsas. En sådan debatt har tagit fart
            internationellt. Initiativ för att minska reklamens makt tas på
            olika håll i världen. I Sao Paolo i Brasilien förbjöd borgmästaren
            utomhusreklam. Den amerikanske företagaren Peter Barnes föreslår
            i sin bok Capitalism 3.0 att reklam ska begränsas och beskattas,
            då den inkräktar på vår tid och vår uppmärksamhet. Den brittiske
            nationalekonomen Richard Layard menar att överdriven reklam skadar
            samhället genom att göra människor missnöjda, bidrar till statusjakt
            och överdrivet lönearbete samt mer materialistiska värderingar
            som tenderar att göra människor mer olyckliga.
          </p>
          <p xml:id="i-EJF4op7q8mC9CWXiThU5wS">
            Sifo gjorde i början av 1990-talet en undersökning som visade
            att 16 procent av hushållen slänger sin reklam direkt, utan att
            läsa den. Om de som slänger sin reklam istället skulle sätta upp
            en reklamavvisande skylt på brevlådan eller dörren, skulle många
            träd och mycket energi kunna sparas årligen. Om vi inför en modell
            där man måste göra ett aktivt val, skulle besparingarna troligen
            bli ännu större. Det kan göras genom att endast de hushåll som
            sätter upp en ja tack till reklam-skylt skulle få oadresserad
            reklam. Denna enkla åtgärd löser naturligtvis inte alla reklamrelaterade
            problem då direktreklamen endast är en del av den totala reklamen.
            Den är ändå viktig eftersom den kan bidra till att minska mängden
            reklam och därmed även minska reklamens negativa effekter.
          </p>
          <p xml:id="i-QM83CupuLSVx8zDRYSg72K">
            Omsorg om miljö och människor talar alltså för att marknadsföringslagen
            ändras så att oadresserad direktreklam bara delas ut till de hushåll
            som aktivt ber om det.
          </p>
        </div>
        <div type="motSignatures">
          <list>
            <item xml:id="i-FGPUxwEagBf8B4AtMC71gk" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-BNd4M7rxnczLGvfodEZwWm" who="i-SNtv8jZRB19Jr8oegj1mGK">
              Esabelle Dingizian (MP)
            </item>
            <item xml:id="i-QMeK3ks21VH3ys5wLnPBaS" who="i-iThmkGNxBe7XUsT8b92pZ">
              Jabar Amin (MP)
            </item>
          </list>
        </div>
      </div>
    </body>
  </text>
</TEI>
