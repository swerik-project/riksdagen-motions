<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00398">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 4 Rättsväsendet</title>
          <idno type="rdwebb">GX02Ju398</idno>
          <rs type="number">Ju398</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju398/text</ref>
          <ref type="dokument_url_html">http://data.riksdagen.se/dokument/GX02Ju398</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju398</ref>
          <ref type="doc">http://data.riksdagen.se/fil/8378706D-06EB-4C12-AB65-5B0744BF6012</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6xtfabuScMGhq2kgwN6Mbf" type="signed"/>
        <correspContext corresp="i-6xtfabuScMGhq2kgwN6Mbf">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-SQiY7Y7Uqn3MLLGrB6KssC" type="numbering">
          <date when="2009-10-07"/>
        </correspAction>
        <correspAction xml:id="i-eS5dp2WWnzL7MmEE1WNnk" type="submission">
          <date when="2009-10-06"/>
        </correspAction>
        <correspAction xml:id="i-RTxMn2zLh7tiumGLWNh7ss" type="transfer">
          <date when="2009-10-05"/>
        </correspAction>
        <correspAction xml:id="i-XLFYGi1VB3tPjT4ZpLsXf8" type="assigned"/>
        <correspContext corresp="i-XLFYGi1VB3tPjT4ZpLsXf8">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UyTzWUZKXYaaCrgPg7nb3H" type="motBody">
        <div xml:id="i-AZp1RXB3Dvhiw7CVx8yWPs" type="motSummary">
          <head xml:id="i-4JTAL3FGcACQEFg9mwsf2o">
            1 Sammanfattning
          </head>
          <p xml:id="i-5Nj6PrsSiimpEK9f61qtgG">
            Miljöpartiet de gröna föreslår att ramanslaget för rättsväsendet
            ökar kraftigt för att stärka det underskott och förnyelsearbete
            med kompetenshöjande åtgärder mot diskriminering som pågår. För
            Miljöpartiet är det viktigt att arbeta för att förtroendet för
            rättsväsendet är högt. I detta arbete utgör insatser mot diskriminering
            på grund av kön, etnicitet, religion, ålder, funktionsnedsättning
            med mera en grundstomme.
          </p>
          <p xml:id="i-VC32HmimZNA8nq6wwWZ3Ma">
            Säkerhetspolisen får minskade anslag för att istället låta den
            öppna polisen sköta personskyddet då säkerhetspolisens arbete
            bör renodlas. Genomgående i rättsväsendet föreslår Miljöpartiet
            kompetenshöjande åtgärder för polisen, åklagarna, domare och nämndemän
            i frågor om diskriminering. Särskilda medel anslås för att stärka
            arbetet mot miljöbrott hos Åklagarmyndigheten. Kriminalvården
            föreslås genomföra ett samarbetsprojekt mellan kvinnojourer och
            anstalter för kvinnor. Miljöpartiet föreslår också att en fångombudsman
            inrättas.
          </p>
          <p xml:id="i-HKjzvLTa7dTWM5pb2ncBtW">
            Ekobrottsmyndigheten får ökade resurser för arbetet mot finansmarknadsbrott.
            En särskild myndighet inrättas för att hantera anmälningar och
            brott av polis och åklagare som ett ytterligare steg för att öka
            allmänhetens förtroende för rättsväsendet.
          </p>
        </div>
        <div xml:id="i-SMqZkETxZeFn34nSsZHokZ" type="motProposal" subtype="förslag">
          <head xml:id="i-T2jEQnPgKoUY2JGuwkVboK">
            2 Förslag till riksdagsbeslut
          </head>
          <p xml:id="i-SDXqJhqThvmqnfPfJjz1JU">
            Riksdagen anvisar med följande förändringar i förhållande till
            regeringens förslag anslagen under utgiftsområde 4 Rättsväsendet:
          </p>
          <table xml:id="i-Wyy7V9gbBRzTQ3FAhi3Ndi">
            <row xml:id="i-XrKgQGbpxKBnpVspNJ38hB">
              <cell>
                Anslag
              </cell>
              <cell>
                Anslagsförändring (miljoner kronor)
              </cell>
            </row>
            <row xml:id="i-kYwaMZMEjGj936EpRundq">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-7zqeQm1FWCmWGJDknTYqD7">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-CGUYkRWsa28x2XRAREZsUo">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-DBG8JJd7XLxTkCEffxeqKm">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-9j5kGz6Qg6Za8ktXMsPyhq">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-3rW2gmAt3Qhv7aoNfjFgvt">
              <cell>
                1:6
              </cell>
              <cell>
                Kriminalvården
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-Motuc56D7kLQfWfCj8qEnV">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-V1CtmE4AEYcCZ6VbZU4hih">
              <cell>
                1:17
              </cell>
              <cell>
                Utredningsmyndighet
              </cell>
              <cell>
                60
              </cell>
              <cell>
                60
              </cell>
            </row>
            <row xml:id="i-N1pe8Fqor3QSxzAWxUQepR">
              <cell>
                Summa för utgiftsområdet
              </cell>
              <cell>
                60
              </cell>
              <cell>
                0
              </cell>
              <cell>
                0
              </cell>
            </row>
          </table>
        </div>
        <div xml:id="i-9Gugr8r8MFspJ4GMRn8Rsn" type="motContent">
          <head xml:id="i-KDuPfGvQtB38LP13VXdKuZ" type="h2">
            2.1 Ett rättsväsende fritt från diskriminering
          </head>
          <p xml:id="i-PKVcfXRFdqkEKkwmu7ztk5">
            Värderingar och beteende som diskriminerar och kränker går bjärt
            emot rättsväsendets grundvalar som vilar på alla människors lika
            värde. Det är särskilt viktigt när allmänheten möter rättsväsendets
            representanter att det sker med respekt och utifrån denna människosyn,
            annars rasar rättsväsendets viktigaste grundval allmänhetens förtroende.
          </p>
          <head xml:id="i-TSvGstPf4zU6hjJQmT4o8R" type="h3">
            2.1.1 Polisen
          </head>
          <p xml:id="i-14tTko5FtkBGKCgL7UQtp1">
            Polisens bemötande är en viktig del av rättsväsendets utövande
            och allmänt sett sker detta också respektfullt och utifrån alla
            människors lika värde. Tyvärr finns det dock undantag, vilket
            av naturliga skäl får stor uppmärksamhet, och som kan, om de inte
            åtgärdas, leda till ett minskat förtroende för polisens viktiga
            arbete. Under det senaste året har det dock rapporterats om poliser
            som kallat ungdomar i Rosengård för bland annat blattejävlar.
            Vid en intern utbildning på länskriminalen i Malmö användes namnexemplen
            som bland annat Oskar Neger. Ett polisbefäl i Malmö har skämtat
            om en transsexuell kvinnas självmord. Dessutom avslöjades nyligen
            att ett manligt polisbefäl i Kalmar län kallat en underordnad
            polis för stationshora. Detta är några exempel på en kultur inom
            polisen som kränker och diskriminerar och ett polisarbete som
            inte har utgångspunkten i alla människors lika värde.
          </p>
          <p xml:id="i-KDA3Us5QaN9qaXbbYVZzbb">
            Uttrycken har fått många människor att reagera och ifrågasätta
            om en viss kultur inom poliskåren tillåter diskriminerande och
            förtryckande ordbruk och behandling. Brottsförebyggande rådet
            konstaterar i sin rapport Diskriminering inom rättsprocessen (2008:4),
            att personer med utländsk bakgrund tenderar att bli bemötta på
            ett nedvärderande, bryskt, respektlöst, arrogant eller föraktfullt
            sätt av poliser, åklagare, försvarsadvokater eller domare. Enligt
            Brå upplevs attityden från rättsväsendet inte bara som kränkande,
            det påverkar även möjligheten att bli hörd, trodd och att få sin
            sak prövad av rättsväsendet på likvärdiga villkor.
          </p>
          <p xml:id="i-E63kzS7zF9LG9Gd7b7yV6G">
            Professorn i processrätt Christian Diesen presenterade år 2006
            sitt forskningsresultat 1 som visar att invandrare är överrepresenterade
            i förhållande till sin befolkningsandel när det gäller brottsanmälningar
            och att invandrare riskerar fängelsestraff i högre grad än svenskar
            när det står och väger mellan en frihetsberövande påföljd och
            alternativ till villkorlig dom, skyddstillsyn eller samhällstjänst.
          </p>
          <p xml:id="i-NyDRTED9pW5t6kdV9aVqdk">
            Vi kan alltså konstatera att rättsväsendet sedan länge lidit
            av en strukturell diskriminering av personer med utländsk bakgrund
            och av ointresse inför kvinnofridsuppdragen. Miljöpartiet vill
            att polisen tar det rättsliga ansvaret för de brott de begår i
            tjänsten, eller för den delen utanför tjänsten. Med anledning
            av det anförda föreslår Miljöpartiet att en särskild utredningsmyndighet
            införs för att utreda brott som poliser begår, mer om detta nedan.
          </p>
          <head xml:id="i-9NakAxmtPiCsJekRkthvqR" type="h3">
            2.1.2 Åklagarna
          </head>
          <p xml:id="i-CBXxjRs4yQPj1G4H6StpoF">
            Åklagarnas arbete mot så kallade hatbrott måste utvecklas och
            stärkas. I rapporten En studie av homofoba hatbrott i Sverige
            (2006), visar Eva Tiby bland annat att Åklagarmyndighetens och
            domstolarnas tolkning av vad som konstituerar homofobiska hatbrott
            avviker från den definition säkerhetspolisen haft. Tillämpningen
            av straffskärpningsregeln i 29 kap. 2 § 7 BrB haltar också hos
            åklagare och domare. Mot bland annat denna bakgrund är det Miljöpartiets
            bedömning att Åklagarmyndigheten måste tillföras ytterligare resurser
            för att förbättra sitt arbete med att bekämpa så kallade hatbrott.
            Dessa brott måste av åklagaren benämnas för vad de är och den
            som begår dem måste få den straffskärpning lagstiftaren angett.
          </p>
          <head xml:id="i-wCffyuKyh2g9XApdrQ2hv" type="h3">
            2.1.3 Domstolarna
          </head>
          <p xml:id="i-R4vnj1ZVHY26E5yP6YHnjE">
            Sveriges Domstolar är och ska vara den sista instansen för att
            få en rättvis och kompetent bedömning av en tvist eller huruvida
            ett brott begåtts. Domstolarna ska döma fall lika och behandla
            alla människor sakligt lika. Ändå finns det erfarenheter som visar
            att så inte är fallet, utan att domare diskriminerar baserat på
            såväl etnicitet, religion, som kön, sexualitet och funktionshinder
            2 . Detta vill Miljöpartiet åtgärda genom särskilda satsningar
            på återkommande obligatoriska utbildningar för domare och nämndemän
            i diskrimineringsfrågor. Till detta anslår vi 5 miljoner kronor
            årligen.
          </p>
          <head xml:id="i-5TehopF8zz1YuLdyyWFbuG" type="h2">
            2.2 Stärkt rättsväsende för kvinnofrid
          </head>
          <p xml:id="i-EKGaByP48qDWAaZuHjqTbo">
            Antal ärenden som rör våld mot kvinnor har ökat under de senaste
            åren. Förra året anmäldes 28 315 fall av våld mot kvinnor, vilket
            är en ökning med cirka 1 400 fall från år 2007. Under en tioårsperiod
            har vi sett en ökning på 34 procent.
          </p>
          <head xml:id="i-9sYdk3aWnS3gcs8CvR2ZiS" type="h3">
            2.2.1 Polisen
          </head>
          <p xml:id="i-FaW3UR8vUkQ4h3wFN65Zgd">
            Författaren och journalisten Katarina Wennstam avslöjade i flera
            reportage i SVT under 2005 att det vanligaste brottet poliser
            begår utanför tjänsten är kvinnofridsbrott. Dessutom visade det
            sig att poliser som slagit eller trakasserat närstående kvinnor
            ofta får behålla jobbet. Det finns även vittnesmål om manliga
            poliser som lämnar pornografiska bilder i kvinnliga kollegors
            fack på jobbet samt sexuellt trakasserar på arbetsplatsfester.
          </p>
          <p xml:id="i-A7NfpoDQQbNSga25QVNMn5">
            Polisens arbete för att förebygga och motverka våld mot kvinnor
            och sexualbrott mot kvinnor kan förbättras på många områden. I
            Stockholm hördes inte 36 procent av de misstänkta i fall av misshandel
            mot kvinnor. I landet var det totalt 30 procent av de identifierade
            misstänkta för våldtäkt mot kvinnor som inte hördes av polis.
            Detta är mycket anmärkningsvärt. Detta är ett tydligt område där
            polisens arbete måste förbättras. 3 Miljöpartiet föreslår därför
            inom ramen för polisens budget att ökade resurser läggs på kompetenshöjande
            åtgärder i kvinnofridsfrågor.
          </p>
          <head xml:id="i-5CKmLWNWp1nVzbAp2ELetd" type="h3">
            2.2.2 Åklagarna
          </head>
          <p xml:id="i-U2ThkWeL74YCyWLDBAAp7y">
            Enligt åklagarväsendets statistik ökade lagföringen av mäns våld
            mot kvinnor under år 2008, då 570 fler brottsmisstankar lagfördes
            och uppgick till 30 procent. Men enligt forskning från Christian
            Diesen och Eva F. Diesen 4 har åtalsfrekvensen minskat bland åklagarkammare
            i Stockholm allt eftersom ärendeantalet ökat med 24,3 procent
            2004 och 21,4 procent 2006. Åklagarväsendets årsredovisning för
            2008 visar ingen specifik statistik för hur lagföringsstatistiken
            ändrats för åklagarkammarna i Stockholm, såsom myndigheten har
            visat i tidigare årsredovisningar.
          </p>
          <p xml:id="i-VaVaktdKEPU1jTTkrfBXFK">
            Alltsedan kvinnofridsuppdragen har det varit Åklagarmyndighetens
            ansvar att ta fram åtgärdsprogram och policydokument för åklagarnas
            insatser för bekämpning av mäns våld mot kvinnor. Det är uppenbart
            att det krävs ytterligare medel och satsningar hos Åklagarmyndigheten
            för att klara av det ökade ärendeflödet och att öka intresset
            och kompetensen för kvinnofridsbrott bland åklagarna.
          </p>
          <p xml:id="i-RdqnkthGSLpBLZR3xoo2cT">
            Satsningar på utbildningar för åklagare om mäns våld mot kvinnor
            behöver ökas och genomföras med kontinuitet. Frågan om mäns våld
            mot kvinnor och barn är ett samhällsproblem som våra åklagare
            kontinuerligt behöver uppdateras inom.
          </p>
          <p xml:id="i-GitibbpTH8EamSX6FjpWqA">
            Med anledning av det anförda vill Miljöpartiet ytterligare göra
            satsningar på fortbildning av personal inom åklagarmyndigheten
            i frågor om mäns våld mot kvinnor med en könsmaktsförståelse.
          </p>
          <p xml:id="i-YFGc2e9zrupczpDpKkPDYT">
            Den förbättrade sexualbrottslagstiftning som Miljöpartiet varit
            med om att genomföra, måste få genomslag inom rättstillämpningen
            och få avsedd effekt. Till detta kommer att ett ökat fokus på
            brottet sexköp samt på ett bekämpande av internationell gränsöverskridande
            prostitution (så kallad trafficking) och sexhandel via Internet.
            Vi vill tillföra ytterligare resurser för att Åklagarmyndigheten
            ska kunna stärka sitt arbete mot sexköp och mot trafficking.
          </p>
          <p xml:id="i-TazKsznmNtbqTXtpNBw1N4">
            Miljöpartiet föreslår att 5 miljoner kronor årligen anslås till
            Åklagarmyndigheten för detta arbete.
          </p>
          <head xml:id="i-99QfzztpRxApPQkXQXKYeH" type="h3">
            2.2.3 Domstolar
          </head>
          <p xml:id="i-4uBy9Mo19o46GgtgeDZTAm">
            Domskäl som resonerar om kvinnans promiskuösa leverne, klädstil,
            alkoholvanor och så vidare, påtalar den fortgående trenden där
            domstolsväsendet inte tillämpar sexualbrottslagstiftning och kvinnofridsparagrafen
            utifrån lagstiftarens avsikt.
          </p>
          <p xml:id="i-DaiFs2DJibiEujMPz1YSHX">
            Domstolsverket har organiserat utbildningar om mäns våld mot
            kvinnor för domare och nämndemän separat, med hänvisning till
            kravet på opartiskhet som ställs på domare. På de av Domstolsverket
            anordnade fortbildningsdagarna deltog 120 av 695 av ordinarie
            domare i landet. I den återkommande obligatoriska utbildningen
            för samtliga ordinarie domare behandlas våld mot kvinnor under
            en föreläsning.
          </p>
          <p xml:id="i-27xfe5mc2Sm4XwUf2J3tqC">
            Det är oroväckande att så få domare deltagit i de arrangerade
            utbildningsdagarna. Kunskapen om situationen i samhället vad gäller
            frågor om mäns våld mot kvinnor och barn, våld i samkönade relationer
            och hedersrelaterat våld behöver spridas i hela rättsväsendet,
            särskilt för domare och nämndemän. Fortbildningssatsningarna för
            domare och nämndemän bör bli obligatoriska för att nå samtliga
            verksamma inom domstolsväsendet. Miljöpartiet avsätter 5 miljoner
            kronor årligen i sin budget för att prioritera arbetet för ett
            domstolsväsende som dömer alla likvärdigt oavsett bakgrund.
          </p>
          <head xml:id="i-Vv7zofF99Vk9uhWNFW7vay" type="h3">
            2.2.4 Behandlingsprogram för män som begått vålds- och sexualbrott
            mot kvinnor
          </head>
          <p xml:id="i-5UFbjXZwt4ZsknRBAmA2Rf">
            Inom kriminalvården bedrivs idag två behandlingsprogram för män
            som har begått vålds- och sexualbrott mot kvinnor. IDAP (Intergrated
            Domestic Abuse Programme) är ett behandlingsprogram för män som
            misshandlar den kvinna de lever eller har levt i en nära relation
            med, sexualbrottsprogrammet heter Relation och Samlevnad (ROS).
          </p>
          <p xml:id="i-YAWrGJeYKqYD2vxtoU3Jr9">
            Miljöpartiet ser mycket positivt på att kriminalvården i sin
            verksamhet bedömer frågan om mäns vålds- och sexualbrott mot kvinnor
            som ett prioriterat område. Resultaten som har uppvisats visar
            nu att kriminalvården satsar ytterligare på denna typ av behandling
            för män som dömts för vålds- eller sexualbrott mot kvinnor och
            barn.
          </p>
          <p xml:id="i-85VDHRqA7JdAAqFqb5zPgg">
            Miljöpartiet vill stödja denna verksamhet och tillföra ytterligare
            medel för att alla män ska kunna nås av dessa behandlingar. Vi
            vill även att programmen blir obligatoriska för alla män som dömts
            för vålds- eller sexualbrott. För detta ändamål avsätter Miljöpartiet
            5 miljoner kronor årligen.
          </p>
          <head xml:id="i-WifTCxHfz2JCYf7J57A2ha" type="h3">
            2.2.5 Insatser för kvinnor inom kriminalvården
          </head>
          <p xml:id="i-GEq17C9gbcSdGvdWXLtLA8">
            Kriminalvården har sex specifika fängelser för kvinnor. Cirka
            280 kvinnor är intagna, vilket är 56 procent av det totala antalet
            fängelsedömda personer. De vanligaste brotten kvinnor begår är
            stöld och narkotikabrott. Enligt kriminalvårdens statistik har
            cirka 70 procent av dessa kvinnor problem med narkotikamissbruk.
            Jämfört med män har kvinnor i högre grad allvarligare psykiatrisk
            problematik kopplad till sitt missbruk. Idag vet vi inte hur stor
            andel av de kvinnor som befinner sig i kriminalvårdens regi som
            har blivit utsatta för sexuella övergrepp och mäns våld.
          </p>
          <p xml:id="i-LAQt7VxjTJFC9KGJr7W6vW">
            Norges motsvarighet, Kriminalomsorgen, har gjort en undersökning
            om hur många kvinnor som utsatts för denna typ av övergrepp och
            våld tidigare i livet och funnit att detta gäller minst 65 procent
            av kvinnorna. Norge har därför påbörjat ett försöksprojekt med
            att låta kvinnojourer hålla stödsamtal med kvinnor på anstalter.
            De ger även intagna kvinnor alternativet att få stödsamtalen i
            kvinnojourens lokaler. Norges Krisesentersekretariat 5 har uppgett
            att försöket är mycket lyckat eftersom det når fram till kvinnor
            som upplever sig bortglömda av samhället och att framstegen i
            samtalet har gett dem ett hopp inför ett framtid fri från kriminalitet.
          </p>
          <p xml:id="i-nMoFUAS5pmeioWoPx2Xd4">
            Miljöpartiet menar att regeringen omedelbart bör tillsätta en
            utredning om kvinnor i kriminalvården för att utröna hur många
            kvinnor som kan ha utsatts för sexuella övergrepp och mäns våld.
            Med denna kunskap kan vi överblicka behovet av liknande insatser,
            som Norge genomför, på svenska anstalter. Miljöpartiet vill därefter
            att initiativ tas för att starta en försöksverksamhet i liknande
            form. Kriminalvården ska av regeringen ges i uppdrag att samarbeta
            med kvinnojourer, som anmäler sitt intresse, för att dessa ska
            kunna hålla stödsamtal med kvinnor på anstalter alternativt i
            kvinnojourens lokaler. Detta försök bör utvärderas och därefter
            implementeras i kriminalvårdens verksamhet vid lyckat resultat.
            6 Miljöpartiet avsätter 2,5 miljoner kronor årligen under tre
            år för att ombesörja omkostnader för kvinnojourerna och kriminalvården.
          </p>
          <head xml:id="i-SDyC1eLTisyoUqjPexUHwY" type="h2">
            2.3 Effektivisera polisens arbete
          </head>
          <p xml:id="i-J2WcU2EtTz2qGzsPoJKWY7">
            Miljöpartiet ställer sig bakom förslagen för effektivisering
            av polisorganisationen som föreslås i betänkandet Polisverksamhet
            i förändring (SOU 2002:70), och menar att dessa skyndsamt måste
            påbörjas. Detta skulle medföra att upp till 500 årsarbetsresurser
            frigörs för polisiärt arbete inom polisväsendet. Stora resurser
            kan frigöras genom en renodling av polisverksamheten. Dessa medel
            vill vi frigöra för att använda för exempelvis kompetenshöjande
            åtgärder mot diskriminering.
          </p>
          <p xml:id="i-RsX4g4zyGYFQJYPTJk91NP">
            Säkerhetspolisens strategiska arbete för rikets säkerhet måste
            utvecklas. Detta gäller särskilt miljöbrotten, den internationella
            ekonomiska brottsligheten, sexhandeln med kvinnor och barn över
            landsgränserna och narkotikahandeln tillsammans med den illegala
            vapenhandeln. Denna typ av brottslighet hotar Sveriges demokratiska
            grundvalar och måste ha hög prioritet. Regeringen tillförde förra
            höstbudgeten 100 miljoner kronor till säkerhetspolisen för att
            förebygga terrorism som riktas mot Sverige. Miljöpartiet ifrågasätter
            varför denna summa tilldelas säkerhetspolisen. Sveriges riksdag
            och folkvalda har idag bristande insyn i säkerhetspolisens arbete.
            Vi vill se mer detaljerade specifikationer av denna nu närmare
            miljardstora budget.
          </p>
          <p xml:id="i-RsFEpYe2fouv9phMhuzBjS">
            Utöver detta behöver en översyn genomföras av säkerhetspolisens
            personskydd. Frågan är nämligen om det krävs säkerhetspoliser
            för att genomföra det fysiska personskyddet. En väl fungerande
            underrättelseverksamhet är en förutsättning för att kunna bedriva
            brottsförebyggande arbete samt för att kunna utreda begångna brott.
            Miljöpartiet anser att personskyddet skulle kunna genomföras av
            den öppna polisen. Poliser som arbetar med personskyddet genomför
            en viktig samhällsfunktion och ska vara kompetenta i sin yrkesroll,
            besitta hög integritet och i övrigt kunnigt sköta sitt yrke, men
            behöver inte vara säkerhetspoliser för detta syfte. Miljöpartiet
            minskar därför säkerhetspolisens anslag med 100 miljoner kronor
            jämfört med vad regeringen föreslår.
          </p>
          <head xml:id="i-Cs9UTbBhDo6PJyg6HGw7Gi" type="h2">
            2.4 Ökad rättssäkerhet och förtroendet för rättvässendet
          </head>
          <head xml:id="i-HSyKbuwp4GAHmWw17rXBQ6" type="h3">
            2.4.1 Inför en fångombudsman
          </head>
          <p xml:id="i-V3Q9q4K9s44bXG6ndqMjTt">
            En rad internationella konventioner reglerar förhållandena på
            fängelser och häkten samt skyddet för mänskliga rättigheter för
            interner. Vår grundlag reglerar även flera andra rättigheter för
            interner.
          </p>
          <p xml:id="i-H1VTf9x1qeisiAWqpS3ZzP">
            Under året har flera anstalter anmälts till Justitieombudsmannen,
            som är den instans som idag behandlar anmälningar mot kriminalvården.
            Under år 2008 har Justitieombudsmannen bedömt 10 anmälningar mot
            anstalten Salberga från interner som berör brister i bland annat
            brevhantering, brott mot tystnadsplikten och rätten till besökare.
          </p>
          <p xml:id="i-MThDfhDMGKJqjdmzjCaV5j">
            Miljöpartiet anser att även för den som är dömd för ett brott
            och avtjänar ett straff på anstalt ska de mest grundläggande mänskliga
            rättigheterna upprätthållas. Exemplet från anstalten i Salberga
            visar att det krävs en offentlig diskussion och medföljande åtgärder
            för att komma till rätta med situationen för mänskliga rättigheter
            på vissa anstalter. Under de senaste två åren har även självmord
            på häkten ökat väsentligt, något som också pekar mot att det är
            hög tid att åtgärda situationen för intagna på häkten och anstalter.
          </p>
          <p xml:id="i-LHxQjMdCwVMKq68bXZoKo9">
            Den grundlagsfästa föreningsfriheten är ett annat exempel på
            att det är tveksamt om internernas grundläggande rättigheter respekteras.
            Idag begränsas möjligheten att bilda förtroenderåd till enskilda
            avdelningar istället för hela anstalten, trots att det senare
            är en förutsättning för att man ska kunna driva sina krav med
            någon som helst kraft. Detta innebär att interner ofta får söka
            sig till avdelningschefer på anstalten istället för anstaltsledningen
            när de har synpunkter. Miljöpartiet anser att man på detta sätt
            inte upprätthåller grundlagens mening när interner de facto inte
            har möjlighet att påverka sin miljö och vardag på anstalter.
          </p>
          <p xml:id="i-K7eFK3Xvgb3CofuXUk1j22">
            En fångombudsman kan fylla det behovet som finns idag för att
            stärka dialogen mellan interner och kriminalvården. Det räcker
            alltså inte med att Justitieombudsmannen kan utöva tillsyn inom
            kriminalvården, det behövs en instans som företräder fångars mänskliga
            rättigheter. I Storbritannien har det redan införts en fångombudsman
            med lyckat resultat. Det krävs i större grad en dialog mellan
            internerna och anstaltsledningarna för att öka rättstryggheten
            för båda parterna, och där har fångombudsmannen visat sig kunna
            ge ett sådant stöd. Det behövs någon som aktivt kan arbeta för
            både interner, anstaltsledningar och kriminalvården. Ytterst skulle
            fångombudsmannen kunna bidra till minskad återfallsfrekvens bland
            brottslingar. En fångombudsman bör således även införas i Sverige.
            Miljöpartiet avsätter 2,5 miljoner kronor årligen för att inrätta
            en fångombudsman.
          </p>
          <head xml:id="i-UegpJKfXYeyvRXrwRs7P1" type="h3">
            2.4.2 Särskild utredningsmyndighet
          </head>
          <p xml:id="i-HjMLm6Nd65j1NA6naYKEfc">
            Polisen är den av staten utsedda ordningsmakten med tillhörande
            våldsmonopol. Det innebär att polisen har ansvaret att använda
            sin ingripandemakt med lagboken som kompass. Rättsväsendet ska
            försäkra oss alla att rättvisa skipas. Utan allmänhetens förtroende
            kan inte rättsväsendets aktörer arbeta.
          </p>
          <p xml:id="i-4XJrsdv4tRRv9ZGv7xasqr">
            Miljöpartiet vill därför att när polis eller åklagare misstänks
            för brott så ska en fristående myndighet inrättas för att utreda
            brottet. Den internutredningsverksamhet som i dag finns hos polis-
            och åklagarväsendet bör brytas ut till en självständig utredningsmyndighet.
          </p>
          <p xml:id="i-JiF5HRZAX4E2niQwni9Sy2">
            Poliser, åklagare och domare som får behålla sitt arbete efter
            att ha begått brott är inte ovanligt och skadar förtroendet för
            rättsväsendet. År 2007 avförde den statliga utredningen Summa
            summarum (SOU 2007:5) frågan om en fristående myndighet som utreder
            polisen och åklagare vid brottsmisstanke, bland annat eftersom
            den ansåg att nackdelarna inte övervägde vinsten med den förtroendevinst
            som rättsväsendet beräknas göra gentemot medborgarna. Argumenten
            som användes var bland annat att viss del av personalen måste
            komma från polisen eller Åklagarmyndigheten samt att det helt
            enkelt är för kostsamt med en ny myndighet på området.
          </p>
          <p xml:id="i-9wysA4wkjkEWWpVj1oEKfL">
            Miljöpartiet anser, liksom Sveriges advokatsamfund och Justitiekanslern
            med flera, att allmänhetens förtroende för rättsväsendet; väger
            tyngre än de nackdelar som kan tänkas uppstå. Medborgarnas förtroende
            för rättsväsendet är stommen för rättsstaten; således bör Sverige
            införa en fristående myndighet som utreder polis och åklagare
            vid brottsmisstanke. Miljöpartiet tillför därför 60 miljoner kronor
            från och med år 2011 för att inrätta en ny självständig utredningsmyndighet.
          </p>
          <head xml:id="i-XB8PwByiXcGB5xdZfd6zEi" type="h2">
            2.5 Stärkt arbete mot miljöbrott
          </head>
          <p xml:id="i-GY1xHtK2WTuErhyQrsnsQ7">
            Arbetet för att utreda miljöbrott måste förbättras. Genom Åklagarmyndighetens
            regleringsbrev för år 2006 specialdestinerades 5 miljoner kronor
            för att öka kompetensen att utreda miljöbrott. Detta viktiga arbete
            är dock fortfarande i sin linda och behöver ytterligare medel
            för att påskynda utvecklingsarbetet vad gäller miljöbrott. Det
            finns uppgifter om att miljöåklagarnas arbetssituation försvårats
            och att andelen icke avklarade miljöbrott hos myndigheten, samt
            andelen preskriberade brott, är fortsatt hög. Ett stort antal
            anmälda misstänkta brott skrivs dessutom av redan hos polisen
            7 . Ett fortsatt arbete krävs därför för att utveckla Åklagarmyndighetens
            arbete med att utreda miljöbrott och för att få miljöbrottslingarna
            dömda. Vi tillskjuter 5 miljoner kronor årligen för detta ändamål.
          </p>
          <head xml:id="i-D4zkGyz1xK4YW7H6Dg11v4" type="h2">
            2.6 Stärkt arbete mot finansmarknadsbrotten
          </head>
          <p xml:id="i-GQa2ezLcndmMWGVTqChzQd">
            Den ekonomiska brottsligheten kostar samhället enorma summor.
            Enligt Statistiska centralbyrån uppgår de svarta inkomsterna till
            130 miljarder kronor per år där den största delen (57 procent)
            beror på skattebrottslighet. Dessa kostnader är omfattande för
            samhället och inte bara undandrar välfärdssamhället stora inkomster
            utan också hotar vår demokratis grundvalar. Regeringen ökar ramanslaget
            till Ekobrottsmyndigheten med 10 miljoner kronor. Miljöpartiet
            bedömer att ytterligare insatser krävs för att skärpa arbetet
            mot ekobrotten och tillför därför ytterligare 5 miljoner kronor
            årligen.
          </p>
          <head xml:id="i-C4St7LtsWjqRrP3sw8ixHb" type="h3">
            2.6.1 Förbättrad kriminalstatistik
          </head>
          <p xml:id="i-NnmLA6q5zCpBW7FmncGrot">
            Brottsförebyggande rådet (Brå) genomför på ett förtjänstfullt
            sätt arbetet med kriminalstatistiken och genomför även andra uppgifter,
            såsom att utreda brottslighetens struktur, omfattning och orsaker.
          </p>
          <p xml:id="i-JethGvmxB68NMwuFPJaE5H">
            Brå har därför tidigare getts i uppdrag att hantera den samlade
            statistiken för hatbrotten i Sverige. Ansvaret har överförts från
            säkerhetspolisen. För att kunna anpassa och utveckla sitt statistiksystem
            i takt med övriga myndigheter inom rättsväsendet, tillfördes Brå
            tidigare ökade medel. Brister har däremot påvisats av forskare
            på Stockholms universitet som visar att Brås kriminalstatistik
            inte är pålitlig. Enligt Christian Diesen och Eva F. Diesen fungerar
            inte kodningen och rapporteringen av brott från polis och åklagare
            på ett tillfredsställande sätt. De påpekar även att många brott
            är felkodade på grund av felaktiga instruktioner och bristfällig
            kunskap om systemet. Bland annan kritik framgår att det inte i
            den officiella statistiken går att följa ett fall från anmälan
            till dom. 8 Miljöpartiet anser att ytterligare medel bör tillskjutas
            för att Brå ska kunna vidareutveckla statistiksystemen särskilt
            avseende hatbrott och vålds- och sexualbrott mot kvinnor. Miljöpartiet
            föreslår därför att 5 miljoner kronor tillförs Brå.
          </p>
          <head xml:id="i-KJo3kCw9mdtwUZnm5BK9Ls" type="h2">
            2.7 Sammanfattning av anslagsförändringar
          </head>
          <table xml:id="i-BRX68P7TLkGncnjR3wdULG">
            <row xml:id="i-Uea4yMp5jg4f7Hiys8i3Hb">
              <cell>
                Anslag
              </cell>
              <cell>
                Anslagsförändringar (miljoner kronor)
              </cell>
            </row>
            <row xml:id="i-DVazqfpRDzCVBcfDbPEAWL">
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-Nt2jbBNoon2DJR33MgofMh">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                100
              </cell>
              <cell>
                100
              </cell>
              <cell>
                100
              </cell>
            </row>
            <row xml:id="i-FZABbVifqiL22hMsGharMA">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-4i2HF8vaHxRpWgut8R95ve">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-LMaVuci6A7rP2dA29qjBXj">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-LkVc7DUmsfby5vKbq6ZffX">
              <cell>
                1:6
              </cell>
              <cell>
                Kriminalvården
              </cell>
              <cell>
                10
              </cell>
              <cell>
                10
              </cell>
              <cell>
                10
              </cell>
            </row>
            <row xml:id="i-LGkL1ntfMwnCDWEia2qMPL">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-WX3hzPaER2xmMsWkRBtJNk">
              <cell>
                1:17
              </cell>
              <cell>
                Utredningsmyndighet
              </cell>
              <cell>
                60
              </cell>
              <cell>
                60
              </cell>
            </row>
            <row xml:id="i-QT4tHmBdFmk6d5Y5SP4uhu">
              <cell>
                Summa för utgiftsområdet
              </cell>
              <cell>
                60
              </cell>
              <cell>
                0
              </cell>
              <cell>
                0
              </cell>
            </row>
          </table>
          <p xml:id="i-M4VhBf8FNYofARddHAJ8s9">
            Miljöpartiet föreslår särskilda satsningar på ett stärkt rättsväsende
            som arbetar mot diskriminering och för kvinnofrid. Genom kompetenshöjande
            åtgärder för polis, åklagare och domare ökas förståelsen och kunskapen
            om dessa frågor. Miljöpartiet vill se en ökad effektivisering
            av polisens arbete och föreslår därför effektiviseringsåtgärder
            inom den öppna polisen och överflyttande av ansvaret för personskyddet
            till densamma från säkerhetspolisen. Miljöpartiet föreslår åtgärder
            för att öka rättssäkerheten och allmänhetens förtroende för rättsväsendet
            genom införandet av en fångombudsman samt en särskild Utredningsmyndighet
            som ska utreda anmälningar och brott av polis och åklagare. Ytterligare
            satsningar föreslås för att stärka arbetet mot miljöbrott och
            finansmarknadsbrotten.
          </p>
        </div>
        <div xml:id="i-TvgUoWcWLnzwSvnuJfQcuT" type="motSignatures">
          <list xml:id="i-J5eNVMiq86tWwZbTUYqwWQ">
            <item xml:id="i-DF1zpD2kKPeyYq5NkLgJ8j" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-5A9uZUmaNCqiQNyzMLUVT8" who="i-Q6UywURdDfH4kXfTm7hwEb">
              Max Andersson (mp)
            </item>
            <item xml:id="i-GN1F4RDDaBvcnm1Lizob64" who="i-WG11xmCpAW9nyyXv1sJFAK">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
