<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__158/mot_1956__ak__158-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 158 år 1956
          </p>
          <p>
            Nr 158
          </p>
          <p>
            Av herrar Senander och Hagberg, om åvägabringande av full lik-
            ställighet mellan pensionärerna vid de av staten övertagna enskilda
            trafikföretagen och pensionärer vid statens järn- vägar.
          </p>
          <p>
            Vid 1952, 1953 och 1954 års riksdagar har motioner förelegat
            i syfte att åstadkomma jämställdhet i pensionshänseende mellan
            förutvarande befatt- ningshavare vid av statens järnvägar övertagna
            enskilda trafikföretag eller efterlevande till dem och dem som
            erhållit pension efter förstatligandet. De nuvarande bestämmelserna
            innebär att pensionstagare som avgått före förstatligandet erhåller
            en pension av i allmänhet 80 procent av den som SJ:s befattningshavare
            erhåller. Vid 1953 års riksdag avslogs motionen av första kammaren,
            medan andra kammaren biföll densamma. Någon sammanjämkning kom
            inte till stånd, varför frågan föll. Motionerna vid 1954 års riksdag
            avslogs i båda kamrarna, i första kammaren utan rösträkning och
            i andra kammaren med 101 röster mot 87 röster, som tillföll motionernas
            yrkande om skrivelse i saken till Kungl. Maj:t. 17 av kammarens
            ledamöter avstod från att rösta. Riksdagens behandling av frågan
            visar att det finns en stark riksdags- opinion för det rättvisekrav
            som framförts i motionerna. Detta är icke ägnat att förvåna. Var
            och en som inte endast ser till den formella rätten utan ock-
            så fäster vikt vid realiteter måste medge, att den nu gällande
            kategoriklyv- ningen av ifrågavarande pensionärer icke kan bringas
            i överensstämmelse med verklig rättvisa. Det är groteskt, att
            exempelvis en befattningshavare vid ett enskilt trafikföretag,
            som pensioneras strax före förstatligandet, skall ställas i ett
            sämre läge än den befattningshavare vid samma företag, som pensioneras
            strax efter övertagandet. Det kan sägas att dylika gränsfall är
            oundvikliga under förevarande omständigheter. Men då uppstår frågan,
            var- för över huvud taget en kategoriklyvning skall äga rum. Om
            inte enbart krassa ekonomiska beräkningar skall vara utslagsgivande
            utan hänsyn tagas även till den mänskliga faktorn, så borde ju
            det förhållandet att en befatt- ningshavare pensionerats medan
            företaget befann sig i enskild ägo icke ställa honom i en sämre
            ställning än motsvarande befattningshavare i före- taget sedan
            detta övergått i statens hand. Ur samhällelig synpunkt måste ju
            den förres insats under sin produktiva tid vara lika värdefull
            som den se- nares. Till detta kommer att förstatligandet av flera
            trafikföretag, trots princip- beslut, uppskjutits undan för undan,
            vilket medfört dels att möjligheterna
          </p>
          <pb facs="riksdagen-motions-pdf/data/1956/mot_1956__ak__158/mot_1956__ak__158-002.pdf"/>
          <p>
            Motioner i Andra kammaren, nr 158 år 1956 3
          </p>
          <p>
            till förbättrade löne- och pensionsförmåner under väntetiden
            varit mindre än eljest och dels att åtskilliga befattningshavare
            kommit i det ogynnsamma läget att pensioneras på sämre villkor
            än dem som skulle ha gällt, om inte uppskov skett. Besvikelsen
            bland de pensionärer det här gäller över kategoriklyvningen är
            självfallet stor. Särskilt är detta fallet bland pensionärerna
            vid Bergsla- gernas järnvägar. Denna järnväg, vars aktiemajoritet
            innehades av Göte- borgs stad, överläts efter långa förhandlingar
            till SJ. Enligt vad som officiellt meddelades förutsattes under
            förhandlingarna att »pensionärerna vid ifråga- varande bolag i
            pensionshänseende icke skulle bliva sämre ställda än pen- sionärerna
            vid statens järnvägar». Undertecknad Senander, som vid tid- punkten
            för förhandlingarna tillhörde Göteborgs stadsfullmäktige, kan
            vits- orda, att allmänna uppfattningen bland stadsfullmäktiges
            ledamöter var den, att vid överlåtelsen förknippats ett villkor
            av nämnda slag, även om detta inte uttryckligen fastställts i
            överlåtelsehandlingarna. Utan tvivel kom därför deklasseringen
            av pensionärerna vid BJ som en överraskning för fler- talet av
            stadsfullmäktiges ledamöter. Slutligen bör tilläggas, att därest
            BJ alltjämt befunnit sig i Göteborgs stads ägo, så skulle säkerligen
            samtliga pensionärer i dag varit jämställda med pensionärerna
            vid SJ, alldenstund staden utger pensioner som är likvärdiga med
            och i vissa fall bättre än dem som utgår från SJ. Då det här är
            fråga om ett krav på rättvisa och billighet, vars förverkligan-
            de drager relativt sett små kostnader, vill vi hemställa, att
            riksdagen i skrivelse till Kungl. Maj:t måtte anhålla om förslag
            till innevarande års riksdag i syfte att i princip åvägabringa
            full likställighet i pensionshänseende mellan pensionärerna vid
            av staten övertagna enskilda trafikföre- tag och pensionärer vid
            statens järnvägar.
          </p>
          <p>
            Stockholm i januari 1956
          </p>
          <p>
            Knut Senander H. Hagberg
          </p>
        </div>
      </div>
    </body>
  </text>
</TEI>
