<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01406">
  <teiHeader>
    <fileDesc>
      <titleStmt>
        <title>om ett särskilt meritvärderingssystem som komplement till skolbetyg</title>
        <author>av herr Fiskesjö och fru Tillander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett särskilt meritvärderingssystem som komplement till skolbetyg</title>
          <idno type="rdwebb">FZ021406</idno>
          <rs type="number">1406</rs>
          <ref type="dokument_url_text">http://data.riksdagen.se/dokument/FZ021406/text</ref>
          <ref type="dokument_url_html">http://data.riksdagen.se/dokument/FZ021406</ref>
          <ref type="dokumentstatus_url_xml">http://data.riksdagen.se/dokumentstatus/FZ021406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SD9pkoqRT5Wh44pQmYMCqD</idno>
            <name>ULLA TILLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8nGtJQZY19F5XbNacLMjeZ" type="signed"/>
        <correspContext corresp="i-8nGtJQZY19F5XbNacLMjeZ">
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-SD9pkoqRT5Wh44pQmYMCqD"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1406/mot_197576__1406-001.pdf"/>
      <fw xml:id="i-Lqn5ofLugSiQQAi5fQ825C">
        Motion 1975/76: 1406
      </fw>
      <div xml:id="i-G67W8XHFF4uPf2zbnELbvR" type="motHeader">
        <div xml:id="i-2sUXCvKa6oE6EFUdrowUWY" type="motTitle"/>
        <div xml:id="i-AUMN5odMgQtqqnNLuUoAq6" type="motSubmissionInfo"/>
      </div>
      <div xml:id="i-B3yVDT53immfzpyEen6Ljb" type="motBody">
        <div xml:id="i-AvJc33QcK4jvdRTdkmqWLp">
          <p xml:id="i-SuNAJ9THeTDx8LTUF7M5kX">
            12
          </p>
          <p xml:id="i-Rm7wYucD9xLZVJjAuSVLbt" type="titleString">
            av herr Fiskesjö och fru Tillander om ett särskilt meritvärderingssystem
            som komplement till skolbetyg
          </p>
          <p xml:id="i-ExoS4F8KSJ9QDCSyerFAsj">
            För att det demokratiska systemet skall fungera bra krävs det
            många- handa ting. Bl. a. krävs det att det ständigt finns gott
            om medborgare som är aktivt intresserade av samhällsproblemen,
            som är villiga att ta på sig ansvaret att jobba i föreningsliv
            och samhällsorgan på olika plan och som har den träning och de
            insikter som behövs för att klara av de krav som uppgifterna i
            samhällslivet ställer. Om det inte finns stora grupper av kunniga
            och allmänintresserade medborgare, som medver- kar i samhällsarbetet
            och som är beredda att offra fritid och personlig bekvämlighet
            för uppgifter i det allmännas tjänst, stelnar demokratin och förvandlas
            i praktiken till ett specialist-, expert- och tjänstemanna- välde.
            Det folkliga inflytandet tunnas ut, och byråkratin tar över. Det
            är således av grundläggande betydelse för folkstyrelsens fortbe-
            stånd att det bland medborgarna finns ett brett engagemang i samhälls-
            frågorna och att det finns ett stort antal människor som är villiga
            att göra aktiva insatser. Endast om dessa förutsättningar är uppfyllda
            får demokratin ett reellt innehåll och besluten en folklig förankring,
            som kan garantera medinflytande i beslutsprocessen och förståelse
            för och kunskap om beslutens innehåll. En nyckelroll härvidlag
            spelar vad man skulle kunna kalla de aktiva mellangrupperna i
            det demokratiska systemet, dvs. alla de människor som oegennyttigt
            och intresserat arbetar i föreningar av olika slag. Det är från
            dessa grupper som rekryteringen till förtroendeuppdrag i första
            hand sker, det är i hög grad i dessa grupper som de förtroendevalda
            har att söka stöd, inspiration och direktiv för sitt arbete, och
            det är i dessa grupper som de har att möta kunnig och konstruktiv
            kritik. Men även i andra avseenden fyller de aktiva mellangrupperna
            en viktig funk- tion. De förmedlar krav och önskemål från arbetskamrater
            och bekanta, och de sprider kunskap om samhällsfrågorna. De ger
            dessutom det de- mokratiska systemet stabilitet och trygghet,
            eftersom de genom sina erfarenheter och insikter inte är särskilt
            mottagliga för enkla slogans och destruktiv propaganda. Den erfarenhet
            vi har visar att huvudparten av de människor, som mera varaktigt
            och aktivt engagerat sig i samhällsarbetet, har startat med den
            utåtriktade verksamheten i unga år. De har kommit med i ungdomsorganisationer
            av olika slag, politiska, fackliga, ideella, och det är genom
            verksamheten där de fått stimulans för sitt samhällsin- tresse,
            fått träning i föreningsverksamhet, vidgat sina kunskaper om
          </p>
          <pb facs="riksdagen-motions-pdf/data/197576/mot_197576__1406/mot_197576__1406-002.pdf"/>
          <fw xml:id="i-SttpSAGaEYSNDFeiH38mMu">
            Mot. 1975/76: 1406 13
          </fw>
          <p xml:id="i-YYhpSGUgmJZAYeTpQiprJn">
            samhället och vant sig vid att ta ansvar för andra. Arbetet i
            ungdoms- organisationerna är således viktigt. Det är viktigt ur
            allmän, social syn- punkt. Det ger ungdomarna tillfälle att uppleva
            social gemenskap och att på eget ansvar ordna aktiviteter av olika
            slag. Det är viktigt, därför att det ger ungdomarna möjligheter
            att föra fram krav och önskemål i den allmänna samhällsdebatten.
            Men det är också viktigt därför att det ger dem skolning, träning
            och motivation för allmänna insatser i sam- hället, även när de
            vuxit upp och gått ut i yrkeslivet. De skäl som här anförts —
            och en rad andra — ger således starka motiv för att samhället
            på alla sätt skall stödja ungdomsorganisationer- nas verksamhet
            och stimulera så många som möjligt att ta del i denna verksamhet.
            På olika sätt ger också samhället stöd till ungdomsorgani- sationerna,
            bl. a. genom ekonomiska bidrag, och det finns behov av att ytterligare
            bygga ut detta stöd. Men vad vi här vill lyfta fram är en annan
            aspekt på förutsättning- arna för ungdomarnas föreningsliv. Vi
            har under senare år i rask takt och på ett ambitiöst sätt byggt
            ut skolan. Flertalet ungdomar går i skolan långt upp i tonåren.
            Den bred- dade och vidgade utbildning, som nu kommer ungdomarna
            till del, är naturligtvis positiv ur många aspekter, även ur demokratins.
            Ökade kunskaper ökar möjligheterna till konstruktiva och aktiva
            insatser i samhället. Men samtidigt gör otvivelaktigt den förlängda
            skolgången det svårare för många ungdomar att ägna sig åt föreningsverksamhet
            utanför skolan. Det finns en påtaglig risk för att det blir allt
            besvärli- gare att få med ungdomarna i den organiserade ungdomsverksamheten
            och framför allt att få ungdomar att ta på sig sådana uppdrag,
            som kräver mera betydande satsningar i vad gäller tid och personligt
            en- gagemang. Skolarbetet kräver i många fall stora insatser av
            ungdomarna om de — med de krav och det urvalssystem som nu gäller
            — på ett fram- gångsrikt sätt skall kunna hävda sig i konkurrensen.
            Det blir lite tid över för aktiviteter utanför skolan. Effekten
            av detta kan bl. a. bli föl- jande: de elever som trots skolarbetets
            krav tar på sig uppgifter i för- eningsliv och annan verksamhet
            utanför skolan riskerar att hävda sig sämre än sina kamrater i
            skolan. Det kan resultera i lägre betyg och att de för den skull
            blir utslagna i konkurrensen om platserna för vi- dare utbildningar.
            De elever som satsar helt på skolarbetet får de bästa betygen
            och kan sedan framgångsrikt klättra vidare till kvalificerande
            utbildningar och därmed också så småningom till inflytelserika
            poster i samhället. De här beskrivna mekanismerna kan få till
            följd, att många ungdo- mar som gärna skulle vilja ägna sig åt
            föreningsverksamhet avstår från detta, därför att de vet att det
            ger dem formella handikapp. Detta är olyckligt utifrån de allmänna
            aspekter som vi utvecklat ovan. Det är,
          </p>
          <pb facs="riksdagen-motions-pdf/data/197576/mot_197576__1406/mot_197576__1406-003.pdf"/>
          <fw xml:id="i-K9BA5MLS6WY1WUWsxsbEhh">
            Mot. 1975/76: 1406 14
          </fw>
          <p xml:id="i-PvKdnKnBKMiU6SEgibLDqs">
            som ovan framhållits, en viktig tillgång för samhället, såväl
            direkt som indirekt, att många ungdomar tidigt engagerar sig i
            verksamheter utan- för skolan. Men de krav och urvalsgrunder som
            nu finns får också som följd, att de ungdomar som vinner i utbildningskonkurrensen
            och således lägger beslag på de särskilt attraktiva utbildningarna
            i hög grad kommer att sakna de värdefulla erfarenheter och kunskaper
            som aktiviteterna utan- för skolan ger. Kort uttryckt: plugghästarna
            slår ut de samhällstill- vända. Det finns ingen enkel modell för
            att komma till rätta med de här påtalade effekterna av vårt utbildningssystem.
            Problemen bör angripas från många olika håll. Men ett sätt skulle
            enligt vår mening vara att få fram ett meritvärderingssystem som
            konkret och påtagligt premierar aktiviteter i föreningsverksamhet
            av det slag som vi ovan talat om. Kvalificerad verksamhet av det
            här slaget skulle således kunna ge poäng, som enligt särskilda
            regler vägs samman med betygspoängen vid meritvärderingen. Vi
            är självfallet medvetna om att det är besvärligt att få fram ett
            meritvärderingssystem av den karaktär som vi åsyftar, om man inte
            skall hamna i godtyckliga värderingar och schematiska lösningar,
            som ger upphov till nya orättvisor. Men omöjligt bör det inte
            vara. Och eftersom vi är övertygade om att det är en viktig fråga
            det gäller, anser vi, att man seriöst bör pröva om uppslaget är
            genomförbart. Denna prövning borde lämpligen kunna ske genom att
            UKÄ och skolöversty- relsen fick i uppdrag att gemensamt tillsätta
            en arbetsgrupp som i sam- verkan med representanter för ungdomsorganisationerna
            hade som upp- gift att kartlägga förutsättningarna för och genomförbarheten
            av ett meritvärderingssystem av det slag som vi angett. Vi hemställer
            därför med hänvisning till det anförda att riksdagen beslutar
            att av regeringen begära tillsättandet av en arbetsgrupp av det
            slag och med de uppgifter som angetts i motionen.
          </p>
          <p xml:id="i-LPLggweTKsxBF6WmJdLbHr" type="date">
            Stockholm den 27 janunari 1976 BERTIL FISKESJÖ (c) ULLA TILLANDER
            (c)
          </p>
        </div>
      </div>
    </body>
  </text>
</TEI>
