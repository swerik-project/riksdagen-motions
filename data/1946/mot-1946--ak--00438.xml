<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1946--ak--00438">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__438/mot_1946__ak__438-001.pdf"/>
      <fw xml:id="i-5LGY46wbfJ4V5WuohkJoGG">
        4 Motioner i Andra kammaren, nr 438.
      </fw>
      <div xml:id="i-H48Rc6RmxNpXLGvn5ZTMBg" type="motHeader">
        <div xml:id="i-S8tCdbZr2hGE58PGhbSxBv" type="motTitle"/>
        <div xml:id="i-63vCG26cHBxxrd9Qc5LHW8" type="motSubmissionInfo"/>
      </div>
      <div xml:id="i-Q1J6hGYr5YtYAjaaX8PMsd" type="motBody">
        <div xml:id="i-ETJt3BVDD8yCsopXvDNyRc">
          <p xml:id="i-6NwtsPAMsT5dGLA1LEbqvd">
            Nr 488.
          </p>
          <p xml:id="i-6ivq3GWcdTLvHTqwjsZWLu">
            Av herr Ohlin, i anledning av Kungl. Maj:ts proposition, nr 183,
            angående anslag till stipendier åt lärjungar vid högre läroanstalter
            m. m.
          </p>
          <p xml:id="i-H1CEYLTK3hLAqdD7WuKmqP">
            Kungl. Maj:ts proposition nr 183 kommer, ifall den av riksdagen
            bifalles, att möjliggöra en glädjande utveckling av de mindre
            bemedlades studiemöj- ligheter och sålunda innebära ett icke oväsentligt
            steg framåt på vägen till vårt undervisningsväsendes demokratisering.
            Vad särskilt stipendierna åt lärjungar vid högre läroanstalter
            beträffar, förefaller konstruktionen med ett grundstipendium,
            som utdelas utan behovsprövning, och ett behovsprövat tilläggsstipendium
            vara ändamålsenlig. Även de ifrågasatta beloppen för grundstipendium
            och tilläggsstipendium åt olika kategorier av studerande synas
            vara tillfredsställande. Departementschefens ståndpunkt att kraven
            på studielämplighet böra vara tämligen höga är enligt min mening
            väl mo- tiverad. Det vore olämpligt att befrämja en tendens hos
            mindre studiebe- gåvade att ägna sig åt teoretiska studier. De
            normer som studielånenämn- den hittills tillämpat vid prövning
            av studielämpligheten förefalla inga- lunda att vara alltför restriktiva.
            Fråga är emellertid huruvida de i propositionen föreslagna anslagen
            kunna väntas förslå för en stipendieutdelning efter avsedda riktlinjer.
            Mot skol- utredningens beräkning av antalet stipendieberättigade
            skall ingen invänd- ning riktas. För närvarande är det icke möjligt
            att göra annat än en upp- skattning, och endast erfarenheten kan
            ge säkrare hållpunkter. Skolutred- ningen antager att av de stipendieberättigade
            cirka 3800 inackorderade och cirka 4000 resande skolbarn skola
            bli berättigade till tilläggsstipen- dium efter behovsprövning.
            Av de å skolorten boende antagas motstvarande siffra bli cirka
            10 000, men utredningen räknar likväl för nästkommande år endast
            med en siffra på 5 000. Accepteras dessa siffror, blir kostnaden
            för statskassan beroende på storleken av det genomsnittliga belopp
            som utdelas åt vartdera av dessa icke fullt 13 000 skolbarn. Vad
            först de inackor- derade beträffar, godtager departementschefen
            skolutredningens uppskatt- ning, vilken stannar vid 270 kr. eller
            hälften av det maximala beloppet å 540 kr. Förstnämnda belopp
            förefaller vara relativt lågt. I flertalet fall torde väl — när
            tilläggsstipendium överhuvud utdelas och icke bara grund- stipendium
            —- tillägget icke böra göras mindre än 200 kr. Skall det icke
            bli
          </p>
          <pb facs="riksdagen-motions-pdf/data/1946/mot_1946__ak__438/mot_1946__ak__438-002.pdf"/>
          <fw xml:id="i-FEqotLbPk4GaWF5UcrPwUN">
            Motioner i Andra kammaren, nr 438. 5
          </fw>
          <p xml:id="i-UBoxhfH7h3t4WPxVX9sKeg">
            i rena undantagsfall som belopp mellan 350 och 540 kr. utdelas,
            kan ge- nomsnittet lätt stiga över 270 kr. Samma resonemang kan
            också föras i fråga om stipendiet åt på skolorten boende, vilka
            ju icke erhålla grundstipen- dium. Ett genomsnitt av 300 kr.,
            som utredningen räknar med, är icke högt. För resande skolbarn
            föreslår departementschefen ett grundstipen- dium på hela resekostnaden
            minus 50 kr. per år plus halva frukostkost- naden. Tilläggsstipendiets
            genomsnittliga storlek för resa och skolfrukost kan av utredningens
            siffror uppskattas till sammanlagt ungefär 90 kr. per år. Det
            torde kunna sägas att ifall de genomsnittliga tilläggsstipendierna
            skola hålla sig vid så låga belopp, förutsättes en tämligen restriktiv
            praxis vid utmätandet av beloppen inom den fastsatta 540-kronorsgränsen.
            Den årliga kostnaden för tilläggsstipendier blir då ungefär 3
            milj. kr. inkl. kostnaden för vissa tillfälliga resor. Departementschefen
            föreslår emeller- tid ett reservationsanslag på endast 2,5 milj.
            kr. Motivering härför ges ej i propositionen, men det är sannolikt
            att det icke särskilt stora antalet sti- pendieansökningar under
            innevarande år givit anledning till ovisshet rö- rande behovets
            storlek. Enligt min mening är det icke alldeles säkert, att sedan
            möjligheten att erhålla stipendier nu blivit mera känd, en liknande
            återhållsamhet från i och för sig stipendieberättigade kommer
            att göra sig gällande även framdeles. Det är därför tillrådligt
            att ett belopp beviljas, som kan väntas förslå för avsedda stipendier,
            ifall skolutredningens ovan angivna uppskattningar visa sig icke
            vara för höga. Eljest finns det risk för att beloppets begränsning
            kan komma att föranleda en ännu större återhållsamhet vid avvägningen
            av tilläggsstipendiernas storlek än den som avspeglas i ovan angivna
            genomsnittsbelopp. Jag anser därför att för tilläggsstipendier
            bör beräknas ett anslag på 3 milj. kr. Även anslaget till stipendier
            för studier vid brevskolor och vid enskilda realskolor med kombinerad
            undervisning finner jag vara något för lågt. Departementschefen
            begär 175 000 kr., vilket belopp med 50 000 kr. under- stiger
            det av skolutredningen beräknade anslagsbehovet. Han hänvisar
            till att de nya grunderna för stipendier till landsbygdens ungdom
            kunna med- föra en viss begränsning särskilt av korrespondensinstitutens
            realskolor på landsbygden. Enligt min mening kan dock en dylik
            verkan icke väntas in- träda omedelbart. Jag anser därför alt
            för nästkommande budgetår ett an- slag på 225 000 kr. är av denna
            anledning motiverat. Emellertid tillkommer den omständigheten
            att en höjning av den nuvarande maximigränsen för stipendier åt
            denna grupp av studerande vid dessa realskolor till samma belopp
            som för andra vid vanliga realskolor studerande enligt min mening
            bör övervägas. Då det icke låter sig göra att nu beräkna kostnaden
            härför, torde anslaget böra ges förslagsanslags natur. Med hänvisning
            till ovanstående får jag härmed vördsamt hemställa,
          </p>
          <pb facs="riksdagen-motions-pdf/data/1946/mot_1946__ak__438/mot_1946__ak__438-003.pdf"/>
          <fw xml:id="i-3pQfPGePMfTPmaVGoKsLeU">
            Motioner i Andra kammaren, nr 438.
          </fw>
          <p xml:id="i-UA8VHxSbCWiAJjXw2zCHFc">
            att riksdagen måtte besluta om en höjning dels av det i Kungl.
            Maj:ts proposition nr 183 begärda anslaget för sti- pendier åt
            lärjungar vid högre läroanstalter från 4 500 000 kr. till 5 000
            000 kr., varav högst 3 000 000 kr. må användas till behovsprövade
            stipendier, dels av anslaget till stipendier för studier genom
            korrespondens och vid enskilda realskolor med kombinerad undervisning
            till 225 000 kr. och att detta anslag ges karaktären av förslagsanslag.
          </p>
          <p xml:id="i-8F6pw7dzbNQbCMk8bGZBys" type="date">
            Stockholm den 22 mars 1946.
          </p>
          <p xml:id="i-RYyXYdNDdC9VdNQ3ctHqmQ">
            Bertil Ohlin.
          </p>
        </div>
      </div>
    </body>
  </text>
</TEI>
