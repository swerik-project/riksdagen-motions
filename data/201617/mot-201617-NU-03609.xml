<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03609">
  <teiHeader>
    <fileDesc>
      <titleStmt>
        <title>med anledning av skr. 2016/17:79 Riksrevisionens rapport om statliga stöd till innovation och företagande</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3609 av Lars Hjälmered m.fl. (M, C, L, KD)</title>
          <idno type="rdwebb">H4023609</idno>
          <rs type="number">3609</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023609/text</ref>
          <ref type="dokument_url_html">http://data.riksdagen.se/dokument/H4023609</ref>
          <ref type="dokumentstatus_url_xml">http://data.riksdagen.se/dokumentstatus/H4023609</ref>
          <ref type="docx">http://data.riksdagen.se/fil/5EE95BBF-7862-4940-913F-A8A6CEC9C6D3</ref>
          <ref type="pdf">http://data.riksdagen.se/fil/8DB30748-2FC2-4926-81A4-B64CF5F1CB54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-4JNEGKT99MqVZrDKXJZGZh"/>
        <correspContext corresp="i-4JNEGKT99MqVZrDKXJZGZh">
          <ref>Skrivelse 2016/17:79</ref>
        </correspContext>
        <correspAction xml:id="i-9y4m8AsRMnBQkDkVcbt5m6" type="signed"/>
        <correspContext corresp="i-9y4m8AsRMnBQkDkVcbt5m6">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction type="submitted" xml:id="i-GScqHaoJGAXbcFaWc9Hq7r">
          <date when="2017-02-08"/>
          <time when="15:28:57"/>
        </correspAction>
        <correspAction type="dismissed" xml:id="i-XfRQGZmWb3wX3ba8RqVMhh">
          <date when="2017-02-14"/>
        </correspAction>
        <correspAction type="reviewed" xml:id="i-BxE9i6yK7Xe35552pA7XTc">
          <date when="2017-02-14"/>
          <time when="09:21:49"/>
        </correspAction>
        <correspAction type="referred" xml:id="i-JgCpohBe9CB8MnFAmTuJ76">
          <date when="2017-02-15"/>
        </correspAction>
        <correspAction type="assigned" xml:id="i-7QMBrxegm31SC76swHLaeq">
          <date when="2018-06-13"/>
          <time when="13:14:42"/>
        </correspAction>
        <correspContext corresp="i-7QMBrxegm31SC76swHLaeq">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-J2q8grbKFTbkgn8emQPCdS"/>
        <correspContext corresp="i-J2q8grbKFTbkgn8emQPCdS">
          <ref type="uppgift">2016/17:NU11</ref>
          <ref type="ref_dok_id">H401NU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU11</ref>
          <ref type="ref_dok_titel">Riksrevisionens rapport om statliga stöd till innovation och företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:3609 av Lars Hjälmered m.fl. (M, C, L, KD) med anledning av skr. 2016/17:79 Riksrevisionens rapport om statliga stöd till innovation och företagande</div>
      </div>
      <div type="motBody">
        <div type="motProposal" subtype="förslag">
          <head xml:id="i-VZNnox5YyvXzLDJgW8Q9RY">
            Förslag till riksdagsbeslut
          </head>
          <list style="ol">
            <item xml:id="i-9oshM21F5gGkwieQVWLrBP">
              Riksdagen ställer sig bakom det som anförs i motionen om att
              regeringen bör skapa förutsättningar för en bättre överblick över
              stöden till näringslivet och deras effekter och samhällsnytta
              och tillkännager detta för regeringen.
            </item>
            <item xml:id="i-BeC1hodCtbPfx3x9eoFB7V">
              Riksdagen ställer sig bakom det som anförs i motionen om att
              regeringen bör se till att alla stödgivande myndigheter formulerar
              mål för sina program som är tydligt definierade, avgränsade och
              uppföljningsbara, och detta tillkännager riksdagen för regeringen.
            </item>
            <item xml:id="i-V4KwE2xCiob5rybkrxas2P">
              Riksdagen ställer sig bakom det som anförs i motionen om att
              regeringen där det är möjligt bör se till att stödgivande myndigheter
              planerar utvärderingar av program redan i samband med planerna
              för programmen och tillkännager detta för regeringen.
            </item>
            <item xml:id="i-T5YsCDdUxeJ9H2ppD6WmNQ">
              Riksdagen ställer sig bakom det som anförs i motionen om att
              oberoende effektutvärdering av statliga stöd till innovation och
              företagande bör vara normen för stödgivande myndigheter och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7aUKUGq7ZWAewNqV7Yftjo">
            Motivering
          </head>
          <p xml:id="i-7wW7UTwgxxxHvyLbjwLbUF">
            Jobb skapas av företag som växer och anställer. Fler jobb i växande
            företag betyder ökade skatteintäkter, vilket i sin tur finansierar
            vår gemensamma välfärd. För att möta framtidens utmaningar behövs
            en ambitiös politik för företagande, entreprenörskap och innovationer.
            Vi i Alliansen vill driva en aktiv företagspolitik som gör det
            enklare för företag att växa och anställa.
          </p>
          <p xml:id="i-WXYfUez1e3H2U3fjsTNZrL">
            Samtidigt står Sverige inför omfattande samhällsproblem. Närmare
            1 miljon människor beräknas enligt regeringens egna prognoser
            gå på bidrag i stället för att arbeta. Därtill har regeringen
            gjort riktade och kraftiga skattehöjningar på just företagsamhet
            och arbete. Regeringen har höjt skatten på jobb och tillväxt med
            40 miljarder kronor och 2018 avser regeringen att höja det totala
            skattetrycket på inkomst för tredje året i rad. Totalt kommer
            den rödgröna regeringen att ha höjt skatten med över 60 miljarder
            kronor sedan 2014. I takt med att den internationella konkurrensen
            hårdnar behöver Sverige mer av företagarvänlig politik som kan
            skapa mer jobb och välstånd, inte mindre. För oss är det tydligt
            att förutsättningarna för en positiv innovations- och entreprenörskapsutveckling
            i Sverige är goda. Det är det politiska ledarskapet som brister.
            Därför behövs en alliansregering.
          </p>
          <head type="h2" xml:id="i-HPHrkkxova6sdYdCMjJaDP">
            Statligt stöd till innovation och företagande
          </head>
          <p xml:id="i-YaxdSYEySZbwJHDDh2TTnx">
            Innovation och företagande har varit grunden varpå det moderna
            Sverige byggts. Även framöver kommer dessa två komponenter att
            vara avgörande för hur Sverige och svensk välfärd klarar sig.
            Driftiga människor som väljer att bli entreprenörer utgör en av
            de viktigaste byggstenarna varpå vårt samhälle vilar. Den största
            delen av risktagande och investeringar sker i dag av privata aktörer.
            Därför behöver mer göras för att stärka och uppmuntra det privata
            risktagandet och att investera även utan statlig inblandning.
          </p>
          <p xml:id="i-NTNXN2L6HAujxbVvDmYowH">
            För att främja utveckling, företagande och innovation bör staten
            undanröja hinder samt agera där marknadsmisslyckanden råder. Samtidigt
            varierar förutsättningarna för att utvecklas mellan olika branscher.
            Innovations- och entreprenörskapspolitiken måste därför anpassas
            utifrån bransch, mognadsgrad och tillväxtförutsättningar med hänsyn
            till variationer och behov utifrån bransch, geografi och marknadsstruktur.
          </p>
          <p xml:id="i-AKx4d5FzK7uCmDTgCpjie">
            Fler företag i hela landet behöver få goda förutsättningar att
            växa och nå långsiktig uthållighet. Här finns en betydande skillnad
            i förutsättningar för unga innovativa bolag jämfört med expanderande.
            Båda kan vara innovativa men i olika skeden och med olika behov
            av utomstående stöd. Statens aktörer i innovationssystemet bör
            därför ha en djupgående förståelse och ett brett perspektiv. Det
            statliga stödet måste därför ha mångfasetterade perspektiv och
            bygga på kompetens och flexibilitet.
          </p>
          <p xml:id="i-T3xT9NDkFCa3SSgu5aFhum">
            Primärt är dock att det generella innovations- och entreprenörskapsklimatet
            i Sverige måste bli bättre. Höga skatter och regelkrångel utgör
            de största hindren för att fler företag startar och växer. Med
            minskat regelkrångel och ökad konkurrens kan vi få bättre valuta
            för skattebetalarnas pengar samtidigt som fler aktörer kan vara
            med och bygga kvalitet i vår gemensamma välfärd. Ett sådant exempel
            är utmaningsrätten. I dag kan en kommun, ett landsting eller en
            region bestämma sig för att införa utmaningsrätt. Utmaningen innebär
            en initiativrätt till en prövning av om en upphandling ska genomföras.
            Kommunerna och landstingen beslutar själva om vilka regler som
            ska gälla vid utmaningen, vilka verksamheter som ska utmanas,
            vad utmaningen ska innehålla och hur handläggningen ska gå till.
            Även om verksamheten upphandlas och drivs av ett privat företag
            har kommunen eller landstinget enligt kommunallagen ett ansvar
            för att kontrollera och följa upp verksamheten. Det finns alltså
            ett tydligt regelverk för utmaning av offentlig verksamhet på
            lokal och regional nivå, men inte motsvarande på statlig nivå.
            För att uppmuntra innovationer och nya verksamhetsformer skulle
            en statlig utmaningsrätt kunna vara en väg framåt.
          </p>
          <p xml:id="i-RBbLCd11JEMWrZi95c6AVz">
            Att nya och befintliga företag har kännedom om de statliga stöd
            som existerar till innovation och företagande är en grundförutsättning
            för att de ska komma fler till del. Här delar vi Riksrevisionens
            kritik om att mer bör göras för att inkludera och bredda arbetet
            inom de olika verksamhetsområdena. En god start vore att skapa
            förutsättningar för en bättre överblick över stöden till näringslivet,
            deras effekter och samhällsnytta.
          </p>
          <head type="h2" xml:id="i-SL5z37x3AKWaYEGBEiLj2H">
            Kompetens
          </head>
          <p xml:id="i-R3c9PQ5RPVwTGV6ihTfH4N">
            Det är tydligt att regeringen saknar lösningar på flera av Sveriges
            samhällsproblem. Förutom goda förutsättningar för att bedriva
            företagsverksamhet, och tillgång till kapital, utgör god tillgång
            på utbildad personal ett tillväxtproblem för företag som har svårt
            att rekrytera och växa. Samtidigt är det ett problem för de hundratusentals
            människor som riskerar att hamna i utanförskap. Fram till 2020
            kommer det att finnas 150 000 arbetslösa som endast har grundskoleutbildning
            eller lägre. Här krävs politiskt ledarskap och framför allt en
            politik som underlättar och uppmuntrar till innovations- och entreprenörskap.
          </p>
          <head type="h2" xml:id="i-RCxmED1bcRdjBfw6A7WNpe">
            Utvärdering och uppföljning
          </head>
          <p xml:id="i-HVfoURPnFk6mtTDZrXNzPL">
            En återkommande kritik hos såväl Riksrevisionen som Entreprenörskapsutredningen
            pekar på det bristfälliga underlaget för många av statens insatser
            på innovations- och entreprenörskapsområdet. En god överblick
            och tydligare målformuleringar såväl som planering för utvärdering
            i god tid blir viktiga komponenter för att kunna följa upp och
            prioritera bland de många stöd som ges. Vår utgångspunkt är att
            samtidigt som en del statligt stöd kan vara befogat måste det
            ske med stor hänsyn till skattebetalarnas pengar. Ett större underlag
            skapar förutsättningar för bättre underbyggda beslut med bättre
            resultat som följd. Att svenska skattebetalare får valuta för
            de 27 miljarder kronor som betalas ut varje år bör adderas till
            det faktum att vi riskerar att missa chanser och möjligheter på
            områden där pengarna kunnat göra större nytta för innovation och
            entreprenörskap. Att så stora belopp spenderas utan ordentliga
            underlag och effektutvärderingar bör vara föremål för diskussion.
            Här krävs oberoende och rimliga kalkyler såväl inför projekt som
            effektutvärdering efteråt. Stödgivande myndigheter bör planera
            utvärderingar av program redan i samband med planerna för programmen,
            och oberoende effektutvärdering av statliga stöd till innovation
            och företagande bör vara normen för stödgivande myndigheter.
          </p>
          <p xml:id="i-Q9oue5uJxGqVRCdFNappM9">
            Därför anser vi att en översyn av innovationssystemet är nödvändig.
            Stora summor av offentliga medel spenderas varje år på alla nivåer.
            Det handlar om statliga medel genom myndigheter liksom andra typer
            av stöd genom forskningsinstitut och företagsrådgivarorganisationer.
            På regional och kommunal nivå ges medel till inkubatorer, science
            centers, utvecklingscenter och samverkan genom kommunalförbund
            och andra organisationer. Här bör en stärkt samordning och överblick
            utvecklas för att mäta inte bara antal företag som startar eller
            växer i omsättning, ekonomiskt eller antal anställda, utan även
            en metod där innovationer och samhällsnytta kan mätas och utvärderas.
          </p>
          <p xml:id="i-Mdfeb1MJfozW56qvFGHuA1">
            Riksrevisionen påtalar att det kan finnas en risk för ”lycksökare”
            i systemet som för närvarande inte utgör en stor risk, men som
            exempelvis vid minskad konkurrens om stöd, exempelvis på grund
            av färre sökande, kan utgöra en risk. Dessa kan utgöras av konsulter
            som specialiserat sig på att författa ansökningar. Sådan hjälp
            kan vara av godo för sökanden som får hjälp att skriva korrekta
            ansökningar, men skulle utan nödvändig uppföljning och utvärdering
            också kunna innebära en påfrestning på stödsystemet. Det är rimligt
            att regeringen vidtar åtgärder för att stävja detta.
          </p>
        </div>
        <div type="motSignatures">
          <list>
            <item xml:id="i-RBVP13E9XcgwYN6S4yb4aN">
              Lars Hjälmered (M)
            </item>
            <item xml:id="i-3s61Xki2sE18KKTpWKf2D7">
              Helena Lindahl (C)
            </item>
            <item xml:id="i-8sryXHPYoTxvLUcA85Nmre">
              Said Abdu (L)
            </item>
            <item xml:id="i-EezSW9UqFrMTpRCdS9WLwK">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
