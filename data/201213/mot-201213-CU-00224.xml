<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00224">
  <teiHeader>
    <fileDesc>
      <titleStmt>
        <title>Rättssäkerhet vid bostadsrättsombildning</title>
        <author corresp="i-MVzhVeKwRGmjHjHoSrReg9">av Börje Vestlund (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkerhet vid bostadsrättsombildning</title>
          <idno type="rdwebb">H002C224</idno>
          <rs type="number">C224</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C224/text</ref>
          <ref type="dokument_url_html">http://data.riksdagen.se/dokument/H002C224</ref>
          <ref type="dokumentstatus_url_xml">http://data.riksdagen.se/dokumentstatus/H002C224</ref>
          <ref type="doc">http://data.riksdagen.se/fil/2D6FCBCA-DED6-47C9-8D72-3EBCB233CAED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YAxdtxeMJ1Q3HV1Z57acav" type="signed"/>
        <correspContext corresp="i-YAxdtxeMJ1Q3HV1Z57acav">
          <note type="signatory" corresp="i-MVzhVeKwRGmjHjHoSrReg9"/>
        </correspContext>
        <correspAction type="numbering" xml:id="i-SPcNsfcji8L5mrff4xpFbJ">
          <date when="2012-10-03"/>
        </correspAction>
        <correspAction type="submission" xml:id="i-LdNdUczvho2DHYv1aaYKKL">
          <date when="2012-10-02"/>
        </correspAction>
        <correspAction type="transfer" xml:id="i-D4a5eXQgokk76cnCKE7eA5">
          <date when="2012-09-28"/>
        </correspAction>
        <correspAction type="assigned" xml:id="i-C1wtKDBzte6Tpyb75N9uzU"/>
        <correspContext corresp="i-C1wtKDBzte6Tpyb75N9uzU">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3KiyHYje31oMCr9cKpjiPK">
            Förslag till riksdagsbeslut
          </head>
          <list style="ol">
            <item xml:id="i-WP6jnpiwrjnsSsK4Xzs5mV">
              Riksdagen tillkännager för regeringen som sin mening vad som
              anförs i motionen om rättssäkerhet vid bostadsrättsombildning.
            </item>
            <item xml:id="i-Vf2mFgg5UZMrJACan8cuwk">
              Riksdagen tillkännager för regeringen som sin mening vad som
              anförs i motionen om auktorisation eller certifiering av konsulter
              vid bostadsrättsombildning.
            </item>
          </list>
        </div>
        <div type="motContent">
          <head type="h1" xml:id="i-83nwR5xRrALSygNopnwfhR">
            Motivering
          </head>
          <p xml:id="i-XzeZTEuy1Nu79eQDNB9hL1">
            Den nuvarande moderatstyrda majoritetens bostadspolitik riskerar
            att kraftigt förändra bostadsmarknaden i hela landet, men kanske
            främst i Stockholm och några andra större städer. I den borgerliga
            retoriken talas ofta om blandade upplåtelseformer och valfrihet
            när det gäller att välja var man vill bo och i vilken upplåtelseform
            man vill bo. Är man ung vill man ha en billigare hyresrätt, när
            man bildar familj väljer man kanske en bostadsrätt och när barnen
            växer upp en villa eller radhus med egen gård. Tyvärr är det så
            att bostadsrätten snart är den enda formen av boende i Stockholms
            innerstad och dess närförorter. Där finns inga alternativ i form
            av olika upplåtelseformer. Dessvärre har också den övervägande
            delen av markanvisningar också gått just till att bygga bostadsrätter.
            Det är ytterst få nybyggnadsprojekt i Stockholm som idag är hyresrätter.
            De flesta är mycket dyra bostadsrätter.
          </p>
          <p xml:id="i-PpfDLbaEbZLmYNkXWaTqQt">
            Vid en utvärdering av vad som hände under åren 20072010 visade
            det sig att 20 611 lägenheter ombildades i hela Stockholms stad.
            Det kan noteras att under loppet av ett år hade mer än 50 procent
            sedan sålts av de nyblivna bostadsrättsägarna. Av detta kan man
            dra slutsatsen att en majoritet inte ser en ombildning till bostadsrätt
            som en möjlighet att tillsammans äga och förvalta sin bostad.
            Det bör påpekas att vi socialdemokrater ser det kooperativt ägda
            boendet i form av en bostadsrätt som något positivt. Men det blir
            problem då många inte ser detta utan istället ser det som en möjlighet
            att göra ett snabbt klipp och tjäna stora pengar. Grunden för
            detta är att vid en ombildning så värderas hela fastigheten som
            om den såldes helt och hållet till en annan fastighetsägare. Sedan
            delas detta pris upp efter hur stor lägenhet man har, och ofta
            blir det kanske 7075 procent av det pris den skulle betinga vid
            försäljning som bostadsrättslägenhet på den öppna marknaden. Köper
            man en lägenhet som kostar t ex 800 000 kr blir det en snabb vinst
            på knappt 300 000 kr.
          </p>
          <p xml:id="i-SiD29k9dNJPMe2ayb5zWRQ">
            Vi socialdemokrater är i grunden positiva till upplåtelseformen
            bostadsrätt. Det är ett bra sätt att tillsammans äga och förvalta
            sin bostad. Upplåtelseformen ger samtidigt möjlighet till direkt
            inflytande över sitt boende. Men det som skett under de senaste
            1020 åren har knappast inneburit att människor har fått ökad valfrihet
            i sitt boende utan en inskränkning som innebär att människor med
            små och medelstora inkomster helt enkelt inte har någon valfrihet.
            Medan människor med höga inkomster kan välja och vraka.
          </p>
          <p xml:id="i-CnEKuFQ1Lztdjbr2N96daf">
            Den 1 juli 2007 beslutade den moderatledda majoriteten i riksdagen
            att avskaffa tillståndsprövningen vad gäller ombildning av bostadsrätter.
            Därmed finns ingen som kan kontrollera att ombildning sker efter
            marknadspris, utan snarare har de politiskt initierade ombildningarna
            i Stockholmsregionen kunnat ske till praktiskt taget vilket pris
            som helst. Bara man ombildar. Det handlar inte om rätten att äga
            sin bostad. Det handlar om att samhället inte ska äga bostäder.
          </p>
          <p xml:id="i-MukeNvjcv9sRGAnptYs2sA">
            Vid en ombildning krävs omfattande förberedelsearbete. För det
            första ska en bostadsrättsförening bildas. För det andra ska en
            värdering göras. För det tredje finns allt som oftast tekniska
            brister och problem i fastigheten eller fastigheterna som behöver
            klaras ut. För det fjärde måste det finnas ett antal intresserade
            medlemmar som är beredda att ställa upp i styrelsen. Inte sällan
            tar bostadsrättsföreningarna här hjälp av en konsult. Praxis har
            utvecklats att konsulterna inte får betalt om det inte blir en
            ombildning. Det föreligger ett egenintresse hos konsulten att
            ombildningen verkligen blir av. Vid återkommande rapportering
            till pressen men också till hyresgästföreningarna finns åtskilliga
            exempel på att konsulter har agerat olämpligt och vid några tillfällen
            direkt hotfullt, då den kvalificerade majoriteten riskerar att
            inte uppnås. Det behövs därför en auktorisation eller certifiering
            av dessa konsulter. Om detta inte kan ske på frivillig basis måste
            staten vidta åtgärder.
          </p>
          <p xml:id="i-U6X71riKDX6QJFSBk9jUGg">
            Beslut om ombildning är giltigt om hyresgästerna i minst två
            tredjedelar av de uthyrda lägenheter som omfattas av förvärvet
            har gått med på beslutet. Röstning kan ske via fullmakt. I princip
            kan någon inneha hur många röster som helst. Det förekommer uppgifter
            om att fullmaktsskrivning sker utan att den som utfärdar fullmakten
            känner till vad det innebär. Även om föreningen inte uppnår den
            uppsatta tvåtredjedelsmajoriteten riskerar man att få göra om
            köpstämman. I några fall har detta skett vid flera tillfällen.
          </p>
          <p xml:id="i-D72tvWqSPSMvMJvR7ah38S">
            Nu kommer nästa problem: Hur många vill köpa? Ja, i de flesta
            fall den övervägande majoriteten. Att bli hyresgäst hos sina grannar
            ter sig för de flesta inte som särskilt attraktivt. Men i några
            fall finns många som inte har råd eller som vill köpa men inte
            får lån, och då återstår ju inget annat än att bli hyresgäst hos
            sina grannar. I några fall har rapporterats att man som hyresgäst
            i bostadsrättsföreningar trakasserats av sina hyresvärdar i bostadsrättsföreningen.
            Om det vill sig riktigt illa så har endast drygt hälften verkligen
            köpt lägenheterna, vilket sätter bostadsrättsföreningen i en svår
            ekonomisk situation.
          </p>
          <p xml:id="i-SncqhJjuNFyN5EmffiTgLv">
            När då de som oftast drivit ombildningen har sålt sina lägenheter
            och flyttat ifrån föreningen, så måste ju några ta hand om styrelsearbetet.
            Det kan vara att förvalta belopp i miljonklassen och ta hand om
            en komplicerad fastighetsförvaltning med många servitut och komplicerade
            fastighetsrättsliga frågor samt att på nytt upprätta service för
            de boende. Det finns exempel där detta misslyckats så kapitalt
            att föreningen helt enkelt inte klarat detta och för dyra pengar
            fått köpa tjänster för att klara det löpande arbetet. Och återigen
            blir det så att bostadsrättsinstitutets grunder att gemensamt
            äga och förvalta sin bostad känns mycket långt borta.
          </p>
          <p xml:id="i-3g62iWLLq5FpgBnQKAezmA">
            Man kan ofta ha rationella skäl till att ombilda eller att inte
            vilja detta. De som vill ombilda kan ha olika skäl för det. För
            det första ser många en möjlighet till en snabb ekonomisk vinst
            eller framtida vinst på sitt boende. För det andra anser man att
            bostadsbolaget inte skött sina åtaganden gentemot hyresgästerna.
            Sen finns det många som uppskattar bostadsrättens kooperativa
            ägande som skapar gemenskap och ansvarskänsla.
          </p>
          <p xml:id="i-Pg297GVnJW4Go1NEJAEJcR">
            De som inte vill köpa är oftast nöjda med bostadsbolaget eller
            har helt enkelt inte råd att köpa. Självklart finns också de som
            av ideologiska eller principiella skäl vill köpa eller inte vill
            köpa sin bostad. Men oaktat vilka skälen till att köpa eller inte
            köpa är, så uppstår oftast konflikter mellan dessa två grupper.
            Osämja i dessa områden är snarare regel än undantag. Grannar som
            under många år levt i god sämja blir helt plötsligt ovänner.
          </p>
        </div>
        <div type="motSignatures">
          <list>
            <item xml:id="i-X5LMgFB1mZWZ7ajgK4Lsoc">
              Börje Vestlund (S)
            </item>
          </list>
        </div>
      </div>
    </body>
  </text>
</TEI>
