<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_257/mot_200506_MJ_257-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ257 pnr: v355
          </p>
          <p>
            Motion till riksdagen 2005/06:MJ257
          </p>
          <p>
            av Kjell-Erik Karlsson m.fl. (v)
          </p>
          <p>
            Det radioaktiva hotet mot Östersjön
          </p>
          <p>
            1 Innehållsförteckning
          </p>
          <p>
            Innehållsförteckning....... Förslag till riksdagsbeslut.. Radioaktivt
            hot mot Östersjön Stigande halter långt efter Tjernoby! Nukleära
            anläggningar runt Östersjön SÅ — SVONIBE essens 5.2 Danmark...
            5.3 — Tyskland... 5.4 5.5 — Litauen.. 5.6 Lettland. 5.7 Estland..
            5.8 — Ryssland. 5.9 — Finland... Brytning av uran. Transporter,
            utsläpp och haveririsker.. Fisken sprider radioaktivitet till
            människan.. Moratorium.
          </p>
          <p>
            UU BWNH
          </p>
          <p>
            OMNA
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0002.pdf"/>
          <p>
            2005/06:MJ257
          </p>
          <p>
            2 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Sverige skall verka för att arbetet i Helcom
            även skall omfatta ett initiativ om minskning av den radioaktiva
            nedsmutsning av Östersjön som sker kontinuerligt och som hotar
            att öka i framtiden. 2. Riksdagen tillkännager för regeringen
            som sin mening vad i motionen anförs om att Sverige skall verka
            för att införa ett moratorium för ytterligare kustnära placeringar
            av nya reaktorer och anläggningar för radioaktivt avfall i Östersjöregionen.
          </p>
          <p>
            3 Radioaktivt hot mot Östersjön
          </p>
          <p>
            Östersjön, vårt gemensamma innanhav, utsätts för hård miljömässig
            påfrestning. Hittills har man mest uppmärksammat utsläpp av kemikalier
            och ämnen som exempelvis skapar syrebrist och därigenom hotar
            livet under vattenytan. Men till detta kommer också ett allt kraftigare
            radioaktivt hot. Den 15 juni 2005 beslutade Helsingforskommissionen
            (Helcom") att till år 2007 utarbeta en strategisk handlingsplan
            för Östersjön för att åtgärda skadorna på havsmiljön. Vänsterpartiet
            menar att detta initiativ även bör omfatta den radioaktiva nedsmutsning
            av Östersjön som sker kontinuerligt och som hotar att öka i framtiden.
            Riksdagen bör tillkännage för regeringen att Sverige skall verka
            för att arbetet i Helcom även skall omfatta initiativ om minskning
            av den radioaktiva nedsmutsning av Östersjön som sker kontinuerligt
            och som hotar att öka i framtiden. Detta skall ges regeringen
            till känna.
          </p>
          <p>
            4 Stigande halter långt efter Tjernobyl
          </p>
          <p>
            Enligt uppgifter från de danska experterna på radioaktivitet
            vid Risölaboratoriet är det de svenska nukleära anläggningarna
            som ger det största bidraget till kollektivdoserna till befolkningen
            runt Östersjön. Sedan Barsebäck stängts är det Oskarhamn som ligger
            i topp. De länder som får ta emot de högsta doserna är Sverige,
            Finland, Polen, Danmark, Ryssland och Lettland i nämnd ordning.
            Bottenviken och Finska viken är de hårdast belastade områdena.
          </p>
          <p>
            " Helcom, Helsingforskommissionen, arbetar för att skydda den
            marina miljön i Östersjön från alla typer av föroreningar. I Helcom
            sluts regionala överenskommelser mellan Danmark, Estland, EU,
            Finland, Tyskland, Lettland, Litauen, Polen, Ryssland och Sverige.
            Den första konventionen för att skydda Östersjöns miljö skrevs
            1974 och en ny konvention kom 1992 och trädde i kraft i januari
            2000.
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0003.pdf"/>
          <p>
            Uppgifter från Helcom visar att halterna av cesium137 i Östersjön
            ökat under hela 1990-talet och in på 2000-talet. Tvärtemot vad
            man hade kunnat vänta sig har alltså halterna inte sjunkit utan
            stigit decennierna efter Tjernobylolyckan. Den 28 juni i år rapporterades
            i svenska medier att lagret för låg- och medelradioaktivt avfall
            i Forsmark på svenska östkusten läcker vatten som är tio gånger
            mer radioaktivt än ”normalt”. Trots experternas varningar när
            lagret projekterades bestämde sig ansvariga instanser för att
            inte räkna med att korrosionen i lagret skulle starta så tidigt
            som sedan blivit fallet, och nu har behållare med radioaktivt
            material rostat sönder trots löften om att de skulle hålla i hundratals
            år. Detta bådar inte gott inför bygget av det lager för högaktivt
            utbränt kärnbränsle som står på tur att byggas. Där måste man
            kunna lita på säkerheten inte bara hundratals utan tusentals år
            framåt i tiden.
          </p>
          <p>
            5 Nukleära anläggningar runt Östersjön
          </p>
          <p>
            Runt Östersjön finns i dag ett stort antal nukleära anläggningar,
            både sådana som är i drift och sådana som tagits ur drift. Dessutom
            planerar man att bygga fler.
          </p>
          <p>
            5.1 Sverige
          </p>
          <p>
            I Sverige har man visserligen nyligen stängt den andra och sista
            reaktorn i Barsebäck, men det radioaktiva materialet därifrån
            måste förr eller senare tas om hand och transporteras bort. Avfallet
            från Ringhalsreaktorerna på västkusten transporteras per fartyg
            via Öresund till mellanlagret för högaktivt avfall i Oskarshamn
            (Clab”) och till slutlagret för låg- och medelaktivt avfall i
            Forsmark (SFR”). I Oskarshamn på östkusten finns tre kärnreaktorer
            och Clab. Var det högaktiva svenska avfallet ska slutlagras är
            ännu inte klart. Nya sjötransporter från Clab kan komma att bli
            nödvändiga. I Forsmark utanför Öregrund finns tre stora kärnreaktorer
            och SFR- anläggningen. Utanför Nyköping i Sörmland finns Studsvik
            med två forskningsreaktorer som nu är avstängda, men 4,6 ton högaktivt
            avfall ska forslas i väg till Sellafield i Storbritannien för
            upparbetning och sedan enligt uppgift tillbaka till Sverige. I
            Studsvik finns också en anläggning som kommersiellt bearbetar
            radioaktivt metallskrot och andra radioaktiva rester från olika
            anläggningar även utanför Sverige.
          </p>
          <p>
            ? Centralt mellanlager för använt kärnbränsle, Clab.
          </p>
          <p>
            3 SFR tar hand om driftavfall från kärnkraftverk, fabriker, sjukvård
            och forskning. Anläggningen ligger 50 meter ned i berget. Tunnlar
            går ned till fyra stora salar och ett slags torn, en silo. Där
            förvaras avfallet.
          </p>
          <p>
            2005/06:MJ257
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0004.pdf"/>
          <p>
            2005/06:MJ257
          </p>
          <p>
            5.2 Danmark
          </p>
          <p>
            Danmark, som inte för egen del nyttjar kärnkraften, har en forskningsreaktor,
            Risö, vilken nu stoppats efter läckage.
          </p>
          <p>
            5.3 Tyskland
          </p>
          <p>
            I Tyskland stängdes det stora kärnkraftverket i Greifswald vid
            Östersjön i samband med återföreningen mellan Öst- och Västtyskland.
            Dock lär det där finnas en hel del radioaktiva rester kvar — antagligen
            ligger även det högaktiva utbrända bränslet kvar i anläggningen.
          </p>
          <p>
            5.4 Polen
          </p>
          <p>
            Den polska regeringen har nyligen beslutat att bygga ett kärnkraftverk
            som ska vara klart år 2020. Det kommer antagligen att placeras
            vid Östersjökusten, staden Darlovo har nämnts som tänkbar lokalisering.
          </p>
          <p>
            5.5 Litauen
          </p>
          <p>
            I Litauen är fortfarande den andra reaktorn i Ignalinaverket
            i drift. Den ska enligt planerna stängas år 2009. Det högaktiva
            utbrända bränslet ligger kvar invid reaktorn. Ignalinareaktorn
            är av samma konstruktion som Tjernobylreaktorerna, s.k. REMK'".
          </p>
          <p>
            5.6 Lettland
          </p>
          <p>
            I Lettland ca 50 kilometer från Riga finns en forskningsreaktor
            från sovjettiden, Salaspils. När reaktorn nu ska stängas återstår
            att lösa problemen med avfallet, bl.a. tio ton högaktivt utbränt
            bränsle.
          </p>
          <p>
            5.7 Estland
          </p>
          <p>
            I Estland, vid Finska viken, låg den sovjetiska flottbasen Paldiski.
            Svenska myndigheter har samarbetat med de estniska och lagt ned
            stort arbete på att
          </p>
          <p>
            ” RBMK-reaktorerna konstruerades ursprungligen för en eleffekt
            på 1 000 MW, t.ex. de fyra Leningradreaktorerna. Ignalina 1 och
            2 kunde efter vissa konstruktionsändringar pressas till 1500 MW,
            men effekten har efter Tjernobylolyckan reducerats till 1 200
            MW. I Sveriges närområde finns följande: Leningrad 1-2 RBMK, tidig
            generation. Driftstart 1974 respektive 1976. Leningrad 3-4 RBMK,
            mellangeneration. Driftstart 1980 respektive 1981. Ignalina 1-2
            REMK, senare generation. Driftstart 1984 respektive 1987.
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0005.pdf"/>
          <p>
            göra området så säkert som möjligt när det gäller risk för spridning
            av radioaktivitet. Svenskarna har nu lämnat projektet men mer
            återstår att göra. Paldiski ska göras till ett nationellt lager
            för kärnavfall. I Sillamäe, också vid Finska viken, har man brutit
            uran och haft ett uranverk för utvinning av råuran och även importerat
            uran till uranverket från bl.a. Polen och Tjeckoslovakien. I dag
            återstår ett jättelikt berg med radioaktiva lakrester, vilka man
            försökt valla in för att hindra utläckage till grundvattnet och
            Östersjön.
          </p>
          <p>
            5.8 Ryssland
          </p>
          <p>
            I Sosnovy Bor utanför St. Petersburg, finns fyra RBMK-reaktorer
            i drift. De får förlängda driftstillstånd vartefter som de rapporterar
            säkerhetsförbättrande åtgärder, men inget stoppdatum är satt för
            slutgiltig stängning av någon av dessa reaktorer. Det är oklart
            vad som händer med avfallet. Förutom de civila kärnreaktorerna
            finns i Sosnovy Bor tre militära reaktorer och i anslutning till
            dessa en tidigare hemlig militär anläggning för utbildning av
            besättningen på ryska atomubåtar, Niti. Denna håller nu enligt
            uppgift från den ryska miljörörelsen på att byggas ut till ett
            internationellt träningscenter för atomubåtsbesättningar. Enligt
            Baltic News (augusti 2005) har centret tillkommit efter president
            Putins besök i Indien i december 2004 där man också behandlade
            frågor om militärt samarbete mellan Indien och Ryssland. Direkt
            invid vattnet i anslutning till anläggningen finns också en bassäng
            med radioaktivt avfall. Denna bassäng är överfull eftersom den
            utnyttjas över sin ursprungliga kapacitet och lär innehålla radioaktivt
            material ”motsvarande flera dussin Tjernobyl”. I närheten av Sosnovy
            Bor ligger också en upparbetningsanläggning för radioaktiv metall,
            Ecomet-S”, störst i Europa med en kapacitet på över 5 000 ton
            per år. Anläggningen förutsätter radioaktiva transporter. Hamnen
            Ust- Luga togs i bruk 2001 och har tillstånd för radioaktiva frakter.
            Även nära Viborg håller man på att bygga en hamn, Vysotsk, med
            tillstånd för radioaktiva frakter. Den ryska enklaven Kaliningrad
            var tidigare en viktig atomflottbas. Vad ryssarna gjort med de
            radioaktiva resterna är inte känt, men troligen är området i stort
            behov av sanering. Risken för framtida import av utbränt kärnbränsle
            via Östersjön till Ryssland måste tas med i beräkningen.
          </p>
          <p>
            &gt; The radioactive waste melting plant was built only few hundred
            meters away from the Baltic Sea, four kilometres from Sosnovy
            Bor with population of 60,000 inhabitants, 13 km from the swan
            nature reserve, Lebiazhie, protected by the International Ramsar
            Convention on Wetlands, 80 km from St Petersburg, 70 km from Estonia,
            and 100 km from Finland. The metal is contaminated by such radionuclides
            as Mn-54, Co-60, Zn-65, Ru-106, Cs-134, Cs- 137, Ce-144, Sr-90.
            (Källa Bellona)
          </p>
          <p>
            2005/06:MJ257
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0006.pdf"/>
          <p>
            2005/06:MJ257
          </p>
          <p>
            5.9 Finland
          </p>
          <p>
            Finland har två gamla sovjetiska reaktorer i drift i Lovisa vid
            Finska viken. På Finlands östkust ligger Olkiluoto med två reaktorer
            i drift och en som man just beslutat att bygga, en s.k. ERP-reaktor,
            vilken ska bli världens hittills största och den är dessutom av
            en modell som inte tidigare är utprovad. Det talas också redan
            om en sjätte finsk reaktor som skulle vara av samma modell som
            den nu planerade. I anslutning till Olkiluoto planerar man även
            att bygga ett djupförvar för högaktivt kärnavfall, enligt samma
            modell som det som planeras i Sverige, där man dock ännu inte
            tagit något slutligt beslut.
          </p>
          <p>
            6 Brytning av uran
          </p>
          <p>
            Uranbrytning har startats eller kan snart komma att startas i
            anslutning till sjöarna Ladoga och Onega med förväntade utsläpp
            till Finska viken, som redan är en svårt radioaktivt belastad
            del av Östersjön. På företaget Agricola Resources hemsida kan
            man läsa att företaget är involverat i uranbrytningsprojekt och
            har exklusiv rätt till uranutvinning i ett 153 kvadratkilometer
            stort område i Hautajärvi och Kauhee i Finland. I Sverige har
            stora malmletningsföretag nyligen ansökt om tillstånd att prospektera
            för uranbrytning i en rad områden där man i början av 1980-talet
            lade ned planerna på uranbrytning. Men i och med de förväntat
            stigande priserna på uran på världsmarknaden har dessa tidigare
            inte brytvärda fyndigheter nu åter blivit intressanta. Uranbrytning
            är en mycket miljöförstörande verksamhet och på en fråga från
            vänstersocialistiska Gröna gruppen i Nordiska rådet har det svenska
            statsrådet Ulrica Messing svarat att sådan verksamhet för närvarande
            inte är aktuell. Därmed är dock inget sagt om vad kommande regeringar
            kan komma att besluta om det uppstår ett läge där uranbrytning
            skulle vara lönsam.
          </p>
          <p>
            7 Transporter, utsläpp och haveririsker
          </p>
          <p>
            Samtliga ovan nämnda verksamheter runt Östersjön förutsätter
            transporter av olika slag, oftast sjövägen. Antalet hamnar med
            tillstånd för radioaktiva laster är stort. Det handlar såväl om
            färskt kärnbränsle som om medelaktivt avfall och utbränt högaktivt
            bränsle. Dessutom gäller det radioaktiva metaller för bearbetning
            i Ecomet-S och Studsvik och framöver möjligen uran i olika stadier
            av bearbetning. Förutom de ”normala” utsläppen, som löpande ackumuleras,
            förekommer det upprepade extraordinära utsläpp, som det nyligen
            från SFR-lagret i Forsmark. Dessutom finns alltid hotet om ett
            stort haveri med radioaktiva utsläpp i vattnet, vare sig det rör
            sig om en radioaktiv last som sjunker på djupt vatten och förorsakar
            fördröjda utsläpp eller ett reaktorhaveri som får
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0007.pdf"/>
          <p>
            omedelbara följder. Inte heller vet vi helt säkert vad som redan
            i dag döljer sig under ytan, d.v.s. vad som eventuellt under tidigare
            decennier dumpats på djupt vatten av radioaktivt militärt material.
            På senare tid har man även uppmärksammat risken för terrorangrepp
            mot nukleära anläggningar och de följder ett sådant skulle kunna
            få för omgivningen.
          </p>
          <p>
            8 Fisken sprider radioaktivitet till människan
          </p>
          <p>
            Forskarna har bl.a. visat på förhöjda halter av cesium137 i fisk
            fångad i Bottenviken och utanför Olkiluoto, Forsmark och Oskarshamn
            och även i fisk fångad norr om Gotland. Men vi vet att exempelvis
            cesium och strontium förekommer i olika höga halter i hela Bottenviken
            och i Finska viken. Förtäring av fisk är den främsta orsaken till
            att människor får i sig radioaktivitet. I rapporten Modelling
            and Assessment of Doses från Risölaboratoriet skriver Sven. P.
            Nielsen: ”The dominating exposure pathway is that of fish ingestion,
            which contributes about 2.400 manSv (94 96), while the other pathways
            yield the rest ...”" (Fritt översatt: ”Förtäring av fisk är den
            främsta orsaken till att människor får i sig radioaktivitet. Den
            står för ungefär 94 26, medan andra källor står för övriga 6 90.”).
            Även om man skulle kunna eliminera hotet om bottendöd och utfiskning
            av Östersjön, kvarstår således problemet med radioaktivitet i
            fisken. Det är dessutom, som framgår av ovanstående, ett växande
            problem. Med tanke på att det finns ca 10 000 fiskefartyg från
            åtta länder som är verksamma i Östersjön och mångdubbelt fler
            hushåll som är beroende av inkomsterna från fisket är detta givetvis,
            förutom en miljö- och hälsofråga, även en näringspolitisk fråga.
          </p>
          <p>
            9 Moratorium
          </p>
          <p>
            Med hänsyn tagen till de många nukleära anläggningarna och den
            sammanlagda mängden radioaktivt material som lagras runt Östersjöns
            stränder, menar vi att det vore lämpligt att införa och att Sverige
            verkar för ett moratorium för ytterligare kustnära placeringar
            av nya reaktorer och anläggningar för radioaktivt avfall. Även
            effekthöjningar på befintliga reaktorer ökar risken för den radioaktiva
            belastningen. Detta moratorium bör införas i avvaktan på en heltäckande
            plan på hur spridningen av radioaktivitet i Östersjön ska hindras.
            Det bör också ingå i planen att i möjligaste mån återställa havsmiljön
            till den status som gällde före nedfallet från den exploderade
            reaktorn i Tjernobyl 1986. Detta ska ges regeringen till känna.
          </p>
          <p>
            5 http://www.iae.lt/inpp. en.asp?lang=1&amp;subsub=414term
          </p>
          <p>
            2005/06:MJ257
          </p>
          <pb facs="riksdagen-motions-pdf/data/200506/mot_200506_MJ_257/mot_200506_MJ_257-0008.pdf"/>
          <p>
            2005/06:MJ257
          </p>
          <p>
            Stockholm den 23 september 2005
          </p>
          <p>
            Kjell-Erik Karlsson (v) Owe Hellberg (v) Sten Lundström (v) Peter
            Pedersen (v) Sven-Erik Sjöstrand (v) Karin Thorborg (v)
          </p>
        </div>
      </div>
    </body>
  </text>
</TEI>
