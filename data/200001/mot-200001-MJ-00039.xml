<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0039/mot_200001_MJ_0039-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ39 pnr: m898
          </p>
          <p>
            Motion till riksdagen 2000/01:MJ39
          </p>
          <p>
            av Carl-Axel Johansson (m) med anledning av prop. 2000/01:130
          </p>
          <p>
            Svenska miljömål — delmål och atgärdsstrategier
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om s.k. utsläppsrätter.
          </p>
          <p>
            Motivering
          </p>
          <p>
            Som strategi för incitament till effektiv användning av energi
            och transporter föreslås fortsatt grön skatteväxling. Det är otvetydigt
            viktigt med bra miljö såväl vad gäller skog, luft och sjöar som
            boendet. I detta arbete är det däremot knappast rimligt att minska
            människors behov av dagliga transporter. Det är inte heller troligt
            att man i infrastrukturplaner kan nå dithän att alternativa transportmedel
            till bilen kan användas i den utsträckningen att miljön förbättras.
            Man borde i stället låta utveckla dagens fordonsteknik på ett
            mer miljövänligt sätt. Den önskade utvecklingen med distansarbete
            i hemmen möjliggörs bl.a. av en utbyggnad av IT. Även om datorer
            blir mer energisnåla kommer antalet att öka varför en ökad elenergianvändning
            totalt i landet måste anses rimlig. Dessutom tillkommer andra
            områden som behöver el för sin funktion,
          </p>
          <p>
            exempelvis uppvärmning i bostäder. Därför borde dagens elenergikällor
            utvecklas så att miljöpåverkan minimeras. Att då genomföra en
            grön skatteväxling genom att öka olika miljöskatter som koldioxidskatt,
            energiskatt på el samt skatt på dieselolja är fel väg, i synnerhet
            som motsvarande skattesänkningar på arbetskraft förefaller mindre
            angeläget att genomföra för regeringen. Detta ökar det totala
            skattetrycket och minskar = förutsättningar för näringslivets
            utveckling, jordbrukets förutsättningar samt transporternas utveckling
            — inte minst ur EU-perspektiv och globalt perspektiv, som miljöfrågorna
            måste hanteras i. Dessutom minskar möjligheter till hemarbete
            och val av bostadsort utanför kollektivtrafikens områden med avfolkning
            som följd.
          </p>
          <pb facs="riksdagen-motions-pdf/data/200001/mot_200001_MJ_0039/mot_200001_MJ_0039-0002.pdf"/>
          <p>
            2000/01:MJ39
          </p>
          <p>
            Vidare konstateras att den höjda skatten på dieselolja påverkar
            transporter, tillverkningsindustrin samt jordbruket. Dessutom
            menar man att skattehöjningarna direkt påverkar hushållens användning
            av bränsle och el i begränsande syfte. Detta är inte en bra strategi.
            Man ser inte sammanhanget att även näringslivet använder bränsle
            och el och att produktionen och transportkostnaderna av varor
            och tjänster riskerar blir dyrare än nödvändigt. Dessutom bortser
            man från klimatfaktorer som ger kraftiga svängningar i behovet
            av energi för uppvärmning av bostäder. Den föreslagna strategin
            kommer sammantaget att belasta såväl samhällets som hushållens
            ekonomi. Möjligheterna för ett fortsatt konstruktivt miljöarbete
            kommer att minska. En annan och bättre strategi än grön skatteväxling
            är att genom s.k. utsläppsrätter hantera miljönegativa utsläpp,
            och därför bör riksdagen besluta att låta regeringen återkomma
            med en utredning om utsläppsrätter för att minimera miljöpåverkan
            satt i ett EU-perspektiv och ett globalt perspektiv.
          </p>
          <p>
            Stockholm den 17 maj 2001 Carl-Axel Johansson (m)
          </p>
        </div>
      </div>
    </body>
  </text>
</TEI>
