<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00058">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__58/mot_1965__fk__58-001.pdf"/>
      <fw xml:id="i-TrKTDRB5qqwbGrPDf2izYQ">
        Motioner i Första kammaren, nr 58 år 1965 7
      </fw>
      <div xml:id="i-CDhrkoAwk7coyz2Par9VrS" type="motHeader">
        <div xml:id="i-LriXvnerqxRnBPk99AUBK7" type="motTitle"/>
        <div xml:id="i-CQ9riLbvB4SxBv44pP5Gai" type="motSubmissionInfo"/>
      </div>
      <div xml:id="i-NSUcgRpXzqDtFmv8BVpihq" type="motBody">
        <div xml:id="i-D2Eov3B5R7TfrSt6mKpmUR">
          <p xml:id="i-HqDbNxpoZuNWmRSMb62Vvi">
            Nr 58
          </p>
          <p xml:id="i-Auh3hnpVtFUBVvZiQwPrfC">
            Av herr Anderson, Carl Albert, om bevarande av värdefull äldre
            stads- bebyggelse.
          </p>
          <p xml:id="i-FTk9yhEy6HT59WSJLKaikg">
            (Lika lydande med motion nr 74 i Andra kammaren)
          </p>
          <p xml:id="i-6gVFXD3qjGwPtuWGQikA2E">
            Under senare år har såväl myndigheter som allmänhet och press
            reagerat mot det accelererade tempot i rivningarna av äldre stadsbebyggelse.
            Reaktionen har som regel haft resonans i kulturminnesvårdande
            synpunkter, men i minst lika hög grad har kritikerna framhållit
            hur dessa rivningar minskar vårt bostads- bestånd. Utifrån ekonomiska
            och sociala motiv har man kommit till uppfatt- ningen att åtskilliga
            av dessa ingrepp illa rimmar med situationen på vår bostadsmarknad.
            Att våra städer måste förnyas liksom att vår snabba tekniska utveckling
            ställer bestämda krav på ingrepp i stadsbilden är uppenbart. Det
            är emellertid icke mot följdverkningarna härav eller mot en sanering
            i egentlig bemärkelse som kritiken sätter in. Man vänder sig mot
            att destruktionen också skall drabba hus som icke berörs av dagens
            stadsplaneregleringar och som dessutom är rejält byggda, väl underhållna
            och uppskattade av sina hyresgäster. Det är uppenbart att den
            pådrivande kraften bakom åtskilliga rivningsföretag har ett starkt
            inslag av spekulation. Hyrorna i äldre fastigheter är praktiskt
            taget låsta. Standardförbättringar i bostäderna ger utrymme endast
            för nogsamt prövade, måttliga hyreshöjningar. I det läget blir
            det för många fastighetsägare naturligt att söka den bättre förräntning
            av sitt investerade kapital som ett nybygge kan ge. Det är i dagens
            läge uppenbart att ett nybygge ofta öppnar stora möjligheter till
            ekonomisk vinst för inblandade parter. De hyror som efter ett
            sådant räknas fram skall ge räntabilitet åt hela nyinvesteringen;
            köpeskilling, rivnings-, bygg- och evakueringskostnader läggs
            samman — allt i form av en rad svårkontroller- bara delposter.
            För att den färdiga produkten likväl skall få avsättning svarar
            den hårt ansträngda marknaden. Att rivningsobjekt av detta slag
            har en stark dragningskraft i förhållande till bebyggande av råmark
            i städernas utkant är under alla förhållanden uppen- bart. Det
            kan i detta stycke räcka med en erinran om den snabba stegringen
            av saluvärdet på rivningshus i Stockholms centrala delar. Hyresregleringslagen
            har till följd av utvecklingen i detta stycke kommit att tjäna
            syften, rakt motsatta dem lagstiftaren på 1940-talet önskade främja.
            Ett konkret exempel ger diskussionen kring det s.k. Strindbergshuset
            i kv. Fanan vid Karlaplan. Det är en gedigen tegelbyggnad från
            år 1896. Där ligger
          </p>
          <pb facs="riksdagen-motions-pdf/data/1965/mot_1965__fk__58/mot_1965__fk__58-002.pdf"/>
          <fw xml:id="i-Cghb9Jm9oP8AszV7ZLgGxR">
            8 Motioner i Första kammaren, nr 58 år 1965
          </fw>
          <p xml:id="i-Tvxw5hwEN1xuW9ipzvEbzB">
            grundhyrorna i dag på 22 kr/kvm medan man i grannskapets nybyggen
            finner fyrdubbelt högre hyror. Relativt blygsamma investeringar
            skulle i Strind- bergshuset kunna ge fullgoda bostäder i kanske
            ytterligare 70 år. Nu tycks husets öde dock beseglat. Hur mycket
            hellre skulle man då icke se att det kapital som exploatörerna
            är beredda att investera i dess rivning fann en mer social placering
            inom de nya utkantsområden som Stockholms stad upplåtit för exploatering.
            Det är visser- ligen sant att rådande bostadsknapphet inte får
            hindra skäliga saneringsåtgärder men som sådana kan omöjligen
            detta och andra rivningsprojekt beskrivas. Till de ekonomiska-sociala
            skälen kommer så de kulturminnesvårdande. Riks- antikvarien och
            stadsantikvarien har just i fråga om Strindbergshuset fört en
            seg kamp för dess bevarande. De har för sin del kunnat hänvisa
            till dess arkitek- toniska värde och dess betydelse i en stadsbild
            av god stockholmstradition. 1960 års lag om byggnadsminnen ger
            riksantikvarien möjlighet att förklara byggnader som anses särskilt
            värdefulla som byggnadsminnesmärken och att i varje enskilt fall
            utfärda skyddsföreskrifter. Verkan av denna möjlighet förtas emellertid
            i högsta grad av tillägget att kronan äger ersätta fastighetsägaren
            för den värdeminskning av fastigheten som skyddsföreskrifterna
            kan medföra. För erläggandet av dylika ersättningar disponerar
            riksantikvarieämbetet helt otill- räckliga medel, eftersom man
            aldrig räknat med rivningar i denna omfattning av fullgoda fastigheter
            av de motiv som ovan antytts. Strindbergshuset tillhörde sålunda
            de fastigheter man gärna sett registrerade som byggnadsminne men
            positionen måste överges inför hotet att entreprenören skulle
            begära ersättning för utebliven vinst på nybyggnad. Under lång
            tid har typfallet Strindbergshuset diskuterats i skilda instanser.
            Det har därvid stått klart att frågan om ett fastighetsbestånd
            av denna typ bör göras till föremål för en utredning vid vilken
            beaktas såväl allmänna intressen som fastighetsägarnas rimliga
            krav att slippa dröjsmål och ovisshet i ett riv- ningsärendes
            handläggning. Att därvid även övervägs vidgade befogenheter för
            samhället att expropriera rivningsobjekt, där det spekulativa
            elementet är up- penbart, syns naturligt. Att hyresregleringslagen
            vid sidan av sina förtjänster i detta stycke har klara brister
            bestrids av ingen. En utredning av möjligheterna att eliminera
            dessa just då det gäller de s.k. rivningsobjekten syns i hög grad
            motiverad både av allmänna och privatekonomiska intressen och
            icke minst med tanke på den hårt trängda kulturminnesvården i
            de snabba förvandlingarnas tid. Under hänvisning till vad sålunda
            anförts hemställes, att riksdagen måtte hos Kungl. Maj:t påkalla
            en skyndsam utredning rörande bevarande av äldre, värdefull stadsbebyg-
            gelse.
          </p>
          <p type="date" id="i-15NL9oM4XR84rvraNVXZbG">
            Stockholm den 20 januari 1965
          </p>
          <div xml:id="i-QHkodowEfDmPphkfGzubHh" type="signatureBlock">
            <p who="i-NrbxPf13DGzMk6GuWQTaKk" type="signature">
              Carl Albert Anderson
            </p>
          </div>
        </div>
      </div>
    </body>
  </text>
</TEI>
