<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00380">
  <teiHeader>
    <fileDesc>
      <titleStmt>
        <title>Fyra lösningar av flygbullerproblemet</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fyra lösningar av flygbullerproblemet</title>
          <idno type="rdwebb">H002C380</idno>
          <rs type="number">C380</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C380/text</ref>
          <ref type="dokument_url_html">http://data.riksdagen.se/dokument/H002C380</ref>
          <ref type="dokumentstatus_url_xml">http://data.riksdagen.se/dokumentstatus/H002C380</ref>
          <ref type="doc">http://data.riksdagen.se/fil/2AEF3652-E2C1-4E32-811D-D8DE23DD70A6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-45iMvr44bLB1W4U9JZoRgS" type="signed"/>
        <correspContext corresp="i-45iMvr44bLB1W4U9JZoRgS">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-FD6UnssY5sg3UkZuHemvLG" type="numbering">
          <date when="2012-10-08"/>
        </correspAction>
        <correspAction xml:id="i-MhAYFDmzE8yKVBrxCgivZs" type="submission">
          <date when="2012-10-05"/>
        </correspAction>
        <correspAction xml:id="i-ShbBgdQNQaF6uxL2MmNamP" type="transfer">
          <date when="2012-10-04"/>
        </correspAction>
        <correspAction xml:id="i-AUkEE9qHE2CAH4SL6Jf6eT" type="assigned"/>
        <correspContext corresp="i-AUkEE9qHE2CAH4SL6Jf6eT">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D1JrBWjirWJAZFAaKcFboQ" type="motHeader"/>
      <div xml:id="i-4s2Htb6rUgLtobdLdVsmK1" type="motBody">
        <div xml:id="i-JYUgyBWAnHtiurDS2cQp8C" type="motProposal" subtype="förslag">
          <head xml:id="i-Uo53rN8dWQjEdbYksWW6QF">
            Förslag till riksdagsbeslut
          </head>
          <list xml:id="i-5uPE98iuwCFrs5RxCQ4tPn" style="ol">
            <item xml:id="i-TxJr9Hf2uGK9Sw7QM1ABKd">
              Riksdagen tillkännager för regeringen som sin mening vad som
              anförs i motionen om fyra tänkbara lösningar av problemet med
              riktvärden för flygbuller i Linköping.
            </item>
            <item xml:id="i-8STVbHy2cxHSwSgoLoChzC">
              Riksdagen tillkännager för regeringen som sin mening vad som
              anförs i motionen om behovet av åtgärder när Boverket och Naturvårdsverket
              motarbetar varandra i flygbullerfrågan på ett sätt som skadar
              rättssäkerheten för medborgare, kommuner och företag.
            </item>
          </list>
        </div>
        <div xml:id="i-5QGLdU6wACQhNU2yo9WC4E" type="motContent">
          <head xml:id="i-V7Jtt2XskBKMLSdfJ79mRc" type="h1">
            Motivering
          </head>
          <p xml:id="i-9MjBnEGp9RNe8i7axmzRY9">
            Linköping är Sveriges första och största flygindustristad. Linköping
            är också en expansiv del av Östergötland. Det är dags att se över
            de orimliga, statliga bullernormer för flygverksamhet som har
            skapat en helt onödig konflikt mellan flyget och staden. Detta
            framstår som särskilt angeläget nu när regeringen på kort tid
            har lämnat två glädjande besked: dels att Ostlänken ska byggas,
            dels att en ny generation Jas 39 Gripen ska utvecklas. Det här
            är två besked som betyder mycket för Linköping och för hela Östergötland,
            men för att de ska kunna användas maximalt för att utveckla regionen
            måste flygbullerfrågan få en snar och positiv lösning.
          </p>
          <p xml:id="i-XjJzYZUZNqyUxKXGr4bWYw">
            Bakgrunden är att regeringen i 1996/97 års infrastrukturproposition
            (prop. 1996/97:53) angav riktvärden för acceptabelt buller från
            väg-, järnvägs- och flygtrafik i områden med bostadsbebyggelse.
            Dessa riktvärden är inte rättsligt bindande, men har i rättstillämpningen
            och i de statliga myndigheternas arbete kommit att få en mycket
            stark ställning vid prövning av var nya bostäder i potentiellt
            bullerstörda områden ska få uppföras. Riktvärdena säger att genomsnittligt
            utomhusbuller vid bostäder inte bör överstiga 55 dB(A) (i fortsättningen
            benämnt decibel), medan det inte bör förekomma enstaka bullertoppar
            utomhus vid bostäder på mer än 70 decibel.
          </p>
          <p xml:id="i-GET4jj8BnWU9n9QMhTKHFJ">
            Det har länge rått stor oklarhet om hur riktvärdena i propositionen
            ska tillämpas mot bakgrund av bestämmelserna i miljöbalken och
            plan- och bygglagen. Boverket och Naturvårdsverket har tillämpat
            riktvärdena på olika sätt för ny respektive befintlig bostadsbebyggelse.
            De båda verken har numera tagit fram allmänna råd för hur propositionens
            riktvärden bör tillämpas kring flygplatser. Naturvårdsverkets
            allmänna råd från 2008 används vid miljöprövning av flygplatser
            (miljöbalken tillämpas), medan Boverkets allmänna råd från 2010
            används vid planering och bygglovsprövning av nya bostäder (plan-
            och bygglagen tillämpas).
          </p>
          <p xml:id="i-3buEo7JnsiWdqhYpXmEurt">
            När ett Gripenplan startar, överstiger bullret 70 decibel inom
            ett stort område runt flygplanet och eftersom planet rör sig fort,
            sprids bullret över en stor yta. Det innebär att kortvariga bullertoppar
            på mer än 70 decibel förekommer över stora delar av Linköpings
            stadskärna och kringliggande landsbygd. I flera fall på senare
            år har länsrätten upphävt bygglov för bostäder i dessa områden
            (Tannefors, Bankekind m fl), med hänvisning till att riktvärdena
            för maximalt buller överskrids på de aktuella platserna. Byggloven
            har beviljats av Linköpings kommun och överklagats av Saab AB,
            eftersom Saab inte vill riskera att efter framtida miljötillståndsprövningar
            behöva begränsa sin verksamhet med hänvisning till flygbuller
            som överstiger riktvärdena kring nyuppförda bostäder.
          </p>
          <p xml:id="i-Sp3jUFEktqzYXrFy5dTHVd">
            Den grundläggande kritiken mot tillämpningen av riktvärdena för
            bullertoppar är att de angriper ett problem som man kan ifrågasätta
            om det finns. Det som har störst betydelse för kvaliteten i boendet
            är nivån på den totala mängd buller man utsätts för, vilket bäst
            anges som ett genomsnittsmått. Att några få gånger per dag under
            några korta ögonblick bli överröstad av ett startande Gripenplan
            är inget stort problem. Det är en naturlig del av livet i en flygstad
            som Linköping. Enligt Boverkets studie, som gjordes inom ramen
            för dess bullerutredning 2008, finns det ingen forskning som stödjer
            att ett fåtal överskridanden av den maximala ljudnivån 70 dBA
            skulle vara skadligt för människors hälsa. Om man klipper gräset
            med en motorgräsklippare utsätts man för mer buller än om ett
            Gripenplan flyger förbi.
          </p>
          <p xml:id="i-CkGVH443z3CaPCEKotopMm">
            Ett särskilt problem i sammanhanget är att riktvärdena i regeringens
            proposition från 1996 inte har infogats i någon lag eller förordning,
            utan enbart omnämns i propositionen och sedan har utgjort utgångspunkt
            för statliga myndigheters allmänna råd. Dessa allmänna råd är
            inte heller rättsligt bindande. Anledningen till att regeringen
            valde denna teknik torde vara just för att man ville ge utrymme
            för flexibilitet och anpassning av bullerbedömningarna till omständigheterna
            i varje enskilt fall. Så har riktvärdena dock inte kommit att
            tillämpas, utan de har i rättspraxis och hos de statliga myndigheterna
            i hög grad använts som om de slagits fast i bindande lagstiftning.
            Den använda lagstiftningstekniken gör att det inte är helt tydligt
            hur man ska agera som lagstiftare, om man är missnöjd med det
            sätt på vilket riktvärdena tillämpas.
          </p>
          <p xml:id="i-3AeNVS685vHpR2BLKJfFBZ">
            Det är uppenbart att statens olika delar inte drar åt samma håll.
            Boverket har i sina nya allmänna råd uttryckt sig på ett sätt,
            som skulle undanröja huvuddelen av de problem som Linköpings kommun
            och Saab brottas med. Boverket säger att man inte längre ska tillämpa
            riktvärdet för maxbuller från flyg och istället låta genomsnittliga
            bullernivåer vara avgörande, i kombination med att man begränsar
            antalet bullertoppar som får förekomma nattetid. Naturvårdsverket
            vidhåller dock att riktvärdet för maxbuller ska fortsätta att
            vara styrande. Det innebär att Boverkets allmänna råd om flygbuller
            står i konflikt med Naturvårdsverkets allmänna råd om flygbuller.
            Det är en orimlig situation. Kommuner, företag och enskilda medborgare
            måste kunna få ett och samma svar från staten. De ska inte behöva
            vänta på att förvaltningsdomstolarna löser tvister om vilken statlig
            myndighet som har rätt. Linköpings kommun arbetar med planärenden
            som rör många bostäder och som direkt påverkas av hur den här
            frågan hanteras. Om ingen ändring kommer till stånd, riskerar
            det att allvarligt bromsa bebyggelseutvecklingen i Linköping.
            Alternativt finns risken att Saabs verksamhet ytterligare begränsas
            i framtiden eller att hela dess lokalisering ifrågasätts.
          </p>
          <p xml:id="i-Lbj934MCu4irCrTLhtJqex">
            Gripenprojektet är av stort nationellt intresse. Att man i Linköping
            kan bygga tusentals nya bostäder är av stor betydelse för hela
            östgötaregionen. Det är orimligt att spela ut dessa båda intressen
            mot varandra. Regeringen och riksdagen måste lösa det allvarliga
            problem som uppstått. På så sätt kan Saab och Linköping fortsätta
            att utvecklas sida vid sida på det sätt som varit så framgångsrikt
            i över 60 år.
          </p>
          <p xml:id="i-Hym9WFKiGxk8g3A8SX4rgs">
            En liknande motion som denna behandlades av riksdagen under förra
            riksmötet. Civilutskottet kommenterade motionen på följande sätt
            i betänkande 2011/12:CU14:
          </p>
          <p xml:id="i-2ga9uvsJ9gQdi5GAtXriCe">
            Av såväl utskottets tidigare behandling som den ovan återgivna
            redovisningen i den senaste budgetpropositionen framgår att frågor
            om hur bulleraspekterna ska hanteras i den fysiska planeringen
            är föremål för stor uppmärksamhet. Regeringen har vidtagit olika
            åtgärder som syftar till att underlätta myndigheternas arbete
            med att tydliggöra och klarlägga hur bulleraspekter ska beaktas
            i samhällsplaneringen. Flera berörda statliga myndigheter liksom
            Sveriges Kommuner och Landsting är engagerade i ett arbete som
            bl.a. syftar till att åstadkomma en ökad samsyn bland myndigheterna
            när det gäller frågor om buller. Regeringen följer de pågående
            projekten och är angelägen om att de bidrar till en ökad samsyn.
          </p>
          <p xml:id="i-WkgJtMJEEfpuCQM1qxfWY2">
            Mot den redovisade bakgrunden anser utskottet att det inte behövs
            något tillkännagivande från riksdagen för att ytterligare uppmärksamma
            den aktuella frågan om hur bulleraspekterna hanteras i planeringen.
            Motionerna avstyrks således.
          </p>
          <p xml:id="i-Q4rQNSgT3NkRi3M91ZUAZc">
            Problemet är att någon snar lösning inte är i sikte. Boverkets
            allmänna råd står fortfarande mot Naturvårdsverkets allmänna råd.
            Linköpings kommun vill fortfarande utveckla sin stadskärna. Saab
            AB vill fortfarande inte riskera att en kommande miljöprövning
            av dess verksamhet innebär ytterligare begränsningar med anledning
            av ny bostadsbebyggelse.
          </p>
          <head xml:id="i-FAwbRHjUryNhyhpqPL9Psp" type="h2">
            Fyra vägar framåt
          </head>
          <p xml:id="i-7i6tafiRNodvFQEseXZ3pR">
            Det är uppenbart att frågan juridiskt sett är komplicerad. Sverige
            har myndigheter som självständigt ska tillämpa gällande rätt och
            utfärda allmänna råd, och olika myndigheter har i uppdrag att
            bevaka olika intressen. Detta kan dock inte få innebära att medborgare,
            kommuner och företag drabbas av allvarliga olägenheter till följd
            av att statens olika delar ger olika besked. När Boverket och
            Naturvårdsverket som i flygbullerfrågan motarbetar varandra på
            ett sätt som skadar rättssäkerheten för medborgare, kommuner och
            företag är det angeläget att säkerställa att statens alla delar
            ger ett och samma besked.
          </p>
          <p xml:id="i-6fQLi6t7C7kVcYK4SZBMVE">
            I en gemensam skrivelse har Linköpings kommun, Länsstyrelsen
            Östergötland och Saab AB lämnat fyra förslag till lösningar av
            problemet.
          </p>
          <p xml:id="i-CjvipZ1i9SLsCa4SMKkU17">
            Den lösning som förespråkas i första hand är att Naturvårdsverket
            ställer sig bakom det synsätt på tillämpningen av riktvärdena
            som tagits fram av Boverket.
          </p>
          <p xml:id="i-jo4ZQRnPd7pS8LgKzEzcr">
            I andra hand bör regeringen överväga ett förtydligande av hur
            riktvärdena i proposition 1996/97:53 bör tillämpas. Den tillämpning
            som föreskrivs bör utgå från Boverkets synsätt.
          </p>
          <p xml:id="i-LT7spUSd9o2895CG9GtEyJ">
            I båda dessa förslag uppfylls det rimliga kravet på att staten
            ska ha en gemensam syn i bullerfrågan. Det kan inte ha varit regeringens
            och riksdagens mening att riktvärdena skulle komma att tolkas
            på så skilda sätt att väsentliga samhällsintressen hotas. Om man
            utgår från Boverkets allmänna råd får vi samtidigt en väl avvägd
            tillämpning av riktvärdena som ligger bättre i nivå med vad andra
            EU-länder har och som fortfarande är bland de strängaste i Europa.
          </p>
          <p xml:id="i-63mrnYVJ3Ctt2z9aMEALZs">
            En tredje lösning skulle vara att regeringen överväger att initiera
            en översyn av riktvärdena. De nya riktvärdena bör utgå från en
            sammanvägning som säkerställer målen både för tillväxt och för
            människors hälsa. När det gäller flygbuller bör de nya riktvärdena
            utformas i enlighet med det resonemang som Boverket redovisar
            i den utredning verket gjorde 2008.
          </p>
          <p xml:id="i-MjLuYK6SHVkasJsBL9C8QY">
            Den fjärde lösningen innebär att undantag från flygbullerreglerna
            skulle göras för Linköping på grund av de mycket speciella förhållanden
            som råder just där.
          </p>
        </div>
        <div xml:id="i-MTJ7SDTyKWjHarMeyQEj1S" type="signatureBlock">
          <list xml:id="i-AJBS2AiqG6KA984RupFNq5">
            <item xml:id="i-B5P63XQ6u1SPP6iF3TKtnQ" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-9bJvGCweSGurULJwbG2Njc" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-AHetQbDwzfZ7dUur3irFbV" who="i-W6BJ44rcZjp5pD28NhHrCf" type="signature">
              Gunnar Axén (M)
            </item>
            <item xml:id="i-SH6tMvSatxiJfQ69JCX2sU" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
