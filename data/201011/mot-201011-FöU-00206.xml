<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FöU-00206">
  <teiHeader>
    <fileDesc>
      <titleStmt>
        <title>Åtgärder mot elrelaterad ohälsa</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot elrelaterad ohälsa</title>
          <idno type="rdwebb">GY02Fö206</idno>
          <rs type="number">Fö206</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GY02Fö206/text</ref>
          <ref type="dokument_url_html">http://data.riksdagen.se/dokument/GY02Fö206</ref>
          <ref type="dokumentstatus_url_xml">http://data.riksdagen.se/dokumentstatus/GY02Fö206</ref>
          <ref type="doc">http://data.riksdagen.se/fil/F315D8AA-E449-41F7-84AD-A4F94303AF52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AoknUbTUDgZnAbGnVHsAyn" type="signed"/>
        <correspContext corresp="i-AoknUbTUDgZnAbGnVHsAyn">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-3PTvWTKqfK2b1sJBzNMvsc" type="numbering">
          <date when="2010-10-26"/>
        </correspAction>
        <correspAction xml:id="i-Pfk2oUa1GFA85XYpqWvCVk" type="submission">
          <date when="2010-10-21"/>
        </correspAction>
        <correspAction xml:id="i-P6sTJVH7i7tpZFUuhJjETB" type="transfer">
          <date when="2010-10-21"/>
        </correspAction>
        <correspAction xml:id="i-AXheC4NF3K3W9ArBhP4mJP" type="assigned"/>
        <correspContext corresp="i-AXheC4NF3K3W9ArBhP4mJP">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6vy7LeriZpQCGGtN1gPJwU">
            Förslag till riksdagsbeslut
          </head>
          <list style="ol">
            <item xml:id="i-H85u59SLfRoMw3X8wB1yYQ">
              Riksdagen tillkännager för regeringen som sin mening vad som
              anförs i motionen om behovet av att det klargörs vilken myndighet
              som har ansvaret för att utreda säkerhet och risker när det gäller
              elrelaterade effekter på hälsan.
            </item>
            <item xml:id="i-32h87XY49scC4dgH2bpAPk">
              Riksdagen tillkännager för regeringen som sin mening vad som
              anförs i motionen om behovet av en kommission för att säkerställa
              fakta om ohälsa och el.
            </item>
            <item xml:id="i-A7ZgJURfdfHYMXizaBnT7T">
              Riksdagen tillkännager för regeringen som sin mening vad som
              anförs i motionen om bygglovsplikt för antenner och basstationer.
              1
            </item>
            <item xml:id="i-BFUabrLxTYap6UsiuRhiy9">
              Riksdagen tillkännager för regeringen som sin mening vad som
              anförs i motionen om behovet av att i plan- och bygglagen ge utrymme
              för kommuner att skapa områden med låga strålningsnivåer. 1
            </item>
            <item xml:id="i-W7ZizBgBbqrXwA9hkRBQqq">
              Riksdagen tillkännager för regeringen som sin mening vad som
              anförs i motionen om behovet av förtydliganden om att försiktighetsprincipen
              i miljöbalken gäller och att detta även innebär att myndigheter
              inte kan välja bort att redovisa den vetenskapliga osäkerheten
              i det material de grundar sina bedömningar på.
            </item>
            <item xml:id="i-3hJayHUNEpzmep6Uyzq1Zz">
              Riksdagen tillkännager för regeringen som sin mening vad som
              anförs i motionen om att tydlighet måste vägleda svensk myndighetsutövning.
            </item>
            <item xml:id="i-LGcFyzfFw9t1Tf3NXtXhVi">
              Riksdagen tillkännager för regeringen som sin mening vad som
              anförs i motionen om att sänka gränsvärdena för elektromagnetisk
              strålning i intervallet 0,1 MHz300 GHz.
            </item>
            <item xml:id="i-L9uj1rRRRzK6Wg5xVd7o54">
              Riksdagen tillkännager för regeringen som sin mening vad som
              anförs i motionen om behovet av en satsning på forskning om hälsoeffekter
              av icke-joniserande strålning.
            </item>
          </list>
          <p xml:id="i-5NdozgNv9GJjCU7ZtkSqL4">
            1 Yrkandena 3 och 4 hänvisade till CU.
          </p>
        </div>
        <div type="motContent">
          <head xml:id="i-HiWWvyqpqWxS6UVuN2oFvR" type="h1">
            Bakgrund
          </head>
          <p xml:id="i-UCQuLyHLDiPqWeaBupo3Bm">
            Elöverkänslighet eller ohälsa på grund av omgivningspåverkan
            från elektriska installationer och/eller elektrisk utrustning,
            som det kanske borde benämnas, är ett tämligen nytt fenomen.
          </p>
          <p xml:id="i-nHjx3o69MgNAvvCVRK74z">
            Det har i första hand varit människor vars arbeten kretsat kring
            elektrisk teknik i någon form som har drabbats. Om vi bortser
            från lokförare och andra grupper som arbetar i miljöer med mycket
            kraftiga fält med höga effekter så började problemen med försämrad
            hälsa kring elektrisk vardagsteknik dyka upp i slutet av 1960-talet
            och början av 1970-talet. Då var det i första hand lysrör som
            ansågs ge besvär.
          </p>
          <p xml:id="i-Q7v7fs9yszWNbktnMSDKpr">
            I takt med att lysrören byttes ut vandrade de första bildskärmarna
            in på våra arbetsplatser. De, i första hand kvinnor, som ledde
            introduktionen av denna teknik på statliga verk, företag och andra
            organisationer var de eldsjälar som ofta tog mest stryk. Några
            av dessa har berättat om hur de så småningom insåg att de drabbats.
            Några av dem lever med elöverkänslighet än idag. De strålkanoner
            till bildskärmar som den första generationen av tekniken faktiskt
            utgjorde byttes mot mindre skadliga bildskärmar, tack vare ett
            starkt fackligt arbete, och så småningom kom plattskärmar som
            ger betydligt lägre fält i omgivningen.
          </p>
          <p xml:id="i-XAgQpM8siPdquKx5bgW5xT">
            Utvecklingen av trådlös digital kommunikation har sedan trätt
            in som den senaste orsaken till ohälsa kopplad till elektrisk
            teknik. Ett flertal av de ingenjörer som deltog i utvecklandet
            av den nya tekniken, inte minst på Ericsson och Saab, är idag
            skadade för livet. Långvarig exponering, i början kanske mindre
            analyserad än den som idag är i kommersiell drift, skadade pionjärerna.
            Med anledning av detta börjar man tala om ohälsa kopplad till
            icke-joniserande strålning som omspänner ett frekvensområde från
            ungefär 0,1 MHz till ca 1 PHz.
          </p>
          <p xml:id="i-V3nEr5k6A5PL31u5nUiyzu">
            Det är ganska naturligt att de som först kom i kontakt med den
            nya tekniken och som var mest entusiastiska över dess möjligheter
            också är de som återfinns bland de drabbade. När den nya tekniken
            kommersialiserades var det också i första hand äldre män med god
            ekonomi som hade möjlighet att skaffa sig den. I takt med att
            priset på elektronik har sjunkit dramatiskt har produkterna även
            i ökad utsträckning vänt sig till ungdomar och numera även till
            barn. Detta har inneburit att medelåldern bland de drabbade sjunker,
            och sommaren 2008 hölls det första sommarlägret för barn som drabbats
            av ohälsa på grund av exponering för elektrisk teknik.
          </p>
          <p xml:id="i-DeqoTBFbvGZ6xTkEA7EZ63">
            Enkäter som de senaste åren utförts med olika metoder antyder
            att mellan 5 och 10 procent av befolkningen på något sätt anser
            sig uppleva att deras hälsa påverkas negativt av i första hand
            mobiltelefoner. Undersökningar tyder även på att det handlar om
            ett växande problem. Det finns därför anledning att anta att alla
            människor på något sätt påverkas av det onaturliga inslaget av
            icke-joniserande strålning som vi omger oss med.
          </p>
          <head xml:id="i-M9uQKkzF5txVTHgnehJQes" type="h1">
            Vad är elrelaterad ohälsa?
          </head>
          <p xml:id="i-Wj6sy7B5UsiM6UuBw5QUo">
            Ovan har ordet elöverkänslighet använts. Begreppet har funnits
            i många år och är relativt väl känt. Det är emellertid ett begrepp
            som leder tankarna åt fel håll. Ordet kommer därför fortsättningsvis
            inte att användas i motionen. De människor som upplever en elrelaterad
            ohälsa är enligt vår uppfattning inte i traditionell mening över­känsliga.
            Det handlar inte heller om någon form av allergisk reaktion. Den
            korrekta beskrivningen av fenomenet är att betrakta den ohälsa
            som uppstår som en ren skada.
          </p>
          <p xml:id="i-RPMzhdrqw88CtVtXYNe5Tk">
            Forskningen är ännu bara i inledningen av att kunna förklara
            hur skadan uppstår, och tyvärr vill samhället tydligen inte veta
            hur den uppstår eftersom man inte lägger några pengar på den typen
            av forskning. Skadan yttrar sig på olika sätt hos skilda individer.
            Det handlar ofta om huvudvärk, trötthet, hudrodnad, hjärtklappning,
            värk, balanssvårigheter och liknande yttringar som sätter ner
            allmäntillståndet. För de flesta är en kort exponering inte så
            besvärande utan det är den ackumulerade belastningen som ger de
            stora problemen. Det finns dock även personer vars hälsa drabbas
            nästan momentant när de utsätts för en strålningskälla. Beroende
            på hälsotillståndet i övrigt kan effekterna för individen variera.
            Vid längre exponeringar kan andningssvårigheter och medvetslöshet
            inträffa.
          </p>
          <p xml:id="i-StXWELFGGxSUT7mMsvFPY8">
            En del drabbade kan nästan uppfattas som hyperaktiva och på gränsen
            till aggressiva, men det handlar då mer om indirekta skyddsbeteenden
            som följd av den rädsla och skräck som kommer när smärtan ökar.
            Flyktbeteenden, bort från något som vi andra inte kan förstå,
            kan driva dessa personer att trots ohälsan ge sig iväg på jakt
            efter platser där de upplever mindre obehag från omgivningen.
          </p>
          <p xml:id="i-XGJNtxRbwZzPSM9dFwt7fz">
            Även om den ohälsa många upplever att elektrisk teknik orsakar
            av ansvariga myndigheter inte anses kunna förklaras på ett vetenskapligt
            tillfredsställande sätt, så finns det mycket som kan göras för
            att minska problemen för många av de drabbade. Avskärmning av
            kablar och så kallad elsanering gör att en del kan bo i tämligen
            vanliga bostäder. Stora jordade nät som skapar konstgjord strålningsskugga
            hjälper en del, och kläder med metalltrådar invävda kan ge andra
            visst skydd. Topografin erbjuder det bästa skyddet för dessa människor
            eftersom det ofta uppstår strålningssvaga områden i kraftigt kuperad
            terräng.
          </p>
          <head xml:id="i-7bAq9jrrknYdLCTbVXX22D" type="h1">
            Vad anser myndigheter och var står politiken?
          </head>
          <p xml:id="i-F3P9cAVCx9xhTxQ3HWpnLc">
            Först kan vi konstatera att ansvariga myndigheter i olika länder
            har vitt skilda uppfattningar om riskerna med elektrisk teknik
            av olika slag. När det gäller icke-joniserande strålning så finns
            det ett europeiskt gränsvärde för de skador som kan uppstå genom
            uppvärmning liknande den som sker i en mikrovågsugn. Däremot saknas
            gränsvärden för annan form av biologisk påverkan. Gränsvärden
            för strålning är i vissa länder en fråga för lokala myndigheter
            och inte något som fastslås i nationella lagar, vilket gör att
            det enbart i Europa finns en mängd olika gränsvärden.
          </p>
          <p xml:id="i-9bVqTjBsWJPffbv3dKBmYp">
            I Sverige lutar sig domstolar mot Strålsäkerhetsmyndigheten (SSM)
            som i sin tur lutar sig mot sitt vetenskapliga råd. Denna grupp,
            i vilken flera har nära relationer till elektronikindustrin, anser
            inte att det finns bevis för några risker med icke-joniserande
            strålning. Eftersom den ståndpunkten förs fram som en sanning
            utan att man redovisar den vetenskapliga osäkerhet som finns i
            det påståendet är det svårt för domstolar att göra en adekvat
            riskbedömning.
          </p>
          <p xml:id="i-PiBJ7VUVM9JjZBae7TSCVY">
            Den vetenskapliga osäkerheten i underlag för politiska beslut
            kring klimatfrågan har studerats av forskare, och en rapport presenterades
            i september 2009. Vår förhoppning är att den rapporten kan öka
            intresset för diskussioner kring osäkerheter i vetenskapliga underlag
            även på andra områden. Enligt försiktighetsprincipen så skall
            den vetenskapliga osäkerheten redovisas, men SSM vägrar att göra
            det och bryter därmed mot lagen. Tyvärr efterfrågar inte okunniga
            domstolar något sådant underlag, vilket gör försiktighetsprincipen
            mycket tandlös.
          </p>
          <head xml:id="i-BCuhYrMYXj7YPdjobvNmTN" type="h1">
            Vad säger då forskningen?
          </head>
          <p xml:id="i-WWXMzatVJJcha9GVTWeRoF">
            Eftersom det ofta hänvisas till uttalanden från SSM och dess
            vetenskapliga råd där man utan hänvisningar driver tesen att det
            inte finns någon forskning som visar att det skulle finnas ett
            samband mellan vardagselektronisk teknik och hälsopåverkan, så
            kan det vara lämpligt att hänvisa till genomgångar av aktuell
            forskning.
          </p>
          <p xml:id="i-K163XPNHnCyNNY54Kp2Vjj">
            I september 2007 publicerades Bioinitiativrapporten (se nedan)
            som sammanfattar mer än 1 500 undersökningar om ohälsoeffekter
            från icke-joniserande strålning. Man konstaterar där att de existerande
            gränsvärdena inte räcker till för att skydda befolkningen samt
            att mängder av icke-termiska hälsoeffekter har konstaterats. Bland
            många olika biologiska effekter har man kunnat konstatera dna-skador.
            Slutsatsen blir att ett gränsvärde som enbart baseras på termiska
            effekter inte är relevant när det gäller att skydda befolkningen.
          </p>
          <head xml:id="i-v9gBibNXQteKpympyL65d" type="h1">
            Slutsatser från Bioinitiativrapporten
          </head>
          <head xml:id="i-HATUQqtEmYK3XK46ekyqvw" type="h1">
            Table 1-1 BioInitiative Report Overall Conclusions
          </head>
          <p xml:id="i-4jgMJCAGXgFCASiFBN4xyf">
            OVERALL SUMMARY OF CONCLUSIONS
          </p>
          <list style="ul">
            <item xml:id="i-G3dHNiGg2JSvfhLo2gwffY">
              The existing ICNIRP and FCC limits for public and occupational
              exposure to ELF and RF are insufficiently protective of public
              health.
            </item>
            <item xml:id="i-LW9dsefo3z5NMBeeyEscia">
              Biologically-based public and occupational exposure standards
              for extra-low frequency and radiofrequency radiation are recommended
              to address bioeffects and potential adverse health effects of
              chronic exposure to ELF and RF. These effects are now widely reported
              to occur at exposure levels significantly below most current national
              and international limits.
            </item>
            <item xml:id="i-2tEkPMSr1Ym8EF2RLpC7VH">
              A biologically-based exposure limit is one that is protective
              against ELF and RF intensity and modulation factors which, with
              chronic exposure, can reasonably be presumed to result in significant
              impacts to health and well-being.
            </item>
            <item xml:id="i-TgGjb7CCzXzbgMzxA6AR9U">
              Research is needed (but should not delay) regulatory action for
              ELF and substantive preventative action for RF proportionate to
              potential health and well-being risks from chronic exposure.
            </item>
            <item xml:id="i-NJGYV6LCu3u7eYiFCqLXGw">
              A biologically-based exposure limit should reflect current scientific
              knowledge of bioeffects and health effects, and impose new limits
              based on preventative action as defined by the Precautionary Principle
              (EEA, 2001).
            </item>
            <item xml:id="i-CPFpF9GAuAcryMWg4Mn9Uk">
              Biologically-based exposure standards shall be protective against
              exposures levels of ELF and RF that affect or change normal biological
              functioning of organisms (humans). They shall not be based solely
              on energy absorption or thermal levels of energy input, or resulting
              tissue heating. They shall be protective against chronic exposure
              responses.
            </item>
            <item xml:id="i-Dox3NTXF97d5nMQorUmjjL">
              The existing standards are based on thermal (heating) limits,
              and do not address non-thermal (or low-intensity) exposures which
              are widely reported to cause bioeffects, some likely leading to
              adverse health effects with chronic exposure.
            </item>
            <item xml:id="i-9EfH4VUKWYKFVZ7443zwuA">
              Biological effects may include both potential adverse health
              effects and loss of homeostasis and well-being.
            </item>
            <item xml:id="i-DDMNnfeS7pCrCnSrzQLf1Y">
              Biologically-based exposure standards are needed to prevent disruption
              of normal body processes. Effects are reported for DNS damage
              (genotoxicity that is directly linked to integrity of the human
              genome), cellular communication, cellular metabolism and repair,
              cancer surveillance within the body; and for protection against
              cancer and neurological diseases. Also reported are neurological
              effects including impairment of sleep and sleep architecture,
              cognitive function and memory; depression; cardiac effects; pathological
              leakage of the blood-brain barrier; and impairment of normal immune
              function, fertility and reproduction.
            </item>
            <item xml:id="i-KTWdFrhZrYo5veTFBpeDzE">
              Frequency, intensity, exposure duration, and the number of exposure
              episodes can affect the response, and these factors can interact
              with each other to produce different effects. In addition, in
              order to understand the biological consequences of EMF exposure,
              one must know whether the effect is cumulative, whether compensatory
              responses result, and when homeostasis will break down.
            </item>
            <item xml:id="i-2p7tmbfwbdSCjEpFbHf5Gd">
              Plausible biological mechanisms that can account for genotoxicity
              (DNA damage) are already well known (oxidative damage via free-radical
              actions) although it should also be said that there is not yet
              proof. However, proof of mechanism is not required to set prudent
              public health policy, nor is it mandatory to set new guidelines
              or limits if adverse health effects occur at lower-than-existing
              IEEE and ICNIRP standards.
            </item>
          </list>
          <p xml:id="i-JkJLnhhkyNyh4s7ZaJMe2m">
            Den senaste sammanställningen över forskningsläget i världen
            på detta område, Mobiltelefonins hälsorisker från 2010, av vetenskapsjournalisten
            Mona Nilsson, avslöjar dessutom de stora brister som finns i studier
            som gjorts för att visa att det inte skulle finnas någon koppling
            mellan den nya tekniken och hälsan för människor.
          </p>
          <p xml:id="i-MievFSXDvfLQMxYFUByupY">
            Den 4 september 2008 antog EU-parlamentet ett uttalande angående
            halvtidsöversyn av den europeiska handlingsplanen för miljö och
            hälsa för perioden 20042010. I detta uttalande räknar man bland
            annat upp nya sjukdomssyndrom som man ser med stort allvar på.
            Bland dessa finns överkänslighet mot elektromagnetisk strålning.
            Man trycker särskilt på betydelsen av att i dessa sammanhang tillämpa
            försiktighetsprincipen. EU-parlamentet ställer sig även bakom
            slutsatserna i rapporten från Bioinitiativet som redovisats ovan.
            EU-parlamentet preciserar att de gamla gränsvärdena från 1999
            uppenbart spelat ur sin roll och att de snarast måste ersättas
            med nya som tar hänsyn även till icke-termiska effekter av icke-joniserande
            strålning.
          </p>
          <p xml:id="i-HdJ2ybxrvhvKwvJ4Yt9d7q">
            När en motion med liknande förslag till riksdagsbeslut som de
            i denna motion behandlades under riksdagsåret 2008/09 valde riksdagens
            majoritet att inte följa EU-parlamentets bedömning utan hänvisade
            till WHO och påstod att WHO inte anser att det finns någon koppling
            mellan strålning och hälsopåverkan. Riksdagsmajoriteten gör då
            samma misstag som SSM och väljer att inte redovisa den vetenskapliga
            osäkerhet i ett sådant ställningstagande som WHO däremot väljer
            att presentera. Man kan därför påstå att riksdagsmajoriteten medvetet
            väljer att inte följa den lagstiftning man själv beslutat om.
            Det är naturligtvis beklagansvärt. Detta sätt att hantera den
            vetenskapliga osäkerheten i ett beslutsunderlag har nu upprepats
            men förhoppningsvis för sista gången.
          </p>
          <head xml:id="i-GBAtn4w7q8Kgybka8YeZh3" type="h1">
            Förslag till åtgärder
          </head>
          <head xml:id="i-ELPyVjCahToyFrTfCQAjQc" type="h2">
            Ansvarsfrågan
          </head>
          <p xml:id="i-Ho9f12mgniBfDVRnrDcAs3">
            Kommuner som vill ta ansvar för de medborgare som far illa av
            elrelaterad ohälsa har ingen central myndighet att vända sig till.
            Varken Socialstyrelsen eller Strålsäkerhetsmyndigheten (SSM) anser
            sig ha laglig skyldighet att utreda vad som är orsaken till att
            denna form av ohälsa uppstår.
          </p>
          <p xml:id="i-6i28g3dWJoRFAGSXYsSLMP">
            Den privatperson som noterar att en medborgare blir medvetslös
            när en mobiltelefon slås på har inte heller någon myndighet att
            vända sig till med sin iakttagelse. Flera försök har gjorts att
            larma myndigheterna om människor som tar uppenbar skada när de
            går in i vissa lokaler eller som akut skadas vid snabba miljöbyten,
            men ingen myndighet vill ta emot den typen av anmälningar. Den
            som varit med om sådana händelser uppfattar det lika orimligt
            som om man vid ett nödsamtal från en trafikolycksplats skulle
            bli vägrad en ambulans när man nämner att den påkörande bilen
            är en Volvo på grund av att larmcentralen anser att forskningsläget
            är sådant att just Volvobilar inte kan förorsaka olyckor och att
            händelsen som rapporteras in därför inte kan ha inträffat.
          </p>
          <p xml:id="i-Fr7sVGLecog6W4kxcBrctS">
            Det är inte rimligt att samhället struntar i att lyssna på de
            personer som själva gör kopplingen mellan den ohälsa de upplever
            och elrelaterade aktiviteter. Den gruppen har samma rätt som andra
            att bli seriöst bemött.
          </p>
          <p xml:id="i-fj9fJWoQ2h66rYwFbeqzN">
            Mot bakgrund av det ovan anförda bör riksdagen, trots tidigare
            avslag, ge regeringen till känna behovet av att det klargörs vilken
            myndighet som har ansvar att utreda säkerhet och risker när det
            gäller elrelaterade effekter på hälsan.
          </p>
          <head xml:id="i-LqdK8KDHTWzSTdkWzVCrGi" type="h2">
            Kommission
          </head>
          <p xml:id="i-NL5cvyTBH62avvXPMRLMSC">
            Alltför många individer är idag interna flyktingar i vårt land
            på grund av det hot mot hälsan som de upplever hänger samman med
            ett ökat inslag av elektrifiering av miljön. Många lider även
            av lindrigare ohälsa som de uppfattar har klar koppling till el.
          </p>
          <p xml:id="i-NAarrjgDtA4gHpvCTtvCr2">
            När vetenskapliga förklaringar saknas kan man bara beskriva det
            som lekmän kan iaktta och rapportera. När sådan information systematiskt
            samlas in av vetenskapsmän och vetenskapskvinnor brukar det betecknas
            som klinisk forskning. Tyvärr sker inte någon sådan systematisk
            insamling av information kring ohälsa som de drabbade själva kopplar
            till någon form av elektriska installationer eller aktiviteter
            i vårt land.
          </p>
          <p xml:id="i-KZZnYUay6sYAfjxVr7zG9">
            Den statistik som ändå samlas in i samband med marknadsföringsundersökningar
            av olika företag visar dock på en trend där denna typ av ohälsa
            ökar. De få forskare som, trots att nästan inga forskningsmedel
            anslås för detta problemområde, ändå lyckas genomföra försök kring
            elfenomen och hälsoeffekter har visat på flera tydliga biologiska
            effekter från normala strålningskällor i hem och på arbetsplatser.
            Det handlar både om effekter på hjärnceller och på hudceller.
            Den lilla forskning som sker fritt från den multinationella elektronikindustrin
            är ganska entydig när det gäller riskerna. Man ser samband och
            varnar för den aningslösa expansionen av elrelaterad nedsmutsning
            av vår miljö över hela världen.
          </p>
          <p xml:id="i-RUQkyA7AubjFGZ7mvk2ukw">
            Att låta en särskild kommission granska problemområdet är en
            rimlig åtgärd. En sådan kommission bör ha till uppdrag att ha
            ett nära samarbete med Elöverkänsligas riksförbund för att säkerställa
            att den kunskap om problemets omfattning som föreningen har läggs
            in i kommissionens arbete. Eftersom de som drabbas inte har normal
            tillgänglighet till information i vårt elförorenade samhälle finns
            en risk att en kommission inte skulle kunna få kontakt med problemet
            på ett adekvat sätt på andra vägar. En sådan kommission kan självklart
            inte bestå av personer som direkt eller indirekt har en stor del
            av sin forskning eller på annat sätt sin försörjning knuten till
            uppdrag från mobiltelefonindustrin, dess olika stiftelser eller
            andra företag som arbetar med teknik som bygger på användandet
            av icke-joniserande strålning. Tyvärr besätts de expertpaneler
            vi idag har tillgång till i huvudsak av personer med denna typ
            av kopplingar.
          </p>
          <p xml:id="i-AZhhzueHtdUg7NsTatkJuV">
            Riksdagen bör med hänvisning till det ovan anförda ge regeringen
            till känna det stora behovet av att tillsätta en kommission för
            att säkerställa fakta om ohälsa och el som skisserats.
          </p>
          <head xml:id="i-MGAUuWa2NxaNm9bwPJgL7d" type="h2">
            Bygglovsplikt för basstationer och antenner
          </head>
          <p xml:id="i-Q7MhPdokHqBEmrFvR6AzzJ">
            Med dagens regler omfattar bygglovsplikten enbart byggandet av
            master. Basstationer och antenner kan sättas upp på befintliga
            byggnader och master utan att detta prövas. Det är till och med
            så illa att en mast kan beviljas bygglov med villkoret att den
            enbart avses användas som länkmast och inte för rundstrålande
            antenner. När masten väl står där finns dock inget hinder för
            en operatör att sedan sätta upp vilka antenner som helst i masten.
          </p>
          <p xml:id="i-815wBgnbfCAmkVq1fX9iJN">
            Vi menar att även basstationer och antenner måste omfattas av
            bygglovsplikt. Det är normalt i andra länder inom EU att antenner
            och basstationer omfattas av bygglovsplikt. Ett argument som anförs
            är att samhället då har kunskap och möjlighet att anpassa ny bebyggelse
            så att inte en ny bostad hamnar i ett ogynnsamt läge i förhållande
            till strålningsnivåerna. Utan den kunskapen är det även omöjligt
            att upprätta strålningskartor. Riksdagen bör därför tillkännage
            för regeringen som sin mening att bygglovsplikt för basstationer
            och antenner för digital kommunikation bör införas i plan- och
            bygglagen, förkortad PBL.
          </p>
          <head xml:id="i-8pZG5u9QMLsL6GTKBgDUh7" type="h2">
            Lågstrålande områden och PBL
          </head>
          <p xml:id="i-YK3Uij3k1shw14YdSCyDo7">
            Att kommuner idag inte har laglig rätt att freda så kallade lågstrålande
            områden eller strålningsfria områden rimmar illa med den skyldighet
            kommunerna har att värna sina medborgares hälsa. Exploatering
            tycks tyvärr alltid gå före skyddet av människans hälsa, vilket
            är orimligt. De förslag till åtgärder som fanns på detta område
            i den översyn av plan- och bygglagen som genomfördes tidigare
            i år togs tyvärr inte till vara av regeringen.
          </p>
          <p xml:id="i-UN7rEucEa21e5S5KE88U1s">
            Riksdagen bör därför ge regeringen till känna att regelverket
            idag inte ger kommunerna tillräckliga möjligheter att freda områden
            från ickejoniserande strålning samt att lagstiftningen måste förändras
            och bli tydlig när det gäller att ge kommunerna den möjligheten.
          </p>
          <head xml:id="i-JkqS4BV51wHmr8txnhRMUU" type="h2">
            Försiktighetsprincipen
          </head>
          <p xml:id="i-NGpsvZBCBAr9wuSBWq1f3Y">
            EU:s försiktighetsprincip är inarbetad i miljöbalken, och dess
            användning styrs av detta. Vissa lagstiftningsområden, exempelvis
            strålskyddslagen, anses av många inte omfattas av försiktighetsprincipen.
            Det är viktigt att lagstiftning är enkel och tydlig, men även
            att den uppfattas som relevant av medborgarna. Miljöpartiets förslag
            i följdmotionen med anledning av regeringens förslag till ny och
            reviderad plan- och bygglag om att tydligare koppla hänsynsregeln
            i miljöbalken till PBL avslogs tyvärr. Där missade man en möjlighet
            att göra det tydligare för de som är satta att tillämpa lagen
            att tolka lagstiftaren.
          </p>
          <p xml:id="i-4Eph1DV7JPeaYCYVUcQYxn">
            Utfallet i alla de mål som bedrivs av grupper runtom i landet
            som kämpar för sina anhörigas liv gynnar inte laglydnad. Man uppfattar
            lagen som godtycklig och orimlig. Hur många internflyktingar måste
            vi ha i landet innan de som tillämpar lagen uppfattar ett hot
            mot människors hälsa? EU-parlamentet har nu dessutom ställt sig
            bakom kravet att försiktighetsprincipen skall gälla vid elrelaterad
            ohälsa. Det betyder att minoritetssynpunkter i forskarsamhället
            skall redovisas, det vill säga att den vetenskapliga osäkerheten
            skall kunna bedömas exempelvis i en domstol. Regeringen borde
            inte ignorera att myndigheter struntar i så självklara rättssäkerhetsfrågor.
          </p>
          <p xml:id="i-26mTEiXLAkutjdqCJJWJiG">
            Regeringen bör mot bakgrund av detta återkomma till riksdagen
            med lämpliga förslag som gör det otvetydigt att försiktighetsprincipen
            i miljöbalken gäller samt att det även innebär att myndigheter
            inte kan välja bort att redovisa den vetenskapliga osäkerheten
            i det material de grundar sina bedömningar på.
          </p>
          <head xml:id="i-25gSNjPP4JSXjmLSRs39fX" type="h2">
            Myndighetsutövning måste bygga på säker information
          </head>
          <p xml:id="i-LHM3pkQc2cKHTcxZW13Woz">
            Osäkerheten beträffande kunskapsläget kring ohälsa på grund av
            el går inte att säkert utläsa i den information som SSM sprider.
            Ansvarsfördelningen mellan Socialstyrelsen och SSM vad gäller
            strålningens effekter på hälsan är idag oklar. Förhoppningsvis
            kan detta problem åtgärdas när det första yrkandet i denna motion
            har bifallits.
          </p>
          <p xml:id="i-J1QZsHzzuZUmrEUAd4WppP">
            Tyvärr vill samhällets olika organ gärna framstå som större garanter
            för säkerhet än de har grund att göra. Att det finns kunskap lugnar
            de otrygga, och därför är det lätt att överdriva sitt kunskapsläge
            i välmenande syfte. När samhällets olika organ har en uppfattning
            och den fria forskningen en annan är det extra lätt hänt att offentliga
            organ backar upp varandra mer än de har vetenskapligt underlag
            att göra.
          </p>
          <p xml:id="i-SfhnKRtizCDKpYVuKMBGM6">
            Det är därför av mycket stor vikt att offentliga organ är självkritiska
            och ifråga­sättande samt att man alltid öppet redovisar de osäkerhetsfaktorer
            som finns i det underlag man grundar sina slutsatser på. Detta
            är bland annat nödvändigt för att andra av samhällets organ självständigt
            ska kunna bedöma tyngden i de slutsatser som offentliga organ
            drar. Ett exempel är när domstolar tar ställning i mål om mobilmaster
            och lutar sig mot utsagor från SSM som helt saknar analys av den
            vetenskapliga osäkerheten. Domstolar har högre krav på säkerhet
            än de flesta myndigheter. SSM verkar ha mycket låga krav på säkerhet
            eftersom man över huvud taget inte kan redovisa några osäkerhetsanalyser
            för det beslutsunderlag man använder.
          </p>
          <p xml:id="i-JgxGQTnsnnYPHzomBft9HW">
            Det är viktigt att riksdagen klargör för regeringen att alla
            osäkerheter i det besluts­underlag som används i offentlig maktutövning
            redovisas öppet och tydligt. Riksdagen bör mot bakgrund av detta
            ge regeringen till känna vad som här anförts om vikten av att
            tydlighet måste vägleda svensk myndighetsutövning.
          </p>
          <head xml:id="i-LMnuvMnPrtrowhvPVMhAT3" type="h2">
            Revidera gränsvärdet
          </head>
          <p xml:id="i-TGqWyQtw67NG7fn5XqnNVg">
            EU-parlamentet instämmer i den bedömning forskarna numera gör
            (förutom SSM), nämligen att de gränsvärden som EU rekommenderat
            sedan 1999 inte längre är relevanta för den teknik och den kunskap
            om hälsokonsekvenser som vi har idag. EU-parlamentet har därför
            i det uttalande som nämndes i inledningen av motionen uppmanat
            rådet att ändra dessa rekommendationer. Flera länder har redan
            gått före och sänkt sina gränsvärden mycket kraftigt. Särskilt
            med hänvisning till sårbara grupper som gravida kvinnor, nyfödda
            och barn riktas dessa uppmaningar till rådet.
          </p>
          <p xml:id="i-5nT3Xu2cBKaZZHFWsJqWcM">
            I Sverige har gruppen internflyktingar som söker sig till otillgängliga
            trakter ökat, och de som drabbas av ohälsa kopplad till elsmogen
            som många väljer att benämna den tilltagande nedsmutsningen från
            olika elektriska utrustningar blir bara fler och fler. Områden
            med låga strålningsnivåer blir samtidigt allt svårare att hitta.
          </p>
          <p xml:id="i-Rfiu5aiBcmNUvkERbtSJDf">
            Sverige borde inte vänta på att EU beslutar om nya gränsvärden,
            vi borde vara det land som lyssnar på vad befolkningen har att
            säga om ohälsa och vad oberoende forskare signalerar. Sveriges
            riksdag borde därför snarast ta ställning till ett lagförslag
            från regeringen som innebär att Sverige ska bli en ledande nation
            inom EU när det gäller låga gränsvärden för icke-joniserande strålning.
            Man måste komma ihåg att referensvärdet för elektromagnetiska
            fält anger när säkerställda hälsoeffekter uppkommer, medan försiktighetsprincipen
            är tillämplig för skydd mot sådana möjliga risker som ännu inte
            är säkerställda. Hur oklokt är det inte att sätta gränsvärdet
            just där vi med säkerhet vet att det är farligt, särskilt när
            vi inte med säkerhet vet om det är farligt vid lägre nivåer.
          </p>
          <p xml:id="i-JKkZ4FwAmmBc1UMH6jKDzm">
            Riksdagen bör därför ge regeringen till känna som sin mening
            vad som ovan anförts om det mycket angelägna i att sänka gränsvärdena
            för elektromagnetisk strålning i intervallet 0,1 MHz300 GHz, så
            kallad icke-joniserande strålning.
          </p>
          <head xml:id="i-BeTFHoZVJVAVqMBrmCHSdr" type="h2">
            Forskning
          </head>
          <p xml:id="i-NagHpxk1u6Qa8V9Uhip6nz">
            Den forskning som bedrivs kring hälsopåverkan från icke-joniserande
            strålning har i huvudsak utgått från att det inte finns någon
            icke-termisk påverkan på människor. Den forskning som bedrivs
            är dessutom i huvudsak finansierad av industrin och industrin
            närstående stiftelser. Ansvariga myndigheter har därför hållit
            fast vid uppfattningen att någon sådan icke-termisk påverkan inte
            kan finnas trots alla rapporter från oberoende forskare och inte
            minst från allmänheten. Alla de läkarupprop som kommer från världens
            alla hörn där hundratals och ibland tusentals läkare beskriver
            hur de med sitt stora patientunderlag ser hur nya sjukdomsproblem
            sprider sig i takt med att trådlös teknik byggs ut verkar inte
            heller påverka myndigheternas vilja att undersöka den verklighet
            som allt fler upplever.
          </p>
          <p xml:id="i-6v4j97HhWxCQFEM32QdQNE">
            Myndigheter och forskare har av någon oförklarlig anledning uteslutit
            möjligheten för biologiska effekter. Det är nu genom Bioinitiativrapporten
            klarlagt att detta är en felaktig utgångspunkt för vetenskapligt
            arbete på detta område. Rimligtvis bör det påverka myndigheternas
            prioriteringar framöver.
          </p>
          <p xml:id="i-GwehDsmDBLByFUUGq6M9u6">
            De forskare som arbetat seriöst med de signaler och observationer
            som människor lämnat har tyvärr isolerats och förtalats. Dessa
            forskare har fram till idag nästan helt utestängts från möjligheten
            att få anslag för den forskning de har sett som motiverad utifrån
            den problembild de sett. Att forskningen på området till stor
            del finansieras via de stora multinationella elektronikföretagen
            är troligen en del av förklaringen till detta. Tyvärr har vi därför
            tappat många år av nödvändig kunskapsutveckling kring hälso­konsekvenser
            av icke-joniserande strålning. Det är nu dags att ändra på detta.
            Regeringen bör i de regleringsbrev som kommer att skrivas med
            anledning av det årliga budgetbeslutet ge tydliga uppdrag till
            våra universitet att råda bot på den stora kunskapslucka som finns
            på detta område.
          </p>
          <p xml:id="i-7S6KtR9SxBbKCwL9uc1oEt">
            Forskningen om hälsokonsekvenser av icke-joniserande strålning
            bör finnas med bland de områden regeringen pekar ut som viktiga
            målområden för nödvändig kunskapsutveckling.
          </p>
          <p xml:id="i-DtUbYESxiGS79uv79JhVL5">
            Riksdagen bör därför ge regeringen till känna som sin mening
            vad som ovan har anförts om behovet av en ökad satsning på forskning
            om hälsoeffekter av icke-joniserande strålning.
          </p>
        </div>
        <div type="motSignatures">
          <list>
            <item xml:id="i-MWCeG3NvKUi44zjAFTxF32" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
