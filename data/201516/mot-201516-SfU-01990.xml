<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-01990">
  <teiHeader>
    <fileDesc>
      <titleStmt>
        <title>Fler lagliga vägar</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1990 av Désirée Pethrus (KD)</title>
          <idno type="rdwebb">H3021990</idno>
          <rs type="number">1990</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H3021990/text</ref>
          <ref type="dokument_url_html">http://data.riksdagen.se/dokument/H3021990</ref>
          <ref type="dokumentstatus_url_xml">http://data.riksdagen.se/dokumentstatus/H3021990</ref>
          <ref type="docx">http://data.riksdagen.se/fil/11E93719-5422-469F-90BE-2D8CAF7D92AB</ref>
          <ref type="pdf">http://data.riksdagen.se/fil/F6987F43-3B28-4EA9-AF0D-40324733EFA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6H3UanKvqhXkwX5XNWkRRw" type="signed"/>
        <correspContext corresp="i-6H3UanKvqhXkwX5XNWkRRw">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-9ETA7cukrzXssgtNDhHd41" type="submitted">
          <date when="2015-10-06"/>
          <time when="11:19:47"/>
        </correspAction>
        <correspAction xml:id="i-AVzo92dG37XydR6da16kG5" type="referred">
          <date when="2015-10-13"/>
        </correspAction>
        <correspAction xml:id="i-YTTrFZ7tWaVpVJiFH1nSsC" type="assigned">
          <date when="2016-08-26"/>
          <time when="08:38:47"/>
        </correspAction>
        <correspContext corresp="i-YTTrFZ7tWaVpVJiFH1nSsC">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-GvJ2bC6SyeLnhuewpf61xp" type="behandlas_i"/>
        <correspContext corresp="i-GvJ2bC6SyeLnhuewpf61xp">
          <ref type="uppgift">2015/16:SfU14</ref>
          <ref type="ref_dok_id">H301SfU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU14</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TfCdFBNzr74RePm4TeMh29" type="behandlas_i"/>
        <correspContext corresp="i-TfCdFBNzr74RePm4TeMh29">
          <ref type="uppgift">2015/16:SfU15</ref>
          <ref type="ref_dok_id">H301SfU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU15</ref>
          <ref type="ref_dok_titel">Anhörig- och arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1990 av Désirée Pethrus (KD) Fler
          lagliga vägar
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-72PuoTWLRaLcerjim9BB7L">
            Förslag till riksdagsbeslut
          </head>
          <list style="ol">
            <item xml:id="i-24NmaVyc1EDGkyaLMfzh3t">
              Riksdagen ställer sig bakom det som anförs i motionen om att
              Sverige inom EU bör driva frågan om att skärpa kraven och införa
              sanktioner mot de länder som inte lever upp till sina åtaganden
              inom flyktingpolitiken, och riksdagen tillkännager detta för regeringen.
            </item>
            <item xml:id="i-CBexAEWtQZC3vASb6AkEhg">
              Riksdagen ställer sig bakom det som anförs i motionen om att
              gemensamma steg bör tas från EU:s länder att i samarbete med UNHCR
              öppna möjligheten att söka nödvisum före inresa till EU och tillkännager
              detta för regeringen.
            </item>
            <item xml:id="i-LSBJJ5erhTxZw5JF6Nq3S">
              Riksdagen ställer sig bakom det som anförs i motionen om att
              förbättra mottagningen av flyktingbarn inom EU så att alla barn
              har rätt till juridisk hjälp, en god man och ett värdigt bemötande,
              och riksdagen tillkännager detta för regeringen.
            </item>
            <item xml:id="i-CJBsbZQ4f78QfNRE5qFa37">
              Riksdagen ställer sig bakom det som anförs i motionen om att
              utbilda myndighetspersonal i bemötande av utsatta barn och tillkännager
              detta för regeringen.
            </item>
            <item xml:id="i-LavRhmtumBZm6KcYNmbp1t">
              Riksdagen ställer sig bakom det som anförs i motionen om att
              EU:s länder bör ta ett gemensamt ansvar för att barn som ensamma
              är på flykt inte ska försvinna, och riksdagen tillkännager detta
              för regeringen.
            </item>
            <item xml:id="i-8RJnZ2u9APKmRbp27N4sbz">
              Riksdagen ställer sig bakom det som anförs i motionen om att
              inrätta ett EU-gemensamt vidarebosättningsprogram och tillkännager
              detta för regeringen.
            </item>
            <item xml:id="i-DYELTYXkvgqCpbXjyXC6LW">
              Riksdagen ställer sig bakom det som anförs i motionen om att
              Frontex i sitt arbete, i både teori och praktik, ska utgå från
              rätten att söka asyl i EU, och riksdagen tillkännager detta för
              regeringen.
            </item>
            <item xml:id="i-23FM7unA5mQyDqnMmyxn8i">
              Riksdagen ställer sig bakom det som anförs i motionen om att
              EU:s s.k. blue card ska kunna ges till personer oavsett kvalifikationer
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-W6jfFovS1MtkM2nCtxQGiR" type="h1">
            Motivering
          </head>
          <p xml:id="i-W4dswaNm76dhoaV4bk9Nwz">
            Vi har, som enskilda länder och som union, en moralisk skyldighet
            att ta ansvar för de flyktingar som söker sig till Europa. Som
            en av världens rikaste regioner har EU, även när vi själva befinner
            oss i tider av ekonomisk osäkerhet, unika och goda möjligheter
            att hjälpa de som söker skydd undan förföljelse och förtryck.
            Faktum är att den stora flyktingströmmen inte når västvärlden,
            det är de fattigaste länderna som gör den största insatsen för
            att hjälpa medmänniskor på flykt. Enligt UNHCR hamnar cirka 80
            procent av världens flyktingar i utvecklingsländer. Idag ser vi
            den största flyktingströmmen sedan andra världskriget då över
            50 miljoner människor är på flykt. EU ska arbeta för att förhindra
            att människor drivs på flykt från sina hem, men måste samtidigt
            stå öppna för att ge människor hjälp som är i nöd och vars liv
            står på spel. I dessa situationer är barn särskilt utsatta, då
            de utgör cirka hälften av alla flyktingar.
          </p>
          <p xml:id="i-HL5eMbukCBXpwCJVkXhF5t">
            Svårigheterna för flyktingar att komma in i EU ligger delvis
            i den restriktiva visumpolitiken. Idag går det inte att söka asyl
            från utlandet samtidigt som det krävs visum för att resa till
            ett EU-land. Detta har lett till att desperata människor på flykt
            i allt högre grad blivit hänvisade till skrupelfria människosmugglare
            för att ta sig till EU vilket fått förödande konsekvenser. Det
            måste öppnas fler legala vägar att ta sig till EU. Kristdemokraterna
            har därför under en tid drivit på för att regeringen i EU ska
            lyfta frågan om att EU i samarbete med UNHCR öppnar upp för möjligheten
            att söka nödvisum eller humanitära visum, före inresa till EU.
            På så sätt skulle vi slå undan fötterna på människosmugglarna.
          </p>
          <p xml:id="i-SisDrGNAGNdxxko78rTiYu">
            Det finns idag alltför många EU-länder som inte tar sitt ansvar
            i flyktingpolitiken och som inte lever upp till de gemensamma
            besluten när det gäller bemötandet av asylsökande. I många länder
            tillgodoses inte asylsökandes rättigheter, detta trots att EU:s
            gemensamma politik ska garantera att alla asylsökande får en rättssäker
            och human behandling oavsett vilket EU-land de kommer till. I
            flera länder sköter exempelvis polisen asylärenden, vilket givetvis
            är oacceptabelt. Alla medlemsstater måste kunna erbjuda flyktingar
            en human och rättvis behandling och leva upp till kraven i EU:s
            gemensamt beslutade regler på asyl och flyktingområdet. Om alla
            medlemsländer har en fungerande mottagning kan Europa också hjälpa
            fler personer som behöver asyl. Kristdemokraterna har välkomnat
            inrättandet av ett europeiskt stödkontor för asyl (EASO), som
            har till uppgift att underlätta det praktiska samarbetet mellan
            migrationsmyndigheter och bidra till en jämnare nivå på bedömningar
            av asylansökningar. Nu tar EU viktiga steg i denna riktning genom
            att omfördela 160 000 flyktingar inom EU, från Grekland och Italien.
          </p>
          <p xml:id="i-U2XXeRh1GBPsUPhCYkwhSM">
            Avgörande framöver kommer dock att vara att samtliga medlemsländer
            tillämpar de gemensamt beslutade reglerna på avsett sätt och bidrar
            i mottagandet. Det är inte acceptabelt att välja att blunda för
            behoven hos de människor som flyr till Europa. Kraven bör skärpas
            så att länder som inte lever upp till sina åtaganden ska kunna
            få kännbara sanktioner i form av frysta utbetalningar och bidrag.
          </p>
          <p xml:id="i-RxDDf79RQt9RaHYUZRRo4p">
            För Kristdemokraterna är strävan efter barnens bästa alltid en
            ledstjärna. Så också i migrationspolitiken. Varje år kommer tiotusentals
            ensamkommande flyktingbarn till Europa och söker asyl. Det finns
            EU-länder där barn blir behandlade som brottslingar bara för att
            de kommit till Europa. Detta är oacceptabelt. De är barn som flyr
            från krig och konflikter och det är vårt ansvar att skapa en situation
            där de känner säkerhet, trygghet och där de kan utvecklas, detta
            alldeles oavsett hur kort eller lång tid de stannar i Europa.
            Regelverket måste förbättras så att alla barn får någon som juridiskt
            för deras talan och tilldelas en god man. Gränspolis och myndighetspersonal
            måste utbildas i hur man bemöter barn som flytt krigets fasor
            på egen hand. De barn som utan vuxna anhöriga är på flykt och
            kommit till Europa hamnar lätt i händerna på kriminella krafter.
            I sin jakt efter en ny trygg plats att växa upp och leva på riskerar
            de att utsättas för människohandel och övergrepp. Det är inte
            ovanligt att barnen passerar många länder utan att någonstans
            få sitt behov av skydd tillgodosett. Mellan 2007 och 2012 har
            1 196 barn som kommit till Sverige försvunnit. 738 av dem vet
            vi fortfarande inte var de är eller vad de har utsatts för. 338
            av dem är fortfarande barn. Vi vet inte vad som händer med de
            barn som försvunnit. Oavsett om de lever kvar i Sverige som gömda
            eller har fortsatt sin flykt till ett annat EU-land riskerar de
            att fortsätta fara illa. Gömda barn lever i större utsatthet och
            risk för att bli kränkta och utnyttjade. De får inte heller samma
            tillgång till utbildning och stöd i samhället. EU:s länder bör
            ta ett gemensamt ansvar för att barn som ensamma är på flykt inte
            försvinner.
          </p>
          <p xml:id="i-8gQEXcTYVRznGKX1Guz5Tv">
            Svårigheterna för flyktingar att söka asyl i EU-länder ligger
            delvis i den restriktiva visumpolitiken. I dag går det inte att
            söka asyl från utlandet. Man kan heller inte få visum till Sverige
            för att söka asyl. Samtidigt är det inte tillåtet att resa till
            Sverige utan visum. Detta har till viss del medfört att allt fler
            människor på flykt ser sig hänvisade till illegala metoder som
            den växande organiserade flyktingsmugglingen utnyttjar skrupellöst.
            Vi kristdemokrater vill verka för gemensamma europeiska lösningar
            på problemet.
          </p>
          <p xml:id="i-Qp2B47Ja2Dvtaa26huAFDq">
            För att utöka möjligheten att ta sig till Europa lagligt vill
            vi även se en utveckling av regionala skyddsprogram och vidarebosättning.
            Regionala skyddsprogram förbättrar flyktingars möjligheter att
            få skydd i sitt närområde, här krävs ökade resurser och ett välutvecklat
            system för mottagandet. Processen kring uttagningarna och den
            organiserade överföringen av de så kallade kvotflyktingarna kallas
            vidarebosättning. Syftet med vidarebosättning är att stödja FN:s
            flyktingorgan UNHCR i arbetet med att lösa svåra flyktingsituationer.
            Det är inte alla EU-medlemsländer som tar emot kvotflyktingar
            och Sverige är ett av de länder i Europa som erbjuder flest platser
            för vidarebosättning inom ramen för FN:s program. Vi kristdemokrater
            vill verka för att fler EU-medlemsstater ska bli vidarebosättningsländer
            och att EU inrättar ett gemensamt vidarebosättningsprogram. Med
            ett sådant program skulle fler medlemsstater kunna ta emot kvotflyktingar
            och skyddet för de som vidarebosätts förbättras.
          </p>
          <p xml:id="i-HPmr3r2fZ6zZZr7tZ6TCub">
            Det stora antalet flyktingar och asylsökande som framförallt
            söker sig till EU:s södra medlemsländer har inneburit att gränsbyrån
            Frontex skapats. Dess huvudsakliga uppgift är att samordna medlemsstaternas
            personkontroll vid de yttre gränserna. För att motverka den storskaliga
            människosmugglingen över Medelhavet och utanför Afrikas kust har
            Frontex under de senaste åren även bedrivit operationer i dessa
            områden tillsammans med respektive medlemsstat. Arbetet med att
            öka rättssäkerheten och minska människosmugglingen är viktigt,
            men alla människors rätt att söka asyl i EU enligt Genèvekonventionen
            får inte försummas i det arbetet. Frontex måste därför i sina
            operationer på ett tydligt sätt värna alla människors rätt att
            söka asyl och att bli behandlade på ett rättssäkert och humant
            sätt.
          </p>
          <p xml:id="i-L3CWg5hYdLtp83JjH6Ucp5">
            I flera sektorer kommer bristen på arbetskraft inom EU att bli
            alarmerande inom några år; en av lösningarna på detta problem
            är arbetskraftsinvandring. Paradoxalt nog har det i praktiken
            blivit allt svårare att komma lagligt till EU och migrationen
            har minskat.
          </p>
          <p xml:id="i-83PSKFRr4qHw67YWH6tRmU">
            Kristdemokraterna välkomnar initiativ på Europanivå så som införandet
            av ett kombinerat arbets- och uppehållstillstånd, ett så kallat
            EU blue card som gäller för kvalificerad arbetskraft från länder
            utanför EU. Dock är det viktigt att EU inte bara fokuserar på
            högkvalificerad arbetskraft. Efterfrågan på arbetskraft måste
            vara styrande och inte om personen bedöms som högkvalificerad
            eller ej. Sverige införde under Alliansens tid vid makten en möjlighet
            för tredjelandsmedborgare att kunna komma som arbetskraftsinvandrare.
            Detta bör kunna stå som modell för flera länder.
          </p>
          <p xml:id="i-8Sz2anzeBZ1FBBZfMMcfxa">
            I ett nästa steg bör det ges möjlighet att få ett ”blue card”
            för att komma till EU och söka arbete. Det är ur ett svenskt perspektiv
            viktigt att ett blue card-system inte inskränker Sveriges rätt
            att fortsätta ha dagens öppna och generösa regler för arbetskraftsinvandring
            till just vårt land.
          </p>
        </div>
        <div type="motSignatures">
          <list>
            <item xml:id="i-LWtbvajdXNmg67FjfRz3GA" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
