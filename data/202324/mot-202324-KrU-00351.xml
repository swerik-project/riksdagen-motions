<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00351">
  <teiHeader>
    <fileDesc>
      <titleStmt>
        <title>Kulturarvspolitik</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:351 av Runar Filper m.fl. (SD)</title>
          <idno type="rdwebb">HB02351</idno>
          <rs type="number">351</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02351/text</ref>
          <ref type="dokument_url_html">https://data.riksdagen.se/dokument/HB02351</ref>
          <ref type="dokumentstatus_url_xml">https://data.riksdagen.se/dokumentstatus/HB02351</ref>
          <ref type="pdf">https://data.riksdagen.se/fil/B179EA0F-A973-484E-9BBE-4EA71975911F</ref>
          <ref type="docx">https://data.riksdagen.se/fil/7F3E6A9C-E15A-45F3-A42D-71B39FA90596</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2BkcWtpXqY5HMQ2rKWMyWx" type="signed"/>
        <correspContext corresp="i-2BkcWtpXqY5HMQ2rKWMyWx">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction type="submitted" xml:id="i-758cPpFfn2MEgeNiorFhNA">
          <date when="2023-09-29"/>
          <time when="14:39:06"/>
        </correspAction>
        <correspAction type="reviewed" xml:id="i-CyHRLYYq4pcLxf5ZJcagj7">
          <date when="2023-09-29"/>
          <time when="18:30:14"/>
        </correspAction>
        <correspAction type="referred" xml:id="i-66DneFbmtxN8uDbKhLdhmq">
          <date when="2023-10-17"/>
        </correspAction>
        <correspAction type="assigned" xml:id="i-GsYudXXyJPZXkYysLrkhYY">
          <date when="2024-04-24"/>
          <time when="16:32:14"/>
        </correspAction>
        <correspContext corresp="i-GsYudXXyJPZXkYysLrkhYY">
          <ref type="assignedTo">Kulturutskottet</ref>
        </correspContext>
        <correspAction type="behandlas_i" xml:id="i-DiNM6ZGuX8KbwDHMMa5i4g"/>
        <correspContext corresp="i-DiNM6ZGuX8KbwDHMMa5i4g">
          <ref type="uppgift">2023/24:KrU10</ref>
          <ref type="ref_dok_id">HB01KrU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6p7pjwdHMZLjU4rTCM61qf"/>
        <correspContext corresp="i-6p7pjwdHMZLjU4rTCM61qf">
          <ref type="uppgift">2023/24:KrU11</ref>
          <ref type="ref_dok_id">HB01KrU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU11</ref>
          <ref type="ref_dok_titel">Det kyrkliga kulturarvet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JEDWkmPTY28Uq36kBX6Pu"/>
        <correspContext corresp="i-JEDWkmPTY28Uq36kBX6Pu">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:351 av Runar Filper m.fl. (SD) Kulturarvspolitik</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-3zEf4oq1tqxu8q9Mv8hg3U">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-CDoWmioPr98z9z9BNua3o2">
              Riksdagen ställer sig bakom det som anförs i motionen om att
              se över möjligheterna att stärka Institutet för språk och folkminnens
              arbete med Unescos konvention om skydd för det immateriella kulturarvet
              och tillkännager detta för regeringen.
            </item>
            <item sortKey="Yrkande 2" xml:id="i-Mz5yweyw5AL8itUTiXw1dt">
              Riksdagen ställer sig bakom det som anförs i motionen om att
              regeringen bör se över hur insamlande och levandegörande av de
              estlandssvenska, finlandssvenska, tornedalsfinska och samiska
              immateriella kulturarven kan stärkas och tillkännager detta för
              regeringen.
            </item>
            <item sortKey="Yrkande 3" xml:id="i-32od8No8XR49sYePjHes8H">
              Riksdagen ställer sig bakom det som anförs i motionen om att
              uppmärksamma svenskbefolkningen i historiska utvandrarbygder och
              tillkännager detta för regeringen.
            </item>
            <item sortKey="Yrkande 4" xml:id="i-LFAVts714dWhnQeVrL1Smt">
              Riksdagen ställer sig bakom det som anförs i motionen om att
              bevara, levandegöra och samla kunskap om utlandssvenskarnas dialekter
              och kulturer och tillkännager detta för regeringen.
            </item>
            <item sortKey="Yrkande 5" xml:id="i-TfSsefyUxZsjEWXPAwpJpi">
              Riksdagen ställer sig bakom det som anförs i motionen om att
              utvärdera behovsomfattningen av åtgärder för att bevara och synliggöra
              synskadades och dövas immateriella och materiella kulturarv och
              tillkännager detta för regeringen.
            </item>
            <item sortKey="Yrkande 6" xml:id="i-D8CTBCjUotRNhzmQ3e42bm">
              Riksdagen ställer sig bakom det som anförs i motionen om att
              tillsätta en utredning för att utreda möjligheterna att göra Folkmusikens
              hus i Dalarna till ett nationellt folkmusikcentrum och tillkännager
              detta för regeringen.
            </item>
            <item sortKey="Yrkande 7" xml:id="i-QFYztWvLfe6iFoEhG8nb9B">
              Riksdagen ställer sig bakom det som anförs i motionen om kulturmärkning
              av svenska matprodukter och tillkännager detta för regeringen.
            </item>
            <item sortKey="Yrkande 8" xml:id="i-H4MQejjVBuRkwkwhPaWHqx">
              Riksdagen ställer sig bakom det som anförs i motionen om att
              se över möjligheterna att stärka Institutet för språk och folkminnens
              arbete med att nedteckna och bevara berättelserna kring den skogsfinska
              folktron och tillkännager detta för regeringen.
            </item>
            <item sortKey="Yrkande 9" xml:id="i-NHW4gb3Gb3bFu4WScDo1hR">
              Riksdagen ställer sig bakom det som anförs i motionen om att
              utreda möjligheten att genomföra ett svenskt kulturarvsår och
              tillkännager detta för regeringen.
            </item>
            <item sortKey="Yrkande 10" xml:id="i-K1XbJwX5W35qdH7NjCtVSp">
              Riksdagen ställer sig bakom det som anförs i motionen om en nationell
              handlingsplan för skydd av kyrkor som tas ur bruk, och detta tillkännager
              riksdagen för regeringen.
            </item>
            <item sortKey="Yrkande 11" xml:id="i-Vd1KRAcNrjjzD8GJrJSMJK">
              Riksdagen ställer sig bakom det som anförs i motionen om att
              regeringen bör verka för att genom berörda myndigheter och i samverkan
              med Svenska kyrkan utföra en nationell översyn av kyrkor med risk
              för att tas ur bruk, och detta tillkännager riksdagen för regeringen.
            </item>
            <item sortKey="Yrkande 12" xml:id="i-MrUqgdTTB5L7HbyYALyuLS">
              Riksdagen ställer sig bakom det som anförs i motionen om att
              regeringen bör överväga att ta fram en nationell handlingsplan
              för hur det kyrkliga kulturarvet ska säkras för framtiden och
              tillkännager detta för regeringen.
            </item>
            <item sortKey="Yrkande 13" xml:id="i-2Rac2kus11KkuvpSwGnomD">
              Riksdagen ställer sig bakom det som anförs i motionen om att
              regeringen bör verka för en nationell handlingsplan och organisation
              avseende skydd av kulturarvet vid händelse av kris eller konflikt
              och tillkännager detta för regeringen.
            </item>
            <item sortKey="Yrkande 14" xml:id="i-YcSQidnKPUREimzJFxoia7">
              Riksdagen ställer sig bakom det som anförs i motionen om att
              regeringen bör överväga en utredning av magasin och förvaringsutrymmen
              och tillkännager detta för regeringen.
            </item>
            <item sortKey="Yrkande 15" xml:id="i-WtYJEsC2JDZ1QeB1FzD44">
              Riksdagen ställer sig bakom det som anförs i motionen om att
              regeringen bör verka för att 3D-skanna statliga byggnadsminnen
              och tillkännager detta för regeringen.
            </item>
            <item sortKey="Yrkande 16" xml:id="i-Wt8CGGhT85f5M8t7p7xpkU">
              Riksdagen ställer sig bakom det som anförs i motionen om att
              regeringen bör verka för att se över resursbehoven för vården
              av världsarven och tillkännager detta för regeringen.
            </item>
            <item sortKey="Yrkande 17" xml:id="i-2qs8Knx6tNyDedWq5BN4Wb">
              Riksdagen ställer sig bakom det som anförs i motionen om att
              regeringen bör beakta ansvarsfördelningen i tillförandet av resurser
              till världsarven och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YSfteEL6ZPNWKpb6KzZPkQ">
            Motivering
          </head>
          <p xml:id="i-6JVXbcFusc9pFqwwLs4jQG">
            Det svenska kulturarvet är ovärderligt. Det omfattar både materiella
            och immateriella aspekter av Sveriges historia, vilket ger insikter
            om tidigare generationer och förklarar utformningen av vårt samhälle
            idag.
          </p>
          <p xml:id="i-Xaxr5PT7uXQ2RNcxG93QMn">
            En välfungerande samhällsstruktur bygger på sammanhållning, och
            kulturarvet är centralt för att upprätthålla detta. Kulturarvet
            agerar som en samlingspunkt, bestående av gemensamma symboler,
            språk och värderingar, vilka förenar människor. Utan detta kulturarv
            som en gemensam grund skulle vi förlora den bindande historien
            som förenar oss. Dessutom, i en bredare kontext, är det svenska
            kulturarvet en integrerad del av det bredare västerländska kulturarvet,
            som knyter oss samman med våra nordiska grann­länder och övriga
            delar av den västliga världen.
          </p>
          <p xml:id="i-8cseE7bMYKumPwCK7teuSn">
            Historiskt sett har Sverige på ett framgångsrikt sätt förvaltat
            olika delar av kultur­arvet, men det innebär inte att det inte
            finns utmaningar. Ett påtagligt exempel är den kyrkoantikvariska
            ersättningen som har varit eftersatt under en lång tid, vilket
            har resulterat i omfattande renoveringsbehov för kyrkor över hela
            landet. Dessutom har Rysslands anfallskrig i Ukraina väckt frågor
            kring hur vi skyddar kulturarvet vid kris eller konflikt.
          </p>
          <p xml:id="i-Xbe6XbUDingPuNsapvmjsV">
            Sammanfattningsvis är kulturarvet en central komponent i den
            gemensamma historien om Sverige. För att detta värdefulla arv
            ska fortsätta att vara meningsfullt krävs en långsiktig politik
            som aktivt tar itu med de aktuella utmaningarna för det svenska
            kulturarvet.
          </p>
          <head type="h2" xml:id="i-JC5zB2NnUAbGY6cY2B8Rqk">
            Institutet för språk och folkminnen
          </head>
          <p xml:id="i-VzfeJHo6uzrpoco5mpJ2MP">
            Det värdefulla arbete som aktörer som Institutet för språk- och
            folkminnen bedriver utgör en del av den samlade ansträngningen
            att trygga vårt gemensamma minne, till­sammans med civilsamhället
            och andra aktörer. Ambitionsnivån från det offentliga hållet när
            det gäller det immateriella kulturarvet bör därför höjas, särskilt
            med avseende på arbetet kring Unescos konvention om skydd av det
            immateriella kulturarvet.
          </p>
          <p xml:id="i-7yAt1adv1u3s9GJ9pwhmY4">
            Regeringen bör undersöka möjligheterna att tilldela ytterligare
            resurser för att säker­ställa arbetet med den nationella förteckningen
            och nomineringarna till de internationella listorna. Samtidigt
            bör man inte försumma en allmän höjning av ambitionen och ett
            om­fattande arbete för att garantera nödvändigt skydd och bevarande
            av vårt immateriella kulturarv för kommande generationer.
          </p>
          <p xml:id="i-REVqBoKFMP6NBJX945kQzk">
            Sverigedemokraterna främjar en förstärkning av insamlingen och
            synliggörandet av de estlandssvenska, samiska, torndedalsfinska
            och finlandssvenska kulturarven, särskilt när det kommer till
            dessa minoriteters språk och dialekter. Regeringen bör ges i uppdrag
            att utvärdera möjligheterna att främja levandegörandet och bevarandet
            av språk och traditioner inom dessa nämnda grupper.
          </p>
          <head type="h2" xml:id="i-3WHttKXbELd3VEgcAHZFXk">
            Erkännande av historisk svenskbefolkning i utlandet
          </head>
          <p xml:id="i-DnxGVJsM8DtyRGSfJEaDtZ">
            För över hundra år sedan, främst under utvandringsvågorna mellan
            1890 och 1910, emi­grerade flera tusen svenskar till Sydamerika,
            särskilt till Brasilien. På grund av svåra förhållanden och svårigheter
            drabbades många av sjukdomar, epidemier och fattigdom, medan några
            hundra återvände till Sverige. Dock valde några tusen att resa
            söderut till Argentina, där de fann bördigare jord och bättre
            levnadsvillkor.
          </p>
          <p xml:id="i-5T1F3htZADRCv5RDZh9FWH">
            Denna grupp av utvandrare är nästan helt okänd för den genomsnittliga
            personen i Sverige. Faktum är dock att det fortfarande idag finns
            en svensktalande befolkning i provinsen Misiones, där de etablerade
            kolonin Villa Svea, nu känd som staden Oberá. Här grundade de
            en församling med en egen kyrkogård. Både kyrkan ”Olaus Petri”
            och skolan ”Instituto Carlos Linneo” vittnar om deras arv, tillsammans
            med svenskklingande namn, firande av svenska högtider, traditioner
            och maträtter. Detta saknas helt inom den svenska skolundervisningen.
            Prins Wilhelm av Sverige skrev 1948 boken ”Röda jordens svenskar”,
            vilket är i stort sett den enda texten om våra argentinska svenskättlingar
            inom den svenska litteraturen.
          </p>
          <p xml:id="i-DVKkhSuK6rqFND1tC49vuA">
            Andra historiska områden med svensktalande befolkning, som är
            mer eller mindre kända, inkluderar den estländska västkusten och
            de närliggande öarna i Östersjön, där det fram till andra världskriget
            fanns en svensktalande befolkning. På ön Dagö i den estniska skärgården
            tvingades en stor del av svenskbefolkningen att utvandra till
            ny­vunna områden i Ukraina under 1700-talet, och därmed grundades
            Gammelsvenskby.
          </p>
          <p xml:id="i-7kVWuVU1es26uuqqWr34Ld">
            I Förenta Staterna i Nordamerika finns över tusen svenska ort-
            och platsnamn som påminner om den svenska invandringens historia.
            Minnesota är den delstat som har flest platser med svenskklingande
            namn och förknippas inte minst med svenskamerikaner, inte minst
            genom Vilhelm Mobergs utvandrarepos.
          </p>
          <p xml:id="i-222LfMNynaFHCnQS5FsPGZ">
            I Finland talar över fem procent svenska som modersmål, främst
            bland den finlands­svenska minoriteten som huvudsakligen är bosatt
            längs delar av den finska väst- och sydkusten. Finland är den
            enda historiska svenska bosättningen utanför Sverige där svenska
            fortfarande är huvudspråket.
          </p>
          <p xml:id="i-4UoLwaCP84WCcVEMzj2Yj4">
            På samma sätt som dagens invandrargrupper i dagens Sverige, har
            självklart rötter och traditioner stor betydelse för dessa svenskättlingar.
            Därför bör regeringen ge en lämplig aktör, exempelvis Institutet
            för språk och folkminnen, ett tydligt uppdrag att bevara, levandegöra
            och samla kunskap om svenskbygdernas dialekter och kulturer.
          </p>
          <p xml:id="i-Tg7RkbEvH6a4qGqqGQRtTh">
            Regeringen bör åtminstone på något sätt uppmärksamma den stora
            gruppen av svenskättlingar som bosatte sig i dessa historiska
            svenskbygder. Samtidigt bör man undersöka hur man kan informera
            allmänheten om deras historia och kanske på något sätt fira våra
            förfäder.
          </p>
          <head type="h2" xml:id="i-7HbRLSPXF1HtmSXmdqKSqu">
            Synskadades och dövas immateriella och materiella kulturarv
          </head>
          <p xml:id="i-RNEQohSaQSXQ4s9RMnAM7K">
            Institutet för språk och folkminnens närvaro bör stärkas och
            synliggöras i norra Sverige, särskilt sedan DAUM i Umeå har avvecklats.
            Även om det fortfarande finns arkiv och stödfunktioner kvar, skulle
            en mer påtaglig närvaro och en ökad ambitionsnivå underlättas
            genom att återetablera sig i norra Sverige. Sverigedemokraterna
            vill därför utvärdera omfattningen av behoven som krävs för att
            bevara det immateriella och materiella kulturarvet för personer
            med syn- och hörselnedsättning.
          </p>
          <head type="h2" xml:id="i-R9BGsHBuCRHWkSCsX8wyhA">
            Nationellt folkmusikcentrum
          </head>
          <p xml:id="i-ShY56UQB31C52ua4xgAxS1">
            Vår folkmusiktradition utgör en viktig och levande del av vårt
            immateriella kulturarv. Runt om i Sverige förs folkmusikarvet
            vidare och utvecklas genom musik- och kultur­skolor, spelmanslag
            samt vid spelmansstämmor, för att nämna några exempel. Dalarnas
            folkmusikcentrum, Folkmusikens hus i Rättvik, spelar en central
            roll. Genom olika projekt på Folkmusikens hus kan både den historiska
            och samtida aspekten av folk­musikens toner upplevas. Målet är
            att sprida kunskap och intresse kring folkmusik och -dans, som
            både en fascinerande historia och en kreativ del av dagens musikliv.
          </p>
          <p xml:id="i-EEtmR9f5Bi8KgtM4GZr2sJ">
            Finansieringen av Folkmusikens hus sker för närvarande genom
            bidrag från regioner och kommuner samt genom tillfälliga statliga
            projektbidrag och egna intäkter, där båda källorna bidrar med
            hälften vardera.
          </p>
          <p xml:id="i-9GKQ3LMf5mwmioL698DZAD">
            För att trygga folkmusikens överlevnad och utveckling föreslår
            Sverigedemokraterna att en utredning inrättas för att granska
            möjligheter och förutsättningar för att göra Folkmusikens hus
            till ett nationellt folkmusikcenter. Målet är att säkerställa
            att verksamheten får en stabil och långsiktig finansiering framöver.
          </p>
          <head type="h2" xml:id="i-EJk7iVQjM7joMUBFEbN5En">
            Kulturmärkt mat
          </head>
          <p xml:id="i-PV1LMM3NSk74aMz5okEFrh">
            Maten spelar ofta en central roll i våra liv. Utöver att vara
            en grundläggande energikälla bär den på traditioner, kultur och
            upplevelser. Under semestern är det vanligt att prova lokala specialiteter,
            och vissa av dessa rätter har integrerats i den moderna svenska
            matkulturen. Samtidigt har vi i Sverige många traditionella matprodukter
            som är starkt förknippade med vårt land, vår miljö och vår kulturhistoria,
            och som förtjänar att uppmärksammas.
          </p>
          <p xml:id="i-MFnknEc3tVRyawx2pY2gKs">
            År 2007 grundade det norska Landbruks- og matdepartementet stiftelsen
            KSL Matmerk, som fick i uppdrag att främja den norska matproduktionen.
            Genom särskilda märkningar lyfter stiftelsen fram exempel på närproducerade
            och högkvalitativa matvaror, vilket stärker produkternas varumärken.
            År 2008 fick stiftelsen även ansvar för att märka och marknadsföra
            ekologisk mat.
          </p>
          <p xml:id="i-KaRrt827mpWFWPiuCNBBvC">
            Utöver den ekologiska märkningen använder stiftelsen tre andra
            märkningar med olika kriterier. Märket ”Nyt Norge” garanterar
            att produkten är tillverkad helt av norska råvaror. Märket ”Spesialitet”
            används för att markera en lokal specialitet som ger konsu­menten
            en genuin matupplevelse. Dessutom finns märket ”Beskyttede Betegnelser”,
            som ger en produkt officiell status som unik, kulturhistoriskt
            betydelsefull och varumärkes­skyddad.
          </p>
          <p xml:id="i-XyQHViuwFzCL11RKbbaYMa">
            Denna märkning kan baseras på tre olika kvaliteter: ursprung,
            koppling till en geografisk plats eller en traditionell och unik
            karaktär. Märkningen regleras nationellt.
          </p>
          <p xml:id="i-9Baj8mecZUrbYkS4kKBqos">
            Vi anser att Sverige också har många värdefulla matkulturskatter
            som bör lyftas fram. För närvarande finns dock inga nationella
            regleringar för att skydda eller mark­nadsföra svensk högkvalitativ
            mat. Privata företag märker visserligen livsmedel med svenskt
            ursprung, men ingen märkning för kulturhistoriskt värdefulla och
            unika pro­dukter existerar, vare sig bland privata aktörer eller
            andra. Dessutom skulle eventuell privat, organiserad märkning
            av kulturellt värdefulla livsmedel sakna lagligt skydd och pålitlighet
            eftersom privata aktörers huvudmotiv oftast är vinstintresse.
          </p>
          <p xml:id="i-8TxasXKVdGNuqk3M9Hu3MS">
            Mot bakgrund av detta anser vi att det är hög tid att, likt Norge,
            utveckla nationella regler för märkning av kulturhistoriskt värdefulla
            svenska matprodukter. Vi tror att detta skulle ha positiva effekter
            på både besöksnäringen och landsbygdsutvecklingen.
          </p>
          <head type="h2" xml:id="i-HMBzPty15aJ8AmzxsoRVju">
            Skogsfinsk folktro
          </head>
          <p xml:id="i-Ugqxw7P9cP7wjPnSji4kku">
            Mot slutet av 1500-talet började en våg av folkomflyttning inom
            det dåvarande Sverige, som även inkluderade Finland på den tiden.
            Hertig Karl erbjöd sex skattefria år för de som bosatte sig i
            de ödsliga mellansvenska skogarna och hade möjlighet att ta eget
            markområde i anspråk.
          </p>
          <p xml:id="i-KUXLRShhfQRSKgVqfgeXJ6">
            Från dessa områden har tidigare saknade pusselbitar för att komplettera
            det finska nationaleposet Kalevala hittats genom intervjuer. Språkforskare
            har också studerat den ålderdomliga Savolaxdialekten som sedan
            länge var utdöd i Finland men levde kvar i Värmlands isolerade
            finska skogar.
          </p>
          <p xml:id="i-GQR8Ce48TQ9JoQRSEfPCH3">
            Berättelserna från de finska skogarna är fascinerande att ta
            del av. Skogsfinnarna hade en helt okänd folktro för den svenska
            befolkningen, med naturväsen och prakti­serande av besvärjelser.
            De ansågs ha magiska krafter och vara trollkunniga av den svenska
            befolkningen, vilket ledde till att de höll sig på avstånd från
            finska befolkningen.
          </p>
          <p xml:id="i-FEAghYA6sEFxzU5xn1c9Cg">
            Det finns mycket att säga om detta mytiska område och de människor
            som bebodde den vida skogen. Här önskar vi se ett förstärkt arbete
            för att dokumentera, bevara och vidareutveckla samlingarna av
            detta unika immateriella kulturarv.
          </p>
          <head type="h2" xml:id="i-GEn6XRwrMkcE9TVH3hxVi5">
            Svenskt kulturarvsår
          </head>
          <p xml:id="i-TrgJoF6mQEyYm8MmzTJbXF">
            År 2006 utlyste den dåvarande socialdemokratiska regeringen Mångkulturåret
            med huvudsyftet att lyfta fram och hylla närvaron av utländska
            kulturer och identiteter i Sverige. Många aktörer inom kulturområdet,
            såsom myndigheter, institutioner, stiftelser, kulturbolag, samt
            vissa universitet, högskolor och svenska ambassader utomlands,
            deltog på uppdrag. Ett brett tvärsnitt av samhället, inklusive
            Sveriges samtliga kommuner, regioner, länsstyrelser, vissa myndigheter,
            andra universitet och högskolor, scenkonstinstitutioner, regionala
            museer, bibliotek, arkivinstitutioner, festivaler och andra aktörer,
            bjöds in att delta i arrangemanget.
          </p>
          <p xml:id="i-JCvw2nhHkT9Dbp4Rw5JMdB">
            Vi anser att det kunde vara passande att på ett liknande sätt
            rikta uppmärksamheten mot kulturområdet igen och vitalisera den
            kulturpolitiska diskussionen genom att på nytt samla det offentliga
            Sverige kring ett temaår med en kulturpolitisk inriktning. Mot
            den bakgrunden bör riksdagen ge regeringen i uppdrag att planera
            och genomföra ett svenskt Kulturarvsår, med det primära målet
            att synliggöra, levandegöra och göra det samlade svenska kulturarvet
            mer tillgängligt. Målet skulle också vara att stärka den gemensamma
            nationella identiteten genom att uppmärksamma och hylla olika
            aspekter av den traditionella och folkliga svenska kulturen.
          </p>
          <head type="h2" xml:id="i-EYx7bWSjcttAn1iQfb1nG2">
            Nationell handlingsplan för kyrkor som tas ur bruk
          </head>
          <p xml:id="i-QtAmNPETJqNWzFpAwG1obq">
            Få andra idéer och institutioner har haft en så betydande påverkan
            på den svenska kulturen som kristendomen och den svenska kyrkan.
            Genom åren har den svenska kulturen och den svenska kyrkan ömsesidigt
            påverkat varandra. Svensk arkitektur är ett område som starkt
            präglats av vårt kristna arv, särskilt genom våra cirka 3400 svenska
            kyrkor, många med en unik svensk design som skiljer sig från kyrkor
            i andra länder.
          </p>
          <p xml:id="i-2kGpWso2SQoaRzqtDJVW2s">
            Svenska kyrkan är förvaltare av dessa historiska byggnader och
            ansvarar för att bevara dem så att kommande generationer också
            kan ta del av dem. Under det senaste århundradet har sekulariseringen
            och förändringarna inom kyrkan resulterat i att många har valt
            att lämna Svenska kyrkan och därigenom avstå från att betala kyrkoavgift.
            Detta har lett till en betydande minskning av kyrkans resurser.
            Svenska kyrkan oroar sig för att de i framtiden inte kommer ha
            tillräckliga resurser för att underhålla alla kyrkor och att kyrkor
            som inte längre används kanske inte kan bevaras. Detta innebär
            en hotbild mot Sveriges största samlade fysiska kulturarv som
            fortfarande används i sitt ursprungliga syfte.
          </p>
          <p xml:id="i-UCuUf83J8ysgoQ3a7LdWyx">
            En utredning från Riksantikvarieämbetet 2015 lyfter fram att
            kyrkor som har sålts av Svenska kyrkan inte har samma skydd och
            skyldigheter när det gäller underhåll som innan försäljningen.
            Detta innebär att kyrkor som har sålts kan förändras på sätt som
            minskar deras kulturhistoriska värde. Ett exempel som nämns är
            Caroli kyrka i Malmö, som omvandlades till en modevisningsanläggning.
            För att undvika sådana situationer i framtiden föreslår Riksantikvarieämbetet
            en skärpning av kulturmiljölagen som kräver tillstånd från länsstyrelsen
            för att ändra kyrkor och kyrkotomter på sätt som minskar deras
            kulturhistoriska värde.
          </p>
          <p xml:id="i-JKMdXztz8eSyvzmmJDEjpU">
            Trots en skärpning av kulturmiljölagen ligger fortfarande ansvaret
            för underhåll av dessa kulturhistoriska byggnader på en organisation
            som kanske inte kommer att ha tillräckliga resurser i framtiden
            om Svenska kyrkans medlemsantal fortsätter minska. Sverigedemokraterna
            föreslår därför en nationell handlingsplan för skydd av kyrkor
            som inte längre används, en översyn av kyrkor som riskerar att
            tas ur bruk och en nationell handlingsplan för att säkerställa
            skyddet av det kyrkliga kulturarvet framöver. Detta arbete måste
            genomföras i samverkan med Svenska kyrkan så snart som möjligt.
          </p>
          <head type="h2" xml:id="i-JkRL76uDya3jsJKc6EMEgA">
            Handlingsplan för skydd av kulturarv vid händelse av kris eller
            konflikt
          </head>
          <p xml:id="i-JQzww1kQ8YfCdcwLJivC9E">
            Vid kris eller konflikt finns flera olika aktörer som har ansvar
            för att skydda och bevara kulturarvsföremål. Regler och ansvar
            för skyddet av kulturarvet i händelse av kris eller krig fastställs
            i flera olika lagar. Kulturmiljölagen reglerar aspekter som utförsel
            och militär användning av materiellt kulturarv, samt fastställer
            svenska kyrkans ansvar för att vidta beredskapsåtgärder som krävs
            under höjd beredskap för vård och underhåll av kyrkliga kulturminnen.
            Arkivlagen identifierar arkiven som en del av kulturarvet som
            ska vårdas och skyddas, även under kriser eller konflikter. Museilagen
            betonar att museer aktivt ska förvalta sina samlingar och skydda
            dem från stöld, skadegörelse, förstörelse och katastrofer. De
            statliga museimyndigheterna omfattas också av kris­beredskapsförordningen,
            som kräver att myndigheter analyserar risker och sårbarheter samt
            utbildar sin personal om agerande vid kris.
          </p>
          <p xml:id="i-PwTsJ9FSPzSb9UTYzZYXd9">
            För att effektivt tillämpa lagstiftningen är en samordnad organisation
            och handlings­plan nödvändig. Detta syftar till att aktörerna
            som hanterar kulturarvet ska veta vilka föremål som ska prioriteras.
            Med detta i åtanke bör regeringen arbeta för att etablera en samordnad
            handlingsplan och organisation för de olika aktörerna som ansvarar
            för det svenska kulturarvet.
          </p>
          <head type="h2" xml:id="i-U6WxUJTggYkkLC7w1JcrJ1">
            Översyn av utrymmen
          </head>
          <p xml:id="i-7xSyjv78PMT1qCn9Ky61qf">
            Vid händelse av en kris eller konflikt är det väsentligt att
            det finns magasin och utrymmen som utgör ett fullgott skydd. Exempelvis,
            utrymmen som är bomb- och brandsäkra för att garantera kulturarvsföremålens
            säkerhet vid en pågående kris eller konflikt. I dagsläget magasineras
            kulturarvsföremål i museer, eller i magasin ovanför mark och på
            ställen i tät bebyggelse. Det finns inga bomb- och brandsäkra
            magasin utpekade för samlingar förutom Riksarkivets bergrum i
            Marieberg, Kungliga Biblio­tekets underjordiska magasin i Stockholm
            och Stockholms stadsarkivs bergrum. Detta innebär att flera statliga
            museer inte har magasin som är ändamålsenliga för en eventuell
            kris eller konflikt. Således riskerar ovärderliga samlingar vara
            utan skydd vid händelse av kris eller konflikt. Därför bör regeringen
            verka för tillsättandet av en utredning som ser över behovet,
            och vilka platser som är bäst lämpade för att bygga nya magasin
            för skydd av kulturarv vid händelse av kris eller konflikt.
          </p>
          <head type="h2" xml:id="i-TngrqevBWgYEa5nnoUKVNo">
            Digitalisering och 3D-scanning av statliga byggnadsminnen
          </head>
          <p xml:id="i-VWT2zvnyEKqGZzro2kkb7f">
            Frågan om digitalisering av kulturarvet är central för dess levandegörande.
            Om Sverige i framtiden ska ha ett levande och tillgängligt kulturarv
            är frågan om digitalisering avgörande. I första hand handlar det
            om att säkerställa att arkiv och museer får de resurser som krävs
            för att kunna genomföra digitaliseringsarbetet. Ett arbete vi
            hoppas kunna anslå ytterligare medel för, i samarbete med regeringen,
            för att påskynda digitaliseringsprocessen av kulturarvet.
          </p>
          <p xml:id="i-D3Vecuikrdb9bjM3mk4WNJ">
            I Sverige finns det cirka 280 statliga byggnadsminnen som sträcker
            sig från medel­tiden fram till mitten av 1900-talet. En stor del
            av den svenska historien levandegörs tack vare att dessa byggnader
            finns bevarade. Däremot är dessa byggnader fragila objekt vid
            händelse av kris eller konflikt. Vid brand eller annan förstörelse
            kan det vara svårt och ibland nästintill omöjligt att restaurera
            en byggnad efter att den skadats eller förstörts. Modern teknik
            erbjuder oss däremot möjligheten att både skydda och bevara våra
            kulturhistoriska byggnader genom så kallad 3D-scanning. En väl
            genomförd 3D-scanning bevarar en kulturhistorisk byggnad digitalt,
            och om den skulle gå förlorad är det möjligt för framtida generationer
            att ändå uppleva byggnaden digitalt. Dessutom kan en 3D-scanning
            vara nyckeln till att antingen restaurera eller återbygga en byggnad
            som skadats eller förstörts. År 2019 brann det i Notre Dame i
            Paris, vilket resulterade i skador på katedralens fasad och spira.
            Tack vare den 3D-scanning som gjordes av katedralen går det att
            öka precisionen i restaureringsarbetet av Notre Dame. För att
            säkra svenska statliga byggnadsminnen bör regeringen därför verka
            för att 3D-scanna dessa byggnader.
          </p>
          <head type="h2" xml:id="i-XAACaEZMthquiSCcsTj9SS">
            Ansvar för världsarven
          </head>
          <p xml:id="i-JruiKPbEs2fmxMtaW6gcki">
            Världsarvskonventionen syftar till att identifiera och skydda
            kultur- och naturobjekt av global betydelse och att säkerställa
            deras bevarande för kommande generationer. Sverige undertecknade
            världsarvskonventionen 1984 och ratificerade den året efter. Världsarv
            har en central roll i att bevara viktiga kultur- och naturvärden.
            Som en civiliserad nation har Sverige en moralisk plikt att vårda
            hela vårt kulturarv och naturarv på bästa möjliga sätt. Genom
            att ratificera världsarvskonventionen har Sverige åtagit sig att
            skydda, bevara och vårda världsarv inom landet för framtida generationer.
          </p>
          <p xml:id="i-H7DLqAiv1bZPGTmFmYM1ui">
            Det har dock inträffat situationer där förståelsen för detta
            ansvar har brustit inom det offentliga. Ett exempel är 2011 när
            diskussioner kring förbifart Stockholms anslutning till väg 261
            väckte frågan om huruvida Drottningholms världsarvsstatus skulle
            påverkas. Först efter omfattande protester garanterade Trafikverket
            att vägplanerna skulle anpassas för att skydda Drottningholms
            världsarv. Under sommaren 2019 framkom det att vård­andet av världsarvet
            Birka var bristfälligt, med kritik riktad mot otillräcklig tillsyn
            och plundring.
          </p>
          <p xml:id="i-XaYVYoF8Kakcur1fdPo3YP">
            Det är nödvändigt att tydliggöra resursbehoven för vård av världsarv
            och även klargöra hur medel fördelas och ansvarsfördelning sker
            när det gäller finansiering av vårdåtgärder. Alla offentliga aktörer,
            från kommuner till staten, bör vara medvetna om sina åtaganden.
            Regeringen bör därför verka för att skapa klarhet kring dessa
            frågor så att Sverige kan uppfylla sitt åtagande att vårda och
            skydda Sveriges världsarv på ett effektivt sätt.
          </p>
        </div>
        <div type="motSignatures">
          <list>
            <item xml:id="i-LypxpUTaePmLA3d2bwhXa3" who="i-VCBwijV18pWsvC1p2xZJJm">
              Runar Filper (SD)
            </item>
            <item xml:id="i-AWZhM9TUSBMphHG6k6H92d" who="i-TXWjMfPNdu6NddKf5hSeRx">
              Alexander Christiansson (SD)
            </item>
            <item xml:id="i-28Qdga8r1iBnVMDyWbyzmn" who="i-JP8NeL17uoQgDiTaxrGnVM">
              Jonas Andersson (SD)
            </item>
            <item xml:id="i-JCzftuFXiChtqqkPg8Y3KP">
              Anna-Lena Blomkvist (SD)
            </item>
            <item xml:id="i-LC9m6u8iJs4Cq2fuP9UsZ8" who="i-DA4mEcuMULgPh6WXGQRaWW">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
