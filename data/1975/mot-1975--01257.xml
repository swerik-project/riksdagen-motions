<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01257">
  <teiHeader>
    <fileDesc>
      <titleStmt>
        <title>om arbetsmiljön.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om arbetsmiljön.</title>
          <idno type="rdwebb">FY021257</idno>
          <rs type="number">1257</rs>
          <ref type="dokument_url_text">http://data.riksdagen.se/dokument/FY021257/text</ref>
          <ref type="dokument_url_html">http://data.riksdagen.se/dokument/FY021257</ref>
          <ref type="dokumentstatus_url_xml">http://data.riksdagen.se/dokumentstatus/FY021257</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H.HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QZYU3D5NhXZ9WDSFcyngAo</idno>
            <name>RUNE PETTERSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LUYS7qrM9TS5srcYcDGaVD" type="signed"/>
        <correspContext corresp="i-LUYS7qrM9TS5srcYcDGaVD">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QZYU3D5NhXZ9WDSFcyngAo"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-Eoor7chig2KkpNDt6f9K2V"/>
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1257/mot_1975__1257-001.pdf"/>
      <fw xml:id="i-NeMho5k8gcESK1o7MjpAB4">
        Mot. 1975:1257 bl
      </fw>
      <div xml:id="i-Eq62MhitJFCLgr5NtV5Txp" type="motHeader">
        <div xml:id="i-DNKs1BxPZwCSLixFzaouPG" type="motTitle"/>
        <div xml:id="i-VYQDwM47VHfzkcNwQijxff" type="motSubmissionInfo"/>
      </div>
      <div xml:id="i-FKSz6EfhSVuskbQbMVFr4z" type="motBody">
        <div xml:id="i-pZZxbtsJoKeUZHwqVN3Lo">
          <p xml:id="i-PEdtbc2W3tsvo1TJJnn2Hw">
            Nr 1257
          </p>
          <p xml:id="i-HUdC4xKnngfFqwXdqiwWHd">
            av herr Hermansson m. fl. om arbetsmiljön.
          </p>
          <p xml:id="i-WXypjt4YFp47onrqyLfwWq">
            De riskfyllda arbetsmiljöerna under vilka många arbetare tvingas
            utföra sina insatser i produktionen ställdes i blixtbelysning
            under hösten 1974 genom avslöjandena från KemaNord och Saab-Scania.
            Arbetare sysselsatta med framställning av vinylklorid på KemaNord
            har förgiftats och avlidit i levercancer. Arbetare som arbetat
            med MC 77-reabränsle på Saab-Scania har skadats och invalidiserats.
            Larmrapporter har tidigare kommit från måleribranschen där färger
            och lösningsmedel misstänks ha samband med nerv- och hjärnskador.
            Sam- bandet mellan arsenik och cancer har i USA kartlagts, vilket
            inneburit att gränsvärdet radikalt sänkts. Rapporter kommer även
            från träindustrin där arbete med vissa träslag misstänks framkalla
            cancer. Dessa avslöjanden har med rätta väckt stark indignation
            både på de berörda arbetsplatserna och bland allmänheten. Stark
            kritik riktas mot ansvariga företagsledningar, bolagsläkare och
            myndigheter. Kravet ställs att ingen skall vara tvungen att arbeta
            under sådana förhållanden att hans hälsa och liv skadas. De hälsorisker
            i arbetet som avslöjats genom dessa tragiska händelser är dock
            endast några få av många tusen. Det är inte heller så att de ansvariga
            myndigheterna anser att läget undan för undan kommer att förbättras
            — tvärtom. Generaldirektör Gunnar Da- nielsson, chef för arbetarskyddsstyrelsen,
            säger: ”Vi får tyvärr räkna med fler yrkesskador orsakade av kemiska
            ämnen. Det är en följd av att samhället inte kan klara sig utan
            dessa ämnen, men också en följd av forskningens framsteg. - -
            - Att testa varje nytt ämne ur alla synpunkter är dock en praktisk
            omöjlighet, eftersom det rör sig om 1 000-tals ämnen som växer
            fram efter hand.” Inställningen från myndigheter som skall handha
            arbetsmiljön präglas av uppgivenhet och därmed ett tyst accepterande
            av att arbetsmiljörisker skall vara något som vi måste lära oss
            leva med. Dagens utveckling av arbetslivet skall fortgå och därmed
            skörda fler liv och föda ytterligare ohälsa. En sådan inställning
            godkänns inte av dem som blir utsatta för hälso- riskerna i produktionen.
            Man måste bestämt vända sig mot påståenden av typen att den veten-
            skapliga och tekniska utvecklingen eller behovet av nya produkter
            automa- tiskt måste medföra ökade hälsorisker i arbetet. Det är
            produktionsprocessens kapitalistiska form som skapar riskerna
            för olycksfall och sjukdomar i sam-
          </p>
          <pb facs="riksdagen-motions-pdf/data/1975/mot_1975__1257/mot_1975__1257-002.pdf"/>
          <fw xml:id="i-DaeLrW4mfsNwCfMgyd9AFq">
            Mot. 1975:1257 12
          </fw>
          <p xml:id="i-AMdsGPbupuCyZ4SE3Ui4Pc">
            band med arbetet. En viktig roll spelar härvid den alltmer ökande
            arbets- hetsen som i sin tur är en direkt följd av kapitalägarnas
            jakt efter största möjliga profit. Profithänsynen får väga tyngre
            än hänsyn till arbetarnas hälsa. Därför brukas kemiska ämnen i
            produktionsprocesserna, trots att deras os- kadlighet inte kan
            garanteras eller deras skadeverkningar t. o. m. är kända. Vänsterpartiet
            kommunisterna framförde vid förändringarna i arbetar- skyddslagen
            som vidtogs hösten 1973 stark kritik mot lagens målsättning: ”Arbetsgivare
            och arbetstagare skall samverka för att åstadkomma sunda och säkra
            arbetsförhållanden.” Denna samarbetsmålsättning har under lång
            tid präglat arbetsmiljöarbetet. Redan på 1940-talet antog SAF
            och LO ett samarbetsavtal om arbetarskyddet. Resultatet av denna
            samarbetspolitik kan vi se nu. De alarmerade can- ceravslöjandena
            hösten 1974. Fortfarande dödas mellan 300 och 400 män- niskor
            årligen och över 100 000 olycksfall i arbetet rapporteras varje
            år. Åttio procent av LO:s medlemmar upplever hälsorisker i sitt
            arbete. Samarbetsideologin har inte lett till några förbättrade
            arbetsmiljöer. Den kommer inte heller att göra det i framtiden.
            Samarbetsideologin bygger på illusionen om att arbetare och arbetsköpare
            har gemensamma intressen. Kapitalisternas krav på ökad profit
            och lönearbetarnas krav på en rimlig lön, lugn arbetstakt, trygga
            anställningsförhållanden och en säker arbetsmiljö är oförenliga.
            Kampen för en bättre arbetsmiljö är därför en viktig del av den
            oförsonliga kampen mellan kapital och arbete. g En bättre arbetsmiljö
            kan nås när samarbetspolitiken har kastats överbord och arbetarna
            tillkämpar sig verkliga arbetsmiljöförbättringar. Arbetar- skyddslagstiftningen
            måste inriktas på att stödja denna kamp. Åtgärder från samhällets
            sida skall även syfta till att underlätta arbetarnas kamp för
            en bättre arbetsmiljö. Det är därför hög tid att vidta snabba
            åtgärder på följande områden: Företagshälsovården Hygeniska gränsvärden
            Utbildning av skyddspersonal Yrkesskadestatistik och yrkesskadebegreppet
            Fackligt arbetsmiljöinstitut Åtgärder mot arbetshets Skyddsombudens
            och fackföreningens befogenheter.
          </p>
          <p xml:id="i-Mt3kbzFiAH9nWRnrxX9QYR">
            SADELN NR
          </p>
          <p xml:id="i-uigPHXTzeEUbbvceUHoau">
            1. Företagshälsovården
          </p>
          <p xml:id="i-MwzmSsWvTV23ggDS4Vu9D6">
            Merparten av företagshälsovården bedrivs i dag i privat regi.
            Statlig och kommunal företagshälsovård finns för de egna förvaltningarna
            i viss ut- sträckning och på några ställen i landet har kommunala
            och privata företag gått ihop om företagshälsovårdscentraler.
            Det är vpk:s principiella inställning att all hälso- eller sjukvård
            bör vara i offentlig regi. Detta gäller i hög grad företagshälsovården.
            Så länge företagshälsovårdens personal är anställd av
          </p>
          <pb facs="riksdagen-motions-pdf/data/1975/mot_1975__1257/mot_1975__1257-003.pdf"/>
          <fw xml:id="i-VTBBYPB8JgPdpPXpShZudh">
            Mot. 1975:1257 13
          </fw>
          <p xml:id="i-BUDw9EXXPGJ9BQpH8uzZ59">
            arbetsgivaren kommer misstanken alltid att finnas att denna personal
            tvingas ta utom-medicinska hänsyn. I ett kapitalistiskt samhälle
            är det ofrånkomligt att arbetsgivaren lägger profitsynpunkter
            på varje del av företaget, inklusive företagshälsovården. Det
            finns fler exempel på företagsläkare och företags- sköterskor
            som lämnat sina tjänster i protest mot att deras rekommen- dationer
            inte följts och att otillbörliga direktiv givits den medicinska
            verk- samheten. I långt fler fall torde företagshälsovårdspersonal
            medvetet eller omedvetet ha tagit hänsyn till arbetsgivarintressen
            i sina beslut och åtgärder. Det råder också en utbredd misstro
            mot den nuvarande företagshälsovården inom fackföreningsrörelsen,
            dokumenterad på fackliga kongresser och i de omfattande arbetsmiljödebatterna
            i TV under hösten 1974. Landstingen bedriver praktiskt taget all
            annan offentlig sjukvård, och det är därför rimligt att låta landstingen
            även organisera och anställa fö- retagshälsovården. Då kan företagshälsovården
            även samordnas med den övriga öppna vården. Detta får inte innebära
            att företagshälsovården lo- kalmässigt skiljs från de stora arbetsplatserna
            eftersom en geografisk närhet är nödvändig. De anställda på företaget
            skall ha det avgörande inflytandet över vilka personer som anställs.
            efter sedvanligt tjänsteutlysningsförfaran- de. Företagshälsovården
            bör helt bekostas av arbetsgivaren. Det råder i dag läkarbrist
            vilket försvårar den fulla utbyggnaden av företagshälsovården.
            Det är emellertid den tekniska, förebyggande delen av företagshälsovården
            som är den viktigaste. Därför finns det inget som hindrar att
            man i dag lagstiftar om att landstingsanställda skyddsingenjörer/skyddsinspektörer
            skall finnas på varje företag med mer än 1000 anställda liksom
            även fö- retagssköterska. En snabbutredning bör tillsättas med
            direktiv att organisera landstingsdri- ven teknisk och medicinsk
            företagshälsovård enl. ovanstående riktlinjer.
          </p>
          <p xml:id="i-8oVTs6cidqPtqWJaUJHDh6">
            2. Hygieniska gränsvärden
          </p>
          <p xml:id="i-UrV1e8rDJVg46z2Y5gVMyY">
            Vpk har länge krävt en lista över hygieniska gränsvärden, och
            det är därför med tillfredsställelse vi konstaterar att en del
            av detta krav tillgo- dosetts genom arbetarskyddsstyrelsens anvisning
            nr 100. Genom sin karaktär av anvisning har den ökad juridisk
            status jämförd med den föregående rekommendationen, och den är
            också kraftigt utökad till antalet. Själva listan har emellertid
            en helt avgörande svaghet i att den inte presenterar vilken dokumentation
            som värdena baserat sig på. I inledningstexten nämns flera källor,
            men varje diskussion om eller precisering beträffande de in- dividuella
            gränsvärdena saknas. Det är välbekant att den föregående re- kommendationen
            i stort sett var en avskrift av den nordamerikanska listan (presenterad
            av ACGIH), och fortfarande torde merparten av värdena här- stamma
            från denna lista. I åtskilliga fall finns mycket lägre värden
            i andra länder, speciellt i de socialistiska. Det är ett oavvisligt
            krav att arbetar- skyddsstyrelsen motiverar sina värden, särskilt
            i de fall där andra länder
          </p>
          <pb facs="riksdagen-motions-pdf/data/1975/mot_1975__1257/mot_1975__1257-004.pdf"/>
          <fw xml:id="i-3NnMcvchNfMCTWN2NHZzVP">
            Mot. 1975:1257 14
          </fw>
          <p xml:id="i-RW2hhrkyKaozNisdZLNhsv">
            har lägre värden. De anställda måste få klarhet om vilka risker
            arbetar- skyddsstyrelsen anser att de skall ta, och de måste själva
            kunna ta ställning till om värdena är skäliga eller inte. Några
            jämförelser med de nya gränsvärdena från arbetarskyddsstyrelsen
            med gränsvärdena i Sovjetunionen visar att arbetarskyddsstyrelsen
            måste dokumentera sina gränsvärden och motivera varför Sverige
            har högre. Siff- rorna från Sovjet är från 1972. Gränsvärdet är
            mätt i mg/m".
          </p>
          <p xml:id="i-WzztkEPs9HQU7LcB4bS9me">
            Ämne Sovjet Sverige Sverige före oktober 1974 Aceton 200 1200
            2400 Butanol 10 150 300 Formaldehyd 0,5 3 6 Etylacetat 200 1100
            1400 Metylenklorid 50 350 1740
          </p>
          <p xml:id="i-NiFSJge23mdcWv2ionbSYw">
            Nuvarande lagstiftning medger inte att arbete omedelbart avbrytes,
            om överträdande av de hygieniska gränsvärdena sker. Lagstiftningen
            bör ändras så att detta blir fallet. I gränsvärdeslistan finns
            numera markerat vilka ämnen som framkallar cancer. Vissa ämnen
            förbjuds helt, men för en grupp (grupp C) anges gräns- värden,
            vilket således innebär att de får förekomma. Det kan visserligen
            vara svårt att omedelbart förbjuda alla cancerogena (=cancerframkallande)
            ämnen eller kräva 100 96-iga inkapslingar, men detta måste självfallet
            vara målet. Det finns inga bevis för att inte minimala mängder
            av 1. ex. asbest, arsenik och vinylklorid skulle åstadkomma cancer
            hos ett mindre antal ar- betare, även om risken uppenbarligen
            är mindre ju lägre gränsvärdet sätts. Redan nu bör emellertid
            arbetarskyddsstyrelsen utarbeta regler för när dessa ämnen skall
            vara helt försvunna ur luften på arbetsplatserna, dvs. då er-
            sättningsmaterial kan erhållas, alternativt när inkapsling av
            processen kan påbörjas. Den nya gränsvärdeslistan kräver mätningar.
            Förutom att kontrollera ar- betsmiljön för dagen ger detta också
            möjligheter till forskning för att avslöja i dag okända yrkesrisker.
            Genom att datoriellt registrera alla mätningar, genom att undersöka
            vilka som uppehåller sig på de inmätta arbetsplatserna och de
            anställdas sjukdomar och symtom, kan nya samband upptäckas, liksom
            också genom epidemiologisk forskning. Det sker ingenstans i Sve-
            rige. Kostnaderna för en sådan forskningscentral, vilket kräver
            stora da- tarutiner, är dryga — uppskattningsvis 5-15 milj. kr.
            per år — men det är väl an- vända pengar. I arbetarskyddsstyrelsen
            finns inte ens embryot till en epidemio- logisk avdelning. 1974
            års arbetsmiljökatastrofer i Sverige har ställt den otill- räckliga
            forskningen i brännpunkten. Ett epidemiologiskt centrum bör ome-
            delbart upprättas, förslagsvis inom arbetarskyddsstyrelsens ram,
            där rutiner utarbetas för yrkeshygienisk och yrkesmedicinsk registrering
            med rapport- skyldighet från alla företag och medicinska instanser.
            Eftersom många yrkes-
          </p>
          <pb facs="riksdagen-motions-pdf/data/1975/mot_1975__1257/mot_1975__1257-005.pdf"/>
          <fw xml:id="i-Wcx1HsLvrupw1n9A5PwbJh">
            Mot. 1975:1257 15
          </fw>
          <p xml:id="i-88b7hcjW8nCw44Fu4sWGhW">
            sjukdomar tar decennier att avslöja, kan inte resultaten från
            denna forskning förväntas inom kort utan förtst efter 10-20 år.
            Detta är emellertid ännu ett skäl att starta denna verksamhet
            omedelbart. En ytterligare begränsning av användbarheten av den
            nya gränsvärdes- listan ligger i de ytterst begränsade möjligheterna
            till korrekta yrkeshygie- niska mätningar. Arbetarskyddsstyrelsens
            och yrkesinspektionernas mät- ningsmöjligheter är synnerligen
            små i förhållande till behoven. Ansvaret för att mätningar utföres
            bör ligga på företagen. För att få dessa mätningar jämförbara
            och standardiserade måste arbetarskyddsstyrelsen utarbeta nog-
            granna instruktioner där mätteknik, mätapparatur och analysmetod
            preci- seras.Endast ett fåtal mätinstrument bör godkännas.
          </p>
          <p xml:id="i-DDXx4a5LBJ3iwtHXWUxvaZ">
            3. Utbildning av skyddspersonal
          </p>
          <p xml:id="i-F99jx8XLyDV8zJasRDC5cQ">
            Det råder i dag en skriande brist på välutbildad skyddspersonal.
            Arbe- tarskyddsstyrelsens skyddsingenjörskurser söks av långt
            fler än vad som antas. Det teknikeröverskott som finns kan här
            sättas in i angelägna ar- betsuppgifter om utbildningsmöjligheterna
            mångfaldigas. Skyddsingenjörer kan utföra de flesta mätningar
            och göra många bedöm- ningar, men större företag och institutioner
            med flera skyddsingenjörer och komplicerade arbetsmiljöer behöver
            även mer kvalificerad personal i form av yrkeshygieniker. Ett
            fåtal välutbildade yrkeshygieniker finns i dag i Sverige. Det
            saknas t. o. m. utbildningsmöjligheter för andra än dem som själva
            är anställda av arbetarskyddsstyrelsen. En cirka ettårig yrkeshygienikerut-
            bildning för civilingenjörer och erfarna skyddsingenjörer måste
            omedelbart startas. Behovet torde vara 30-50 per år under överskådlig
            tid. För den medicinska personalen inom företagshälsovården finns
            f. n. hygg- liga utbildningsmöjligheter, som delvis prövas i nya
            former som bör ut- värderas (med praktik inlagd i utbildningen).
            På sikt torde emellertid fö- retagsläkar- och företagssköterskeutbildningen
            väsentligt behöva förlängas och antalet utbildade per år utökas.
            Den stora bristen inom den medicinska utbildningen gäller den
            yrkes- medicinska personalen med längre utbildning. I dag finns
            endast omkring ett dussin specialistkompetenta yrkesmedicinare.
            Alla dessa tjänstgör inte på de fyra yrkesmedicinska kliniker
            som finns (två i Stockholm, en i Lund och en i Örebro). Yrkesmedicin
            har nyligen accepterats som specialitet. S. k. FV-block (fortsatt
            vidareutbildningsblock) har inte ordnats, vilket i praktiken omöjliggör
            rekrytering bland underläkarna. Socialstyrelsen måste omedelbart
            inrätta 4-6 FV-block för yrkesmedicin. I olika statliga utredningar
            under 1960-talet rekommenderades inrättandet av yrkesmedicinska
            kliniker vid regionsjukhusen. Det enda tillskottet hittills är
            Örebro. I Umeå och Lin- köping planeras inrättande av yrkesmedicinska
            kliniker, men detta har dragit orimligt långt ut på tiden. Yrkesmedicinska
            kliniker med en medicinsk och teknisk del är den naturliga och
            nödvändiga basen för företagshälso-
          </p>
          <pb facs="riksdagen-motions-pdf/data/1975/mot_1975__1257/mot_1975__1257-006.pdf"/>
          <fw xml:id="i-ML2e28ejHvw9bC7xvgxPJr">
            Mot. 1975:1257 16
          </fw>
          <p xml:id="i-2ir9EQpwAoVt16dF8jJN5g">
            vården, för medicinsk till yrkesinspektionerna och som en refe-
            renspunkt för skyddsombud. Mot bakgrunden av tilltagande yrkessjukdomar
            och internationell erfarenhet måste utbyggnaden av dessa kliniker
            ome- delbart komma till stånd. Om landstigen inte omedelbart åtar
            sig denna uppgift frivilligt måste tvångslagstiftning tas i bruk.
            Satsning på yrkesmedi- cinska kliniker ligger väl i linje med
            socialstyrelsens prioritering av öppen och förebyggande vård.
            Skyddsombudens möjligheter att övervaka arbetsmiljön beror i stor
            ut- sträckning på deras kunskaper. Den nuvarande utbildningen
            är otillräcklig, speciellt i vad den avser giftlära och mätteknik.
            Skyddsombuden måste själva kunna bedöma om mätningar utförts på
            ett korrekt sätt och kunna värdera resultaten.
          </p>
          <p xml:id="i-DTjcagRqL9WW8aGM9BbBxi">
            4. Yrkesskadestatistiken och yrkesskadebegreppet
          </p>
          <p xml:id="i-CjvDFD81T37R7MFTNGA7T9">
            Yrkesskadestatistiken är under utredning. Det bör dock utan varje
            ut- redning stå klart att den nuvarande treåriga eftersläpningen
            är helt otill- fredsställande. Utredningen bör omedelbart ge förslag
            på hur en preliminär snabbstatistik skall tas fram, som presenteras
            var 3:e-6:e månad. Yrkesskadebegreppet är också under utredning.
            Här måste särskild hänsyn tas till yrkessjukdomarna, som hittills
            underskattats kolossalt. Som vpk ti- digare hävdat måste principen
            omvänd bevisföring tillämpas. Det är alltså arbetsgivarens sak
            att bevisa att en uppkommen skada eller sjukdom inte rimligen
            har med arbetsförhållandena att göra. Enligt uppgifter från WHO
            torde t.ex. 90 96 av all cancer vara miljöbetingad. De som är
            ansvariga för utredningen av dessa båda frågor bör skynd- sammast
            lägga fram sina resultat, så att en genomgripande debatt kan ta
            vid. I C.-H. Hermanssons interpellation av den 16 oktober 1974
            krävdes en skärpning av tillämpningen av lagen om hälso- och miljöfarliga
            varor och en ökning av produktkontrollnämndens resurser. Vi hälsar
            därför arbets- marknadsministerns tilläggsuppdrag till arbetsmiljöutredningen
            med till- fredsställelse och förväntar oss resultat inom kort.
          </p>
          <p xml:id="i-SHZSuGfPGqMURyYEvqp4X5">
            5. Fackliga arbetsmiljöinstitut
          </p>
          <p xml:id="i-5wcFzN3n2okHo3VHsTdjVk">
            I ett kapitalistiskt system där profiten för ett fåtal är huvudinriktningen
            för produktionen kan lönearbetarna aldrig känna sig trygga. Tidigare
            har framhållits misstron mot privatanställda företagsläkare. Fackföreningarna
            är de anställdas försvarsorganisationer mot utsugning och utstampning.
            Inom arbetsmiljöområdet, som ytterst gäller liv och hälsa, behöver
            fack- föreningarna egna experter förutom välutbildade skyddsombud
            och lands- tingsanställd skyddstjänst. Det är visserligen fackföreningarnas
            och lön- tagarorganisationernas egen sak att upprätta och driva
            sina arbetsmiljöin-
          </p>
          <pb facs="riksdagen-motions-pdf/data/1975/mot_1975__1257/mot_1975__1257-007.pdf"/>
          <fw xml:id="i-WgCc8kZfZZ6gUkjhj7GoXs">
            Mot. 1975:1257 7
          </fw>
          <p xml:id="i-15yJYzQp25HkL8nUvLwTYv">
            stitut, men de bör ha statliga garantier för kostnaderna, om
            de väljer att upprätta sådana. LO har några egna experter, men
            behovet torde vara tio eller hundra gånger större. Eftersom många
            fackförbund (och därmed bran- scher) har speciella problem och
            risker, är det antagligen på sikt nödvändigt med förbundsinstitut
            för att kunna få en omfattande service till de lokala fackföreningarna
            och skyddsombuden. Under alla omständigheter bör redan nu uttalas
            att statliga medel kommer att ställas till förfogande för arbets-
            miljöexpertis som fackförund, LO, TCO eller SACO vill anställa.
            Medlen uttages lämpligen genom höjd arbetsgivaravgift. Detta krav
            är väl förankrat inom fackföreningsrörelsen, vilket framgått av
            fackliga kongresser och ut- talanden. Det ger vidare ett ytterligare
            argument för den utökade utbildning av skyddspersonal som motiverats»
            ovan.
          </p>
          <p xml:id="i-3XiRE6NcjHht1QXD9n5XGt">
            6. Åtgärder mot arbetshets och utslagningar
          </p>
          <p xml:id="i-PPXJ8M4TyABHMYnW6W717W">
            Allt fler människor blir utestängda från arbetsmarknaden samtidigt
            som många har svårt att hänga med i de ständigt ökade krav som
            ställs på dem. Dessa fenomen kallas utslagning och utsortering.
            Utslagningen har flera orsaker. Det viktigaste är den alltmer
            ökande arbetsintensiteten och den omstrukturering av näringslivet
            som kallas strukturomvandling. En hög arbetsintensitet — att utföra
            ett arbete i högt tempo — blir allt svårare att klara, framför
            allt med stigande ålder. Speciellt gäller detta löpande bands-
            arbeten och andra liknande styrda arbetsprocesser. Arbetsförhållandena
            vid löpande band och de hårt styrda arbetsprocesserna präglas
            av en högt uppdriven arbetstakt, baserad på långtgående MTM- studier.
            Arbetet är enformigt och därmed monotont. Den enskilde arbetaren
            binds hårt vid sitt arbete och rörligheten är begränsad. Resultaten
            blir därför som på Volvo, där medelåldern vid det löpande bandet
            är 24 år. Personer över 40 år avråds från att ta anställning.
            Man har upp mot 30 procents sjukfrånvaro. Vid lindningsarbetena
            på ASEA anses arbetarna förbrukade redan vid 35 års ålder. Exemplen
            kan mångfaldigas. Men de konventionella metoderna för rationaliseringar
            börjar spela ut sin roll. Arbetsköparna har upptäckt att man kan
            öka produktiviteten utan att använda piskan. Det är de självstyrande
            grupperna eller produktions- grupperna som är den nya given. Försöken
            med sådana grupper har bedrivits i samarbete mellan Utvecklingsrådet
            för samarbetsfrågor och dess forsknings- grupp URAF. Det finns
            en uppsjö av modeller. Man kan inte plocka ut en särskild modell
            och säga att så här ser den ut. Vad som utmärker ens. k. självstyrande
            grupp eller en produktionsgrupp är att man inom gruppen tillämpar
            ar- betsrotation. Målet är att detta skall ske spontant inom grupperna.
            Vissa arbetsledande funktioner läggs på grupperna. Gruppen själv
            styr emellertid inte arbetstakten. Den styrs effektivt genom lönesystem
            som har premier, arbets- och meritvärdering. De styrs hårt uppifrån
            genom produktionspla-
          </p>
          <pb facs="riksdagen-motions-pdf/data/1975/mot_1975__1257/mot_1975__1257-008.pdf"/>
          <fw xml:id="i-Wm2izbPeUvCcBead5gWR4f">
            Mot. 1975:1257 18
          </fw>
          <p xml:id="i-9XnxF23BNvNsuAxjy4aLZg">
            nering, fastställda produktionsnormer och gruppträning. Gruppen
            skall även fungera ”självsanerande”. Arbetskamrater som inte passar
            in i det uppgjorda gruppmönstret eller som inte kan hålla takten
            eller avviker på något annat sätt stöts ut. Kvar blir eliten.
            Begreppet självstyrande är därför missvisande. Grupperna är i
            själva verket tvångsstyrda. Det uppenbara syftet med produktionsgrupperna
            är tydligast inom bil- industrin. Sex amerikanska arbetare som
            ”pryat” på Saab-Scania i Södertälje var mer än nöjda med att få
            återvända hem till det annars så förhatliga bandet. Arbetstakten
            i Sverige är för hög, sade de. Arbetarna på Volvo i Kalmar med
            en produktion som bygger helt på produktionsgrupper pro- testerar.
            — Vi arbetar hellre på Torslandaverken vid det löpandet bandet.
            Här orkar vi inte hänga med, säger de. Genom produktionsgrupperna
            har arbetsköparna kommit fram till att ar- betstiden utnyttjas
            effektivare vid dessa än vid den traditionella sönder- delningen
            av arbetsprocessen. Denna grundläggande funktion hos s.k. självstyrande
            grupper eller produktionsgrupper är densamma oavsett typ av arbetsplats,
            industri, kontor, sjukhus osv. Försöksverksamheten med nya arbetsorganisationer,
            s. k. självstyrande grupper och produktionsgrupper, har två sidor.
            I en del fall har den lett till bättre arbetsmiljö och mer omväxlande
            och stimulerande arbetsuppgifter. I en del fall, 1. ex. vid Volvos
            Kalmarfabrik, handlar det mer om en ny form för löpandebandsproduktion.
            Det som hela tiden förvränger den nya arbetsorganisationen är
            produktionens kapitalistiska karaktär: produktion för maximal
            profit. Stark ökning av arbetsintensiteten är det främsta kän-
            netecknet för produktionsgrupperna. I experimenten med ny arbetsorganisation
            och i SAF:s redovisning av experimentverksamheten vid 500 företag
            dras riktlinjerna upp för framtidens arbetsorganisation, byggd
            på produktionsgrupper. Arbetsledarna tilldelas i dessa en ny roll
            som samordnare för att engagera de anställda för ökad ef- fektivitet.
            Olika former för gruppträning i samarbete utvecklas. Den mest
            hänsynslösa av dessa gruppträningsmetoder är sensitivitetsträningen,
            som sker i SAF:s regi genom dess personaladministrativa råd som
            i olika frågor arbetar i samarbete med det av LO, TCO och SAF
            instiftade Utecklingsrådet för samarbetsfrågor. Skrämmande exempel
            på sensitivitetsträningens resultat har kommit i dagen. Deltagare
            i träningen har avlidit. Många har fått psykiska skador. Hela
            detta komplex av gruppträning och utvecklingssamtal tjänar arbets-
            köparnas syfte att engagera de anställda för ökad effektivitet
            och produk- tivitet. Dessa former är en ny variant av ideerna
            bakom Mentalhälsokam- panjen. De objektiva motsättningarna skall
            skjutas åt sidan. I stället görs motsättningarna till individuella.
            Hela denna fråga måste bli föremål för utredning och kartläggning.
            Den värsta formen, sensitivitetsträningen, bör omedelbart förbjudas.
            Utvecklingen på arbetsmarknaden gör att snara åtgärder måste sättas
            in,
          </p>
          <pb facs="riksdagen-motions-pdf/data/1975/mot_1975__1257/mot_1975__1257-009.pdf"/>
          <fw xml:id="i-EoPy8jgySFxK3hcfe9P1fF">
            Mot. 1975:1257 19
          </fw>
          <p xml:id="i-WZqNdCdE853vGg7d7f5Srb">
            som motverkar de negativa effekter med hög arbetsintensitet som
            löpan- debandsarbeten, hårt styrda kontinuerliga arbetsprocesser
            samt produktions- grupper och s.k. självstyrande grupper medför.
            I arbetarskyddslagen och dess anvisningar måste införas regler
            som innebär att arbetsintensiteten kan minskas. Det gäller alla
            arbetsplatser av konti- nuerlig art. 10 minuters paus varje timme,
            inbakad i den ordinarie arbets- tiden, fler avbytare och ökad
            bemanning vid löpande band samt reservstyrkor som kan rycka in
            vid sjukdom o. d., är åtgärder som verksamt skulle bidraga till
            minskad arbetsintensitet.
          </p>
          <p xml:id="i-NmYqJ4QsZ46SRXFZz8VfWU">
            7. Skyddsombuden och fackföreningens befogenheter
          </p>
          <p xml:id="i-JPjx4XiLN8CF15tXWNDn8c">
            I arbetarskyddslagen paragraf 40 stadgas: ”Innebär visst arbete
            omedelbar och allvarlig fara för arbetstagarens liv eller hälsa
            och kan rättelse icke genast uppnås genom hänvändelse till arbetsgivaren,
            kan skyddsombud bestäm- ma att arbetet skall avbrytas i avvaktan
            på ställningstagande av yrkesin- spektionen.” Vänsterpartiet kommunisterna
            kritiserade denna paragrafs utformning vid riksdagsbehandlingen
            av ändringarna i arbetarskyddslagen. ”Omedelbar och allvarlig
            fara” är ett allt för begränsat område att få avbryta ett arbete
            på. Utanför detta kommer ju alla smygande hälsorisker, gifter,
            kemikalier, lös- ningsmedel m. m. Likaså är det otillfredsställande
            att yrkesinspektionen skall avgöra det berättigade i ett skyddsombuds
            åtgärd att avbryta ett arbete. I stället bör de som drabbas av
            de dåliga arbetsmiljöerna, arbetarna, själva genom sin lokala
            fackliga organisation pröva det berättigade i ett skydds- ombuds
            åtgärd. Vid arbetsavbrott efter anmälan från skyddsombud visar
            erfarenheterna att yrkesinspektionen efter bedömning i de flesta
            fall låtit sätta i gång arbetet på nytt. Detta beror givetvis
            på lagens vaga bestämmelser och även ar- betarskyddsstyrelsens
            tillämpning av lagen. Redan nu är det berättigat att ändra lagen
            på denna punkt. I stället för ”omedelbar och allvarlig fara för
            arbetstagares liv eller hälsa” bör i stället ”fara för arbetares
            hälsa” ingå. I en sådan lagtext skulle de smygande häl- soriskerna
            inrymmas, och ett skyddsombud skulle vara berättigad att avbryta
            arbetet. Vid bedömandet av skyddsombuds åtgärd skall i stället
            för ”i av- vaktan på ställningstagande från yrkesinspektionen”
            stadgas att ”skydds- ombudets lokala fackliga organisation äger
            att pröva det berättigade i skydds- ombudets åtgärd”. Med hänvisning
            till det anförda föreslås 1. att riksdagen hos regeringen hemställer
            om en snabbutredning och förslag om: a) att all teknisk och medicinsk
            företagshälsovård underställs landstingets huvudmannaskap, med
            kontroll av de arbetande över företagshälsovårdens utformning
            och personalanställning,
          </p>
          <pb facs="riksdagen-motions-pdf/data/1975/mot_1975__1257/mot_1975__1257-010.pdf"/>
          <fw xml:id="i-XzyAQCyPF3L9zvaSUydx9i">
            Mot. 1975:1257 20
          </fw>
          <p xml:id="i-AAd1yoYpmcitptA6dgLVzY">
            b)
          </p>
          <p xml:id="i-zGmac4c6tdXXUFwCSRzJw">
            ec)
          </p>
          <p xml:id="i-1SXJvsy9kgrvmbiGPQBrr">
            d)
          </p>
          <p xml:id="i-PM89JD3NvFrVydyJXprmfU">
            a)
          </p>
          <p xml:id="i-5iQfLDK57HbRbiK5AJebnc">
            b)
          </p>
          <p xml:id="i-KE6ab9PFoJywXELyhQFEyR">
            a)
          </p>
          <p xml:id="i-P1kxdfRL5rCCQwTCey6CPF">
            b)
          </p>
          <p xml:id="i-6DU6ak3Cueh6TgYPVHPGs9">
            c)
          </p>
          <p xml:id="i-53pybuPwJqzoLtnNXLbtx1">
            d
          </p>
          <p xml:id="i-3FsZU91uZ5b8GUXDeujbQh">
            a)
          </p>
          <p xml:id="i-FaqwTthemuaQL9SCmKb1sM">
            att lagstifta om att varje företag med minst 1000 anställda skall
            ha landstingsanställd skyddsingenjör och företagssköter- ska på
            heltid och att senast år 1980 varje företag med minst 2000 anställda
            skall ha företagsläkare (en läkare på 2000 an- ställda), att ålägga
            landstingen att på motsvarande sätt ordna företags- hälsovården
            även för anställda inom företag med mindre än 1000 anställda genom
            företagshälsovårdscentraler, att arbetsgivarna görs skyldiga att
            betala för denna lands- tingsdrivna företagshälsovården i full
            utsträckning,
          </p>
          <p xml:id="i-JZ8JThQaF3QBoz17mN4ULo">
            . att riksdagen hemställer hos regeringen om förslag om:
          </p>
          <p xml:id="i-DKTaWt7p43vCNb316vg4QQ">
            att lagstiftningen ändras, så att arbetet omedelbart skall upphöra
            när de fastlagda gränsvärdena överträdes och så att förbättringar
            genomföres omedelbart, att ett epidemiologiskt forskningscentrum
            upprättas i arbetar- skyddsstyrelsens regi, som datamässigt registrerar
            yrkeshygie- niska och medicinska data för att utvärdera samband,
            att företagen ålägges genomföra utvidgad utbildning för skyddsombuden,
            speciellt i mätteknik och giftlära, varvid fö- retaget står för
            kurskostnader och lön, att de landsting som ansvarar för regionsjukhusen
            ges i uppdrag att före 1976 års utgång upprätta yrkesmedicinska
            kliniker med såväl teknisk som medicinsk del och som fristående
            kliniker, att riksdagen anhåller om att regeringen ger arbetarskyddsstyrelsen
            i uppdrag att före 1975 års utgång presentera den dokumentation
            som förutsätts finnas till den nya hygieniska gränsvärdeslistan
            och presentera moti- ven i de fall ett lägre gränsvärde tillämpas
            utomlands, att gränsvärdet för alla cancerogena ämnen skall vara
            noll (eller åtminstone oupptäckbart) i luften år 1980 och att
            således arbetet med föreskrifter om produktionsförändringar omedelbart
            på- börjas, att arbetarskyddsstyrelsen ges i uppdrag att ordna
            yrkeshygie- nikerkurser som kan sökas fritt, att socialstyrelsen
            ges i uppdrag att omedelbart inrätta fem FV- block för att specialistutbilda
            yrkesmedicinare, att riksdagen uttalar att de utredningar som
            sysslar med yr- kesskadebegreppet och yrkesskadestatistiken anmodas
            att lägga fram sina förslag under år 1975 och att regeringen för
            sin del skyndsamt framlägger förslag i frågan, att riksdagen hos
            regeringen begär förslag om att i arbetarskyddslagen införa regler
            och bestämmelser som minskar arbetshets och utslagningar, med
            bl. a. 10 minuters paus och vad som i övrigt anförs i motionen,
          </p>
          <pb facs="riksdagen-motions-pdf/data/1975/mot_1975__1257/mot_1975__1257-011.pdf"/>
          <fw xml:id="i-R8rPAwDSmRERrJoQs3AzX">
            Mot. 1975:1257
          </fw>
          <p xml:id="i-MNKPg6t7rHT5ecX8AHpyGu">
            2
          </p>
          <p xml:id="i-5tL5pHwYZ8TKbZ8gmxnesA">
            b) att komplexet med gruppträning, utvecklingssamtal och sen-
            sitivitetsträning utreds och kartläggs och att den utmanande sensitivitetsträningen
            omedelbart i lag förbjudes, 6. att riksdagen uttalar att statliga
            medel reserveras för att helt bekosta arbetsmiljöexperter, som
            anställs av fackförbund, LO, TCO eller SACO, förslagsvis genom
            en höjd arbetsgivaravgift, 7. att riksdagen hos regeringen begär
            förslag om att ändringar görs i arbetarskyddslagens paragraf 40
            b syftande till en ut- vidgning av rätten för skyddsombud att
            avbryta hälsofarligt arbete samt till att lokal fackförening blir
            den enda instans som kan pröva det berättigade i ett skyddsombuds
            åtgärd.
          </p>
          <p xml:id="i-WPBT828nDMY1jCV6k57gok" type="date">
            Stockholm den 25 januari 1975
          </p>
          <p xml:id="i-uwm3bCJnbpWtv5i5h73YX" type="signatureBlock">
            C.-H.HERMANSSON (vpk) EIVOR MARKLUND (vpk) GUSTAV LORENTZON (vpk)
            KARIN NORDLANDER (vpk)
          </p>
          <p xml:id="i-5JtYr1T1uwY4BzNUqqWqCD">
            LARS WERNER (vpk) i Tyresö
          </p>
          <p xml:id="i-5Mnyo6ttUmqqmubEhumLDJ">
            RUNE PETTERSSON (vpk) i Västerås
          </p>
          <p xml:id="i-KmFvYCbWKbHXsabqs2twi1">
            NILS BERNDTSON (vpk) TORE CLAESON (vpk) JOHN TAKMAN (vpk)
          </p>
          <p xml:id="i-DFeJo75nMC8MReEnZdaYNq">
            LARS-OVE HAGBERG (vpk) i Borlänge
          </p>
          <pb facs="riksdagen-motions-pdf/data/1975/mot_1975__1257/mot_1975__1257-012-001.pdf"/>
          <pb facs="riksdagen-motions-pdf/data/1975/mot_1975__1257/mot_1975__1257-012-002.pdf"/>
          <pb facs="riksdagen-motions-pdf/data/1975/mot_1975__1257/mot_1975__1257-012.pdf"/>
          <pb facs="riksdagen-motions-pdf/data/1975/mot_1975__1257/mot_1975__1257-013.pdf"/>
          <pb facs="riksdagen-motions-pdf/data/1975/mot_1975__1257/mot_1975__1257-014.pdf"/>
          <p xml:id="i-2Arow6LnHMYqssvggTDd4Y">
            GOTAB 758763 Stockholm 1975
          </p>
        </div>
      </div>
    </body>
  </text>
</TEI>
