<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__341/mot_1966__fk__341-001.pdf"/>
      <div type="motHeader" xml:id="i-WBX122q3TBr9Z3u8NVfgy1">
        <div type="motTitle" xml:id="i-QLoatin1EETztcpPkJb8tg"/>
        <div type="motSubmissionInfo" xml:id="i-SmHgssa9YNvj8AMdWvMoqF"/>
      </div>
      <div type="motBody" xml:id="i-VV8dt9MAo5kqDSPHeSCj9j">
        <div xml:id="i-45LiDaMuCXq3Gdz4nBXocY">
          <p xml:id="i-n1pmEsmeAERi8PGR84nqx">
            14 Motioner i Första kammaren, nr 341 år 1966
          </p>
          <p xml:id="i-FYjUNc4a34uDsctyzHHCyx">
            Nr 341 Av herr Lundberg m. fl., om åtgärder mot nedskräpning.
            (Lika lydande med motion nr 415 i Andra kammaren)
          </p>
          <p xml:id="i-JkLsZrEoR9KDZcp4HCM3Bx">
            Under senare år har i olika sammanhang den tilltagande nedskräpningen
            tilldragit sig ökad uppmärksamhet. Debatten har under det senaste
            halvåret varit särskilt livlig i samband med att ett stort antal
            myndigheter och orga- nisationer remissvägen avgivit yttranden
            över två skilda framställningar, i vilka bl.a. erinrats om den
            tilltagande förbrukningen av engångsförpack- ningar. De båda framställningarna
            har tagit sikte på en utredning i syfte att få till stånd åtgärder
            direkt avsedda att förhindra eller försvåra en fort- satt användning
            av engångsförpackningar. Flertalet av remissinstanserna och bland
            dem medicinalstyrelsen, det enskilda näringslivets organisationer
            och KF:s styrelse har emellertid vidgat perspektivet vid bedömningen
            av hithörande spörsmål och infogat frågan om nedskräpningen med
            engångs- emballage i det större sammanhang, i vilket det utan
            tvivel måste bedömas. Vi citerar först KF: »KF:s styrelse vill
            inledningsvis erinra om att den moderna förpackningstekniken utgör
            en av de grundläggande förutsätt- ningarna för distributionens
            rationalisering. En återgång till primitivare för- packningar
            skulle genom de ökade hanteringskostnaderna i hög grad för- dyra
            varorna för konsumenterna och därtill ofta medföra en försämring
            av varornas kvalitet. Det är en allmän strävan från såväl producenter
            som distributörer att hålla förpackningskostnaderna nere». Medicinalstyrelsen
            säger bl. a.: &gt;»Engångsemballaget är ett hygieniskt framsteg av
            värde som bl. a. bidragit till att underlätta hälsovårdsnämndernas
            kontrollarbete beträf- fande livsmedelsdistributionen&gt;. Det står
            samtidigt klart, att de ständigt ökande avfallsmängderna — kvantiteten
            hushållssopor uppges ha stigit från omkring 190 kg per person
            och år i början av 1940-talet till omkring 300 kg år 1962 och
            beräknas år 1970 uppgå till omkring 470 kg — endast i begränsad
            omfattning består av förpackningar. Den övervägande delen av avfallet
            består av andra artiklar än förpackningar. Åtgärder som tar sikte
            just på engångsförpackningar eller förpackningar över huvud skulle
            alltså få begränsade verkningar mot nedskräpningen, samtidigt
            som de skulle hindra en fortsatt rationell utveckling på distributionsområdet.
            Vi hyser alltså den uppfattningen, att det onekligen betydande
            problem, varom här är fråga, måste angripas från andra utgångspunkter
            och vill för vår del förorda, att riksdagen hos Kungl. Maj:t hemställer
            om en utredning rörande i första hand nedan angivna spörsmål.
          </p>
          <pb facs="riksdagen-motions-pdf/data/1966/mot_1966__fk__341/mot_1966__fk__341-002.pdf"/>
          <p xml:id="i-7Ev4RUJu2S9fN2EebAkHpT">
            Motioner i Första kammaren, nr 341 år 1966 15
          </p>
          <p xml:id="i-WzSXVAktJygtzH6cgVwqnm">
            Den primära förutsättningen för att man skulle kunna komma till
            rätta med nedskräpningen är att samhället självt sörjer för en
            effektiv uppsamling av avfall främst i anslutning till bostäder,
            fritidsområden och vägar. I dessa sammanhang återstår att lösa
            åtskilliga problem som berör ansvaret och formerna för insamling
            och slutlig destruktion av avfall. Möjligheten att — eventuellt
            genom samverkan mellan olika myndigheter — utnyttja avfall för
            uppvärmning är ett av de spörsmål, som därvid tilldrar sig intresse.
            Vad beträffar renhållningen i anslutning till vägarna bör särskild
            uppmärksam- het ägnas det förhållandet, att avvägningen mellan
            vägmyndigheternas och kommunernas skyldigheter i detta hänseende
            hittills icke fått en klar och tillfredsställande lösning. Att
            samhället har tillräckliga möjligheter att omhändertaga och destruera
            avfall utgör en väsentlig förutsättning för att en utökad, till
            en bred allmän- het riktad propaganda mot nedskräpningen i naturen
            skall få effekt. Å andra sidan står det klart att just en sådan
            propaganda är av avgörande betydelse i kampen mot nedskräpningen.
            En ökad propaganda bör i första hand insättas i skolorna och kompletteras
            med upplysning i massmedia. Upplysningsverksamheten kan nå avsett
            resultat endast om förseelser mot gällande ordningsföreskrifter
            beivras. Även om polis- och åklagarväsendet har begränsade resurser,
            och andra arbetsuppgifter ofta måste ges förturs- rätt, borde
            lokalt och tidsmässigt begränsade aktioner likväl kunna ha god
            verkan om sådana ingripanden ges tillräcklig publicitet. Möjligheten
            att införa ett system med anmaning att inbetala böter på sätt
            som gäller i fråga om parkeringsbot kan därvid också förtjäna
            övervägas. Med åberopande av vad nu anförts hemställer vi, att
            riksdagen måtte hos Kungl. Maj:t hemställa om en allsidig utredning
            om sådana åtgärder som utan att mot- verka den fortgående rationaliseringen
            av varudistributio- nen kan vidtagas i syfte att minska nedskräpningen
            samt öka möjligheterna till en effektiv uppsamling och destruk-
            tion av avfallsprodukter.
          </p>
          <p xml:id="i-CWuuaBsxCWvZ5g7wuceCmT">
            Stockholm den 25 januari 1966
          </p>
          <p xml:id="i-XP21buR7XGQyCYCHEr7p5L">
            Roland Lundberg Mary Hultell Birger Isacson
          </p>
        </div>
      </div>
    </body>
  </text>
</TEI>
