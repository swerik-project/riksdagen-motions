<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00308">
  <teiHeader>
    <fileDesc>
      <titleStmt>
        <title>Rätten till gasfyndighet</title>
        <author>Marianne Karlsson </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till gasfyndighet</title>
          <idno type="rdwebb">G702308</idno>
          <rs type="number">308</rs>
          <ref type="dokument_url_text">http://data.riksdagen.se/dokument/G702308/text</ref>
          <ref type="dokument_url_html">http://data.riksdagen.se/dokument/G702308</ref>
          <ref type="dokumentstatus_url_xml">http://data.riksdagen.se/dokumentstatus/G702308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PX2fDpdc1zPoaueTBqjCqj" type="signed"/>
        <correspContext corresp="i-PX2fDpdc1zPoaueTBqjCqj">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__308/mot_198384__308-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1983/84:308
          </p>
          <p>
            Marianne Karlsson Rätten till gasfyndighet
          </p>
          <p>
            Det är minsann inte alla folkliga föreställningar och lekmannaiakttagelser
            som är grundlösa, oberättigade eller hänförliga till vidskepelse.
            När i en trepartimotion med mig som första namn (motion 1982/83:648)
            anfördes att den gas som påträffats i Östergötland varierar till
            sitt tryck i samband med jordbävningar på Island, skedde detta
            med en försiktig reservation, som nu framstår som överdriven.
            Seriösa vetenskapsmän har nämligen på goda experimentella grunder
            uppställt den teorin, att åtminstone en stor del av naturgasen
            kommer ifrån jordens innandömen och härstammar från jordens själva
            skapelse. Vid Svenska Gasföreningens årsmöte höll professor Thomas
            Gold från ryktbara Cornell University, USA, den 17 november 1983
            ett anförande, där han närmare förklarade dessa teorier, samt
            särskilt utpekade den s.k. Siljansringen som ett område, där djupborrning
            av gas borde ha goda utsikter till framgång. Min östgötske sagesman,
            den vetenskaplige amatören ingenjör Bertil Sandahl i Skänninge,
            som nedlagt stort arbete på att utreda våra gasfyndigheter i Östergötland
            och som blivit så avhånad av våra svenska myndigheters diplomerade
            förståsigpåare, hann tyvärr lämna det jordiska, innan hans teorier
            hanns upp av den etablerade vetenskapen. Han är värd både upprättelse
            och äreminne. Det framstår nu alltså som sannolikt, att det gasförande
            marklager som påträffats här och där i Östergötland, har något
            samband med läckor (sprickbildning?) från jordens djupare innandömen.
            Alla minns väl Sputnikepoken, då ryssarna genom sina tidiga rymdframgångar
            tvang amerikanerna att söka överträffa ryssarna, vilket slutade
            med de spektakulära mänskliga landningarna på månen, något som
            väli sanningens namn måste betraktas som mera av sportprestationens
            natur än som ett materiellt framsteg för jordens befolkning. Mera
            bortglömt är kanske att satsningen på rymdtekniken skedde till
            priset av nedläggningen av ett annat, konkurrerande projekt, nämligen
            det s.k. Mobholeprojektet. Detta avsåg att man skulle borra ett
            enormt djupt hål ned i jordens innandömen, om vilka man ju trots
            allt vet ungefär lika litet som anekdotens studentuppsatsförfattare,
            som skulle skriva om örat men inte visste mera därom än han kunde
            känna efter med pennan. Om Mobholeprojektet hade blivit verklighet,
            så hade vi med all sannolikhet vetat bestämt besked om professor
            Gold har rätt i sin hypotes om naturgasens ursprung. ”Om du bara
            visste, min son, med huru föga vishet världen styres”, sade redan
            Axel Oxenstierna år 1648.
          </p>
          <pb facs="riksdagen-motions-pdf/data/198384/mot_198384__308/mot_198384__308-002.pdf"/>
          <p>
            Mot. 1983/84:308 8
          </p>
          <p>
            Ett exempel på denna bristande vishet återfinner vi i minerallagen,
            9 $ andra stycket, varav utläses att ingen som hittar gas på sin
            mark får använda den ens för eget bruk, såvida han letade efter
            den när han fann den. Hade ej denna besynnerliga lagstiftning
            funnits, är det antagligt att vi skulle ha haft både mera kunskap
            och mera naturgas i Östergötland och kanske också vid Siljansringen.
            På det senare stället är det ju också känt att man påträffat olja,
            ehuru aldrig så mycket att lönsam utvinning kunnat ske. Det ligger
            ju i sakens natur, liksom vid gruvföretag, att det är en fördom
            som tyvärr tagits på allvar, att man måste ha trehundra tjänstemän
            i modulkontor innan man kan skicka ut första gubben till att göra
            något materiellt nyttigt arbete. Den lag vi har lägger hyende
            under lasten, när det gäller denna fördom, vars inrotade grund
            kanske bara är vanlig enkel missunnsamhet. Lät man i stället människorna
            försöka själva, så skulle naturligtvis många galenpannor fördärva
            sina goda pengar på fåfängt letande, men det är ju inte skadligare
            än om de öder bort dem på trav, lotto, kortspel eller äventyrliga
            börsspekulationer. Man kan naturligtvis göra den invändningen,
            att det borde tillkomma staten att ensam sköta all letning av
            naturtillgångar. Detta bygger på den föreställningen, att landets
            resurser av detta slag skulle vara allmän egendom. Vad man än
            vill tycka härom, borde det emellertid kunna medges av alla, att
            äganderätten till en fullständigt obekant naturresurs inte är
            mycket att ha och att ingen blir rikare av dylik opraktisk ”idealism”.
            Det måste vara mycket mera praktiskt och riktigt att betrakta
            sådana slumrande, helt obekanta tillgångar som om de inte existerade
            och gå med på att den som hittar en dylik tillgång, gjort sig
            förtjänt av en materiell belöning, som man inte skall missunna
            honom. Med kännedom om hur skattesystemet fungerar inser man att
            staten ändå till sist kommer att sitta med större delen av den
            kaka som skapats faktiskt av intet. I motsats till små privata
            letningsprojekt är det ganska naturligt att verkligt stora projekt
            för gas: och oljeletning sker i koncessionens form. Koncessioner
            brukar lämnas för ganska stora geografiska områden, men det är
            lika naturligt att en koncessionshavare i första hand söker utnyttja
            upplysningar vunna genom markägarnas erfarenheter och fynd. Det
            förefaller då klart obilligt att en koncessionshavare skall kunna
            saklöst tappa av en existerande gaskälla genom att borra intill,
            så att den som förut, kanske i 50 år, haft gas till husbehov,
            sedan blir utan. En dylik innehavare måste skyddas mot snyltning
            och godtycke. Det är vidare skäligt att den som har en gaskälla
            skall ha rätt att sälja av sin gas, t.ex. till grannar. Även små
            oljefyndigheter bör kunna erhålla ett förståndigt utnyttjande
            på detta sätt i stället för att kvävas av krav på en ruinerande
            pletorisk stab av pappersvändare.
          </p>
          <pb facs="riksdagen-motions-pdf/data/198384/mot_198384__308/mot_198384__308-003.pdf"/>
          <p>
            Mot. 1983/84:308 9
          </p>
          <p>
            Åberopande det anförda hemställs att riksdagen beslutar anta
            följande förslag till ändring i minerallagen:
          </p>
          <p>
            Härigenom föreskrivs i fråga om lagen (1974:890) om vissa mineralfyn-
            digheter dels att i 9 $ dess andra stycke upphävs, dels att i
            1 $ dess sista stycke skall ha följande lydelse: Fastighetsägaren
            får utan koncession på egen mark leta efter naturgas och får utnyttja
            påträffad gas och även olja, därest sådan påträffas. Har fastighetsägaren
            påträffat naturgas eller olja, äger han därvid, såvitt avser egen
            mark, företräde till fyndet framför annan som har koncession inom
            området. Såvitt avser utnyttjande utöver husbehov gäller sådant
            företräde endast om fynd av fastighetsägaren anmälts till bergmästaren
            och den som har koncession ej dessförinnan hos bergmästaren anmält
            fynd av naturgas eller olja i borrhål på ett avstånd understigande
            fem kilometer från den av fastighetsägaren påvisade fyndplatsen.
          </p>
          <p>
            Stockholm den 10 januari 1984
          </p>
          <p>
            MARIANNE KARLSSON (c)
          </p>
        </div>
      </div>
    </body>
  </text>
</TEI>
