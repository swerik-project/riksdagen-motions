<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UU-00813">
  <teiHeader>
    <fileDesc>
      <titleStmt>
        <title>Stöd till integrationen av Central- och Östeuropa</title>
        <author corresp="i-9sbggAkNaaFH8ywMWFbLEk i-9sbggAkNaaFH8ywMWFbLEk">av Göran Lennmarker m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till integrationen av Central- och Östeuropa</title>
          <idno type="rdwebb">GK02U813</idno>
          <rs type="number">U813</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GK02U813/text</ref>
          <ref type="dokument_url_html">http://data.riksdagen.se/dokument/GK02U813</ref>
          <ref type="dokumentstatus_url_xml">http://data.riksdagen.se/dokumentstatus/GK02U813</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-AKZYwn5gCDj23JtMGqjTaK</idno>
            <name>Inger Koch</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>Lars Hjertén</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-2CptAnTqxXA4LBXL7vK9gC</idno>
            <name>Bertil Persson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-SRb7hh9xfWagPzzjCjKQtn</idno>
            <name>Hans Hjortzberg-Nordlund</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9sbggAkNaaFH8ywMWFbLEk</idno>
            <name>Göran Lennmarker</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KppE1YHfdGUC31EQj8LDUt</idno>
            <name>Henrik Landerholm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SRb7hh9xfWagPzzjCjKQtn</idno>
            <name>Hans Hjortzberg-Nordlund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R3w2cm3MQ27goG533zxfaJ</idno>
            <name>Lars Hjertén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-2CptAnTqxXA4LBXL7vK9gC</idno>
            <name>Bertil Persson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-AKZYwn5gCDj23JtMGqjTaK</idno>
            <name>Inger Koch</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-aVKvb8x9M4mjgWK67HJre" type="signed"/>
        <correspContext corresp="i-aVKvb8x9M4mjgWK67HJre">
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-AKZYwn5gCDj23JtMGqjTaK"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-2CptAnTqxXA4LBXL7vK9gC"/>
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-KppE1YHfdGUC31EQj8LDUt"/>
          <note type="signatory" corresp="i-SRb7hh9xfWagPzzjCjKQtn"/>
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-9sbggAkNaaFH8ywMWFbLEk"/>
          <note type="signatory" corresp="i-KppE1YHfdGUC31EQj8LDUt"/>
          <note type="signatory" corresp="i-SRb7hh9xfWagPzzjCjKQtn"/>
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-R3w2cm3MQ27goG533zxfaJ"/>
          <note type="signatory" corresp="i-2CptAnTqxXA4LBXL7vK9gC"/>
          <note type="signatory" corresp="i-AKZYwn5gCDj23JtMGqjTaK"/>
        </correspContext>
        <correspAction xml:id="i-FzUbUN9UW8Be8iMvLpnsqs" type="referral">
          <date when="1996-10-11"/>
        </correspAction>
        <correspAction xml:id="i-A58vgLfySuN2GCCeVm1saV" type="dismissal">
          <date when="1996-10-11"/>
        </correspAction>
        <correspAction xml:id="i-BYjsk5RxxDdm7xTUCLCjJR" type="submission">
          <date when="1996-10-07"/>
        </correspAction>
        <correspAction xml:id="i-Dj1Fp28zhngyEKEFYFgRKj" type="referral">
          <date when="1996-10-11"/>
        </correspAction>
        <correspAction xml:id="i-W1EGdkjhdGp32RiSEY7uLc" type="dismissal">
          <date when="1996-10-11"/>
        </correspAction>
        <correspAction xml:id="i-QM7Rn9u1Noj57HWv6Kjxf6" type="submission">
          <date when="1996-10-07"/>
        </correspAction>
        <correspAction xml:id="i-EBU3FsYRn4mSZgCkfJ9mUh" type="assigned"/>
        <correspContext corresp="i-EBU3FsYRn4mSZgCkfJ9mUh">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_U_0813/mot_199697_U_0813-0001.pdf"/>
      <div xml:id="i-BawjsAn2ucgL7njqxMEqDy" type="motHeader">
        <div xml:id="i-StCCRiwRanXj8An5WaBdqz" type="motTitle"/>
        <div xml:id="i-A1SbmDCkPTEC2kVLaHZKrL" type="motSubmissionInfo"/>
      </div>
      <div xml:id="i-RSsXZ8eiGEYstHDkopZU4w" type="motBody">
        <div xml:id="i-LUkYfoRVRWjpwoYJT1qymm">
          <p xml:id="i-29jEtNRZ5xhhGmFc341C6D">
            1996/97 U813 U810-815
          </p>
          <p xml:id="i-TqbGL4YnUBdBHB3fSaFdsH">
            Motion till riksdagen 1996/97:U813
          </p>
          <p xml:id="i-ExTYVSTw9MBn9L88yepaYC">
            av Göran Lennmarker m.fl. (m) Stöd till integrationen av Central-
            och Östeuropa
          </p>
          <p xml:id="i-Mvmn2BfsZ8oLCd2DVx9Z22">
            Att ena hela Europa är en historisk uppgift för vår generation
            européer. De nya demokratierna i Central- och Östeuropa strävar
            efter att integreras i Europa, d.v.s. de tidigare västeuropeiska
            samarbetsorganisationerna som nu blir alleuropeiska. Redan är
            nästan alla med i Europarådet, med dess betoning på mänskliga
            rättigheter, demokrati och numera även minoritets- frågor. Genom
            Europaavtalen är tio av länderna associerade till EU med perspektiv
            av framtida medlemskap. Med främst Ryssland och Ukraina har EU
            partnerskaps- och samarbetsavtal. Nästan alla är också med i Partnerskap
            för fred, NATO:s kraftfulla samarbete på säkerhetsområdet. Det
            viktigaste är dock medlemskap i NATO och Europeiska unionen för
            att garantera säkerheten och den fullständiga integrationen i
            Europa. För Sverige är det en prioriterad uppgift att inom EU
            främja en strategi för tidigt medlemskap. Estland, Lettland och
            Litauen skall liksom Polen och övriga centraleuropeiska länder
            kunna bli medlemmar redan år 2000, under förutsättning att de
            uppfyller medlemsvillkoren. Det ligger också i Sveriges intressen
            att de länder som så önskar kan bli medlemmar i NATO. Sverige
            måste betona deras rätt till säkerhetspolitiskt vägval och understödja
            särskilt Estland, Lettland och Litauen i deras strävan.
          </p>
          <p xml:id="i-S8etJNmSaRdqycX4qZqbyw">
            Europeisk integration — inte biståndssamarbete
          </p>
          <p xml:id="i-XjApRf5WgBqyduzL9Wfec">
            Vad det hela nu handlar om är att den europeiska integrationen
            utsträcks till Central- och Östeuropa. De nya demokratierna har
            rätt att delta i samarbetet på i princip samma villkor som de
            länge etablerade västeuropeiska demokratierna. Stödinsatserna
            måste ses i detta perspektiv och inte som ett biståndssamarbete.
            Det handlar inte om någon generositet eller nådegåva från den
            västliga sidan utan just om att underlätta för dem att återta
            allt det de förlorat under decennierna av förtryck och isolering.
            Redan inom ett begränsat antal år kommer åtskilliga av de nya
            demokratierna att fullt ut delta i det gemensamma beslutsfattandet
            och i den meningen vara fullvärdiga medlemmar i det europeiska
            samarbetet. Utgångspunkten har varit maximalt ogynnsam. Utbredd
            fattigdom, rättslöshet, omfattande miljöförstöring och en hänsynslös
            social rovdrift. Människor som inte passade in i femårsplanernas
            produktionsmål sköts hänsynslöst åt sidan i särskilt djupt armod
            och misär. Det handlade inte om underutveckling utan om felutveckling.
            Gigantiska resurser slösades bort, felanvändes eller helt enkelt
            förstördes. Det allvarligaste var dock förtrycket
          </p>
          <pb facs="riksdagen-motions-pdf/data/199697/mot_199697_U_0813/mot_199697_U_0813-0002.pdf"/>
          <p xml:id="i-DXJ8RZS9EfVjtQFy2ngwKP">
            och undanröjandet av den mänskliga strävan efter förkovran och
            ett bättre liv. Likgiltigheten och hopplösheten blev systemets
            främsta produkt.
          </p>
          <p xml:id="i-Qf3Fea6LA2tb2FnEDV3Q8Q">
            Framgångsrik chockterapi
          </p>
          <p xml:id="i-QnHrauB8Aq7hDV3gAFEqXk">
            I samband med demokratiseringarna 1989-1991 uppstod en intensiv
            debatt om det lämpliga tillvägagångssättet för att snabbast möjligt
            förflytta sig från förtryck och socialism till demokrati och välstånd.
            Vissa förespråkade chockterapi, d.v.s. snabbast möjliga förändring
            för att minimera övergångstiden och därmed också de sociala påfrestningarna.
            Andra förordade en långsammare övergång. Det fanns t.o.m. de som
            förespråkade en tredje vägens politik, d.v.s. ett mellanting mellan
            den västeuropeiska marknadsekonomin och den östeuropeiska planekonomin.
            Fem år efter demokratiseringen föreligger tydliga resultat. De
            länder som valde chockterapins princip, d.v.s. snabbast möjliga
            omvandling, har också kommit längst när det gäller demokrati,
            välståndsutveckling, miljö och inte minst när det gäller att minimera
            de sociala påfrestningarna av själva övergången. Fattigdomen är
            djupast i de länder som inte förmått att snabbt ta sig ur de gamla
            strukturerna utan fastnat i den socialistiska samhällsmodellen.
            Där är fattigdomen och armodet särskilt djup och omfattande. Ingen
            enda förespråkar längre någon tredje väg. Utvecklingen har gått
            mycket snabbt. Det handlar inte längre om direkta resursöverföringar
            för att lindra den nöd som fanns i det inledande skedet av omvandlingen.
            Prognoserna om massvält och hungrande horder som kom vandrande
            österifrån in i det välmående Västeuropa har inte besannats. Snabbare
            än t.o.m. det tyska undret på 1950-talet har åtskilliga länder
            förmått producera ett begynnande och snabbt växande välstånd.
            Även om nivån fortfarande är låg så finns framför allt hoppet
            och framtidstron.
          </p>
          <p xml:id="i-UTMMBAGbVALEeRvzNUpfWa">
            Inriktning av stödet
          </p>
          <p xml:id="i-66ZLDe2cTSfhABjvUMJbpx">
            Karaktären av de västliga stödinsatserna har ändrats under de
            gångna fem åren. För perioden 1997 och framåt kommer åtskilliga
            av länderna inte att behöva något särskilt ekonomiskt stöd. Det
            handlar i allt väsentligt om hjälp med anpassningen inför medlemskapet
            i EU. I andra länder behövs övergångsvis stödinsatser, men även
            där skall de rimligtvis minskas i takt med att den egna utvecklingen
            skjuter fart. Stödinsatser är särskilt känsliga i länder där all
            verksamhet tidigare var centralplanerad och där subventioner och
            straffavgifter förstört meningsfull verksamhet. Stödinsatser måste
            alltså utformas med stor försiktighet så att inte framväxande
            strukturer hämmas och gamla strukturer främjas.
          </p>
          <p xml:id="i-uU7JHsQL8nGywQJs9fNGd">
            Säkerhet och suveränitet
          </p>
          <p xml:id="i-JqRXAbbitKM9dzsv7UWXMZ">
            Suveränitetsstödet till de baltiska länderna har hjälpt dem i
            uppbyggandet av de nationella institutionerna och befästandet
            av den territoriella integriteten. Det behövs fortsatta insatser
            på detta område. Utvecklingen av det säkerhetsmässiga samarbetet
            kommer att stå i fokus de närmaste åren. Etableringen av ett eget
            demokratiskt försvar och
          </p>
          <p xml:id="i-yE8uhizpmiHB299Hyy64G">
            Mot. 1996/97U813
          </p>
          <p xml:id="i-F92KoJgZe6p67uAm2BKSGX">
            17
          </p>
          <pb facs="riksdagen-motions-pdf/data/199697/mot_199697_U_0813/mot_199697_U_0813-0003.pdf"/>
          <p xml:id="i-H4RotFxuf5jsJwQaVvKtj7">
            Mot.
          </p>
          <p xml:id="i-U1dyGoQeyij7hgmLtGfjGv">
            18
          </p>
          <p xml:id="i-NRTJC8vrXx21BVAXFGZ4p6">
            1996/970813
          </p>
          <p xml:id="i-64vG4SBdnopjo46Qs7sUMN">
            samarbetet sinsemellan och med västländer inom ramen för PFF
            kommer att spela en allt viktigare roll, särskilt om NATO-utvidgningen
            i första omgången kommer att göra halt vid Polens gräns. Det handlar
            i grunden om att ge de baltiska länderna tryggheten i en fortsatt
            nationell självständighet. En sådan trygghet är en förutsättning
            för en normal politisk utveckling. Finns inte detta riskerar samhällslivet
            och politiken att förlamas av tanken på att friheten och självständigheten
            bara är tidsbegränsad. Minnet från händelserna 1940 sitter djupt
            i det nationella medvetandet.
          </p>
          <p xml:id="i-NYAdXQf1L85ybQbz8BZNd6">
            Det öppna samhällets och demokratins institutioner och kultur
          </p>
          <p xml:id="i-7eD5qmKCW5bBJXmQo1mEHY">
            Att bygga ett öppet och pluralistiskt samhälle med respekt för
            oliktänkande och minoriteter är inte lätt, särskilt inte på kort
            tid. Ovana vid samhällsdebatt och intolerans mot oliktänkande
            finns fortfarande kvar om än i mindre omfattning än tidigare.
            För att hjälpa till i den omvandlingen är insatser för utbyte
            inom utbildning och kulturliv av vikt. Utbyte mellan lärare, studenter,
            forskare, kulturpersonligheter, journalister och andra nyckelgrupper
            kan bidra till att sprida mångfaldens och toleransens erfarenheter.
          </p>
          <p xml:id="i-TVfww8iVfCXPHAxGA87ZFu">
            Rättsstaten
          </p>
          <p xml:id="i-Fa64oic4fSVmSYr8ibWZyz">
            På alla de områden där offentlig verksamhet kan ersättas med
            privat går utvecklingen förr eller senare i rätt riktning. Det
            hänger helt på takten i avregleringar och privatiseringar. På
            de områden där statsmakten inte kan ersättas nämligen i sin roll
            som lagstiftare och rättsskipare är arvet från det förgångna särskilt
            besvärligt. I ordets egentliga betydelse var de tidigare gangsterstater,
            där gänget utgjordes av kommunistpartiet och där rätten utövades
            av nomenklaturan. Det spelade ingen roll vad det stod i lagen,
            den lokale eller centrale partibossens ord avgjorde. Det gällde
            att ha kontakter och kunna muta för att klara sig. Denna mentalitet
            lever kvar. Dels därför att det är svårt att ersätta de gamla
            strukturerna med helt nya. Att snabbt skapa en helt ny statsförvaltning
            och rättsväsende låter sig helt enkelt inte göra. Dels har åtskilliga
            i den gamla nomenklaturan nu skaffat sig fördelaktiga positioner
            genom stöld av tidigare statsegendom. De har inget intresse av
            att rättvisa skipas och att lagar efterlevs. En alldeles central
            uppgift för de västliga stödinsatserna är att bidra till att skapa
            en rättsstat. Det handlar inte om så stora summor men väl om över-
            föring av normer, kunskaper och kompetens. Redan utgör korruption
            och annan djup och omfattande brottslighet en broms på utvecklingsansträng-
            ningarna. Långsiktiga satsningar blir en omöjlighet om spelreglerna
            ständigt ändras och olika makthavare kräver dryg tribut. Uppbyggnaden
            av rättsstatens och marknadsekonomins institutioner är en fundamental
            del i den ekonomiska utvecklingen. Lagar, som efterlevs, gällande
            handel, avtal, konkursrätt och alla de förhållanden som måste
            regle-
          </p>
          <pb facs="riksdagen-motions-pdf/data/199697/mot_199697_U_0813/mot_199697_U_0813-0004.pdf"/>
          <p xml:id="i-PccU3q2UFoZcMNwARuiHhB">
            ras i en välfungerande marknadsekonomi. Skyldigheter som måste
            balanseras av rättigheter och där avtal måste hållas. Konsumenten
            eller småföretagaren måste kunna få rätt mot staten eller statsmonopolet
            när denne fuskar i avtal och smiter ifrån sina förpliktelser.
            En fungerande rättsstat är en oundgänglig del i en fungerande
            demokrati och marknadsekonomi. Denna kan inte ersättas av privata
            initiativ utan utgör ryggraden i statsmakten.
          </p>
          <p xml:id="i-H9RtJR9TVQ7sZQnjEqztrX">
            Ett förfärligt miljöarv
          </p>
          <p xml:id="i-8FRtB6krUNj6S81PK9u6MG">
            Jordens mest miljöförstörda områden återfinns i Central- och
            Östeuropa. I Kotla—-Järve-distriktet i nordöstra Estland ser det
            ut som i ett månlandskap. Utvinningen av oljeskiffer har bedrivits
            totalt hänsynslöst och utan någon som helst tanke på att skydda
            vatten, luft eller mark. I Sibiriens oljefält eller i ”dödens
            triangel” i gränsområdet mellan forna DDR, Tjeckoslovakien och
            Polen var situationen lika illa. Reningsanläggningar i skorstenar
            eller i avlopp till sjöar och vattendrag saknades helt. Naturen
            var ett avloppsdike och en sophög som fritt kunde utnyttjas enligt
            femårsplanen. Det behövs stödinsatser för lång tid framöver för
            att hjälpa länderna att rensa bort sitt miljöarv. Marknadsekonomins
            intåg har visserligen inneburit att många nedgångna och slitna
            fabriker har stängts, och att därmed miljön kraftfullt förbättrats.
            Men likväl finns det framför allt på energiområdet åtskilliga
            gamla anläggningar som behöver få reningsutrustning även om anläggningens
            livstid är begränsad. Särskilt viktigt är att höja säkerheten
            vid de sovjetiska kärnkraftverk som fortfarande har en helt undermålig
            säkerhet. Detta tillhör det allra mest högprioriterade. Även rökgasrening
            och rening av avlopp måste skyndas på. Listan av särskilt miljöförorenande
            verksamhet i Östersjöområdet måste åtgärdas utan dröjsmål.
          </p>
          <p xml:id="i-DsszpbmsyuGKcuTnnqHB2e">
            Socialpolitik
          </p>
          <p xml:id="i-A2nXHUm7gSzafPtxwsA4wY">
            Att kommunismen byggde på förtryck och rättslöshet är välkänt.
            Att det socialistiska systemet resulterade i fattigdom och en
            omfattande miljöförstörelse är också allmänt känt. Vad som är
            mindre uppmärksammat är det faktum att även den socialistiska
            socialpolitiken var särdeles misslyckad. Utbildning, sjukvård,
            social service och omsorg om samhällets svaga fungerade inte.
            Handikappade, mentalt störda, missbrukare och andra samhällets
            olycksbarn fick ofta en omänsklig behandling eftersom de inte
            bidrog till femårsplanernas kvantitativa produktionsmål. Omsorg,
            omtanke och livskvalitet kunde aldrig kvantifieras. I nettomaterialprodukten
            räknades kol och stål i tusen ton medan kvalitet och service inte
            fanns i planeringskolumnerna. Det socialistiska trygghetssystemet
            byggde på att fabriken eller kolchosen gav lön och social service.
            Under övergångsskedet har vissa länder fortsatt med att ge stora
            subventioner till gamla statliga företag och kolchoser som ett
            sätt att ge åtminstone rudimentär social trygghet. Det är ineffektivt
            och hämmar utvecklingen. Vad som behövs är en övergång till marknadsekonomins
            sociala trygghets- system, främst socialförsäkringar. Därigenom
            kan stödet riktas direkt till den
          </p>
          <p xml:id="i-URzgZTg4gqjAGtAU23A47H">
            Mot. 1996/97U813
          </p>
          <p xml:id="i-B5HGYHbrpKUSNFc48aoXtF">
            19
          </p>
          <pb facs="riksdagen-motions-pdf/data/199697/mot_199697_U_0813/mot_199697_U_0813-0005.pdf"/>
          <p xml:id="i-4jqSWDSYHrwkSg1D9C3Pyx">
            Mot.
          </p>
          <p xml:id="i-V5ZWVw3pHc9zNdnoWfzw2Z">
            20
          </p>
          <p xml:id="i-2rBM38LbdJT1edQ88ehcCP">
            1996/970813
          </p>
          <p xml:id="i-XPxhnQZd1kRwnccayGWZT6">
            behövande individen eller familjen, i stället för att som nu
            ofta reduceras eller försvinna i korruption och ineffektivitet.
          </p>
          <p xml:id="i-DRQ67oaHNmY3CsYPGKzbmM">
            Infrastruktur
          </p>
          <p xml:id="i-QkbG8KJArhxQyFtxxskJf5">
            Satsningar på infrastruktur skall i princip finansieras kommersiellt
            eller via multilaterala finansieringsinstitutioner. Avkastningen
            på sådana projekt är normalt mycket hög, eftersom ineffektiviteten
            i befintliga system är stor. För sådana infrastrukturprojekt som
            inte kan finansieras kommersiellt bör normalt en bred internationell
            finansiering eftersträvas. Via Baltica, en vägförbindelse från
            Helsingfors via Baltikum och Polen, bör hanteras inom ramen för
            EU:s TEN-projekt. Skapandet av en ”Baltic ring”, ett kraftledningssystem
            som knyter de baltiska länderna till Norden och Kontinentaleuropa
            är viktigt. Detta bör vara kommersiellt bärkraftigt och därför
            finna en finansiering via direktinvesteringar, internationell
            kapitalmarknad och de multilaterala finansieringsinstitutionerna.
          </p>
          <p xml:id="i-QF9LqMuz4CBLH76S96rYfQ">
            EU och multilaterala insatser
          </p>
          <p xml:id="i-TiRrH96zCbEjyQcAj6foWU">
            Stödinsatserna till Central- och Östeuropa bör i första hand
            ske via EU och andra multilaterala organ. Fördelen med detta är
            att de utgör delar av Europaintegrationen. De samarbetsmekanismer
            som byggs upp kommer att fortleva även i framtiden och utgör en
            naturlig del i ländernas europeisering. Det finns därför ingen
            anledning att sträva efter bilaterala insatser annat än när dessa
            är särskilt motiverade.
          </p>
          <p xml:id="i-N3ib16JDQAJgTTpcjQzF73">
            EU:s Phare och Tacis-program har stor tyngd. Phare inriktas i
            allt högre grad också på den s.k. pre-accession strategy som innebär
            att kandidat- länderna förbereder sig för medlemskap. Insatser
            inom ramen för Världsbanken, IMF, EBRD har sin givna plats när
            det gäller makroekonomiskt stöd och i vissa fall skuldavskrivningar.
            Inom denna ram kan också stöd för uppbyggande av finansiella institutioner
            bäst ske eftersom det handlar om belopp i en storleksordning som
            bara kan garanteras gemensamt och om anpassningar till regler
            och standarder som dessa institutioner formar. De regionala insatserna
            i Östersjön har en särskild tyngdpunkt när det gäller miljösamarbetet.
            Strävan att rena Östersjön är en gemensam angelägenhet för alla
            strandstater. Nordiska institutioner spelar här liksom i Barentssamarbetet
            en viktig roll tillsammans med EU-kommissionen. Europarådet driver
            en strategi av tidigt medlemskap, vilket innebär att vissa länder
            kommit med redan när demokratin varit svag och bakslag därför
            riskeras. Hittills har dock denna strategi varit framgångsrik,
            genom att de nya medlemsstaterna normalt tagit medlemskapet på
            större allvar än vad man kanske kunnat frukta. Konventionerna
            och mekanismerna väcker respekt och även om de inte tillämpas
            fullt ut så ger de värdefullt stöd till de krafter inom de nya
            medlemsländerna som driver på demokratiseringsprocessen.
          </p>
          <pb facs="riksdagen-motions-pdf/data/199697/mot_199697_U_0813/mot_199697_U_0813-0006.pdf"/>
          <p xml:id="i-59bhJ4Gx5tg2NSA34HcSmz">
            Bilateralt stöd till närområdet
          </p>
          <p xml:id="i-EitbUiGX4HJ4YyemU7E3cD">
            De baltiska länderna, Polen och åtta nordvästliga regioner i
            Ryssland utgör den naturliga delen i det bilaterala samarbetet.
            Här föreligger särskilda intressen och möjligheter att stärka
            samarbetet direkt med Sverige. Samarbete med de baltiska länderna
            är väl etablerat. Polen är en av Europas mest snabbväxande ekonomier
            och stödinsatser för detta land blir allt mindre påkallade. För
            de närmaste åren är det särskilt angeläget att öka samarbetet
            med det ryska närområdet. Isoleringen och kontaktmöjligheterna
            till väst är där mycket mera begränsade med undantag av staden
            S:t Petersburg. I Narva, Pskov och Kaliningrad är det också önskvärt
            med samarbete med de baltiska grannländerna. Ett sådant gränsöverskridande
            samarbete, ofta stött av EU- kommissionen, främjar säkerhet och
            stabilitet. I Vitryssland, som i strikt mening inte räknas till
            närområdet, men likväl nästan är ett grannland är det nu särskilt
            viktigt med insatser för att främja mänskliga rättigheter och
            demokrati. Landets president försöker i strid med parlamentet
            och konstitutionen att tillvälla sig en närmast diktatorisk makt.
            Det är angeläget att Sverige gör insatser för att främja mänskliga
            rättigheter och demokrati och stödja de krafter som kämpar i den
            riktningen. Även insatser för utvecklingen i Ukraina är motiverade.
            Landet dröjde länge med systemskiftet och befinner sig i en besvärlig
            ekonomisk situation. När nu sent omsider förändringarna sker är
            det viktigt att Sverige tillsammans med övriga Europa ger dessa
            sitt stöd.
          </p>
          <p xml:id="i-296wdZoTjcdM9VxsXygXKv">
            Organisation
          </p>
          <p xml:id="i-BboBWrGo7Z6SXPDbXB8hwU">
            Det var fel att inordna stödet till Central- och Östeuropa i
            SIDA, med dess koncentration på biståndssamarbete i tredje världen.
            Det är nu angeläget att östsamarbete bättre integreras i UD och
            att en särskild enhet byggs upp för att administrera detta. I
            de flesta fall handlar det om samarbete via andra kanaler. Östsamarbetets
            snabbt föränderliga karaktär gör att det inte är önskvärt att
            bygga upp ett ämbetsverk med långsiktig inriktning. Svagheten
            i organisationen av stödet till Central- och Östeuropa framgår
            av att regeringen själv frångått sin organisation. Ett särskilt
            anslag Samarbete och utveckling inom Östersjöregionen har avsatts
            för att via Statsrådsbered- ningen användas för insatser i närområdet.
            Detta är inte tillfredsställande. Stödinsatserna bör på sedvanligt
            sätt redovisas i det normala budgetarbetet och bli föremål för
            de avvägningar som riksdagen gör. Det särskilda anslaget bör upplösas
            och pengarna tillföras den av riksdagen beslutade anslagsramen
            för stöd till Central- och Östeuropa, som bör höjas med motsvarande
            belopp. Ändamålet täcks redan inom denna ram.
          </p>
          <p xml:id="i-MxNUGuivhTKgQyfGsYbDyj">
            Hemställan
          </p>
          <p xml:id="i-N4yaic59eyGosmu96RYLoY">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att stödinsatserna utformas i perspektivet av integrationen av
            Central- och Östeuropa,
          </p>
          <p xml:id="i-3hs12tW8jTDQUBah5GdVYY">
            Mot. 1996/97U813
          </p>
          <p xml:id="i-791JQehVkvvC76z3waFBdf">
            21
          </p>
          <pb facs="riksdagen-motions-pdf/data/199697/mot_199697_U_0813/mot_199697_U_0813-0007.pdf"/>
          <p xml:id="i-F3xwZ6vbGwe9YWCyn6i7BD">
            Mot. 22 1996/970813 2. att riksdagen som sin mening ger regeringen
            till känna vad i motionen anförts om inriktningen i övrigt av
            stödet till Central- och Östeuropa, 3. att riksdagen som sin mening
            ger regeringen till känna vad i motionen anförts om administrationen
            av samarbetet med Central- och Östeuropa, 4. att riksdagen som
            sin mening ger regeringen till känna vad i motionen anförts om
            att upplösa det särskilda anslaget Samarbete och utveckling inom
            Östersjöregionen och tillföra medlen till utgiftsområde 7.
          </p>
          <p xml:id="i-NLxSZs64LsVXNvzLd2v58X">
            Stockholm den 3 oktober 1996 Göran Lennmarker (m) Inger Koch
            (m) Bertil Persson (m) Lars Hjertén (m) Sten Tolgfors (m) Hans
            Hjortzberg-Nordlund (m) Gustaf von Essen (m)
          </p>
          <p xml:id="i-HaCp31YXrgEW32i1jJcYqz">
            Henrik Landerholm (m)
          </p>
        </div>
      </div>
    </body>
  </text>
</TEI>
