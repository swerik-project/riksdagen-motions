<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0406/mot_200203_MJ_0406-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ406 pnr: s18018
          </p>
          <p>
            Motion till riksdagen 2002/03:MJ406
          </p>
          <p>
            av Anders Karlsson m.fl. (s)
          </p>
          <p>
            Minskning av närsaltläckaget
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om växtförädlingens roll i arbetet med att ha
            en odling i balans. 2. Riksdagen tillkännager för regeringen som
            sin mening vad i motionen
          </p>
          <p>
            anförs om utveckling av nya metoder för att minska närsaltläckaget
            till våra vattendrag.
          </p>
          <p>
            Motivering
          </p>
          <p>
            Närsaltläckage till våra vattendrag är ett av de största miljöproblemen
            som vi har. Åtgärderna varierar, men de allra viktigaste och effektivaste
            är att göra stora insatser vid källan. Problemkällorna är många,
            men vårt sätt att bruka jorden är en av orsakerna. Den främsta
            orsaken till att jordbruket är ett av problemområdena är att vi
            sedan lång tid har ett odlingssätt där kvantitet är en av de mest
            prioriterade parametrarna. När det gäller belastningen på åar
            och vattendrag kommer cirka 50 946 av fosforläckaget från åkermark
            och över 80 96 av kväveläckaget. Studier som gjorts i hur balansen
            är vad gäller uttaget i skörden visar att det finns en stor differens.
            Denna differens är störst när det gäller kväve. I slutet av 1940-talet
            var detta nästan i balans för att sedan öka stadigt fram till
            1980-talet där ökningen har minskat. Här syns också sambandet
            mellan att öka självförsörjningen av livsmedel med god kvalitet
            och förädling med kraven på att få en ökad avkastning. Vi vet
            också att näringstillsatser behövs för att vi ska få den kvalitet
            på livsmedel som vi konsumenter vill ha. Samtidigt vet vi också
            att detta med näringstillsättning skapar problem. Det måste vara
            en möjlighet att finna balans mellan näringstillförseln på brukad
            mark och totaluttaget i skörden. Det måste bli en uppgift för
            växtförädlingen att finna effektiva odlingssätt där denna balans
            uppnås.
          </p>
          <pb facs="riksdagen-motions-pdf/data/200203/mot_200203_MJ_0406/mot_200203_MJ_0406-0002.pdf"/>
          <p>
            2002/03:MJ406
          </p>
          <p>
            Även om vi får odlingsmetoder där det finns en bättre balans
            mellan näringsgivaren och upptagningen av näring så blir det alltid
            rester kvar på marken, t.ex. halm, betblast, m.m. I dessa rester
            finns också stora mängder näring som många gånger blir kvar på
            åkern och följaktligen bidrar till läckaget. Detta måste också
            få en lösning. I Skåne jobbar man med en metod för att effektivare
            ta tillvara den näring som finns i dessa restprodukter. Processen
            går till så att man samlar upp restprodukterna och låter dem passera
            en rötningsanläggning. Vid rötning av det organiska materialet
            mineraliseras delar av det organiskt bundna kvävet och blir lättillgängligt
            för växterna när man återför detta till den växande grödan. Genom
            att kvävet vid rötningen mineraliseras kommer detta att kunna
            kontrolleras och styras på ett helt annat sätt än vad som är fallet
            i dagens traditionella odlingssystem. För gårdens ekonomi är det
            intressant att genom biogasrötning förbättra kvaliteten på växtnäringen
            i det material som ändå skulle plöjas ned. Med denna metod kommer
            närsaltläckagen att minska med upp till 40 26 och lantbrukaren
            sparar pengar genom att behovet av att köpa handelsgödsel minskar
            och man kan dra nytta av metangasen som energikälla. Detta kan
            också vara ett led i att öka den ekologiskt odlade arealen. Sverige
            och EU har krav på sig att den ska öka väsentligt under de kommande
            åren och då måste vi hitta bra metoder som kan vara mer kostnadseffektiva
            för den enskilde lantbrukaren. Flera av de länder som kommer att
            bli medlemmar i EU är stora jordbruksländer. De har stora behov
            av att effektivisera och förbättra för ett bättre resultat. Det
            är av största vikt att vi kan bidra till att de kan få bra metoder
            som ger miljöfördelar så att de inte tar över våra gamla problem.
          </p>
          <p>
            Stockholm den 21 oktober 2002
          </p>
          <p>
            Anders Karlsson (s) Annika Nilsson (s) Kent Härstedt (s)
          </p>
        </div>
      </div>
    </body>
  </text>
</TEI>
