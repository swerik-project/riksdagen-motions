<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__695/mot_1965__ak__695-001.pdf"/>
      <div type="motHeader" xml:id="i-DS3UNNoLxXiMwrB1KbyZBB">
        <div type="motTitle" xml:id="i-343GC7KYRoAASHySWWQDV8"/>
        <div type="motSubmissionInfo" xml:id="i-6Nzh1Ve5KGUQXksaB61Cue"/>
      </div>
      <div type="motBody" xml:id="i-8Qo1ky7b7LKdFdxZjSxrdX">
        <div xml:id="i-9piLBoEp4dGDNuK8Y5P72Q">
          <p xml:id="i-VRZRxSGoTASoHSkCmDAY2H">
            Motioner i Andra kammaren, nr 695 år 1965 9
          </p>
          <p xml:id="i-E9UJ5sHZKtnD2v9vuaai1B">
            Nr 695
          </p>
          <p xml:id="i-qQQopWtmhP4VkhoyY4GXq">
            Av herr Hansson i Skegrie m. fl., om åtgärder mot yrkesskador
            och yrkessjukdomar.
          </p>
          <p xml:id="i-Ease41gK1wmtEvHbYC8KQ2">
            (Lika lydande med motion nr 594 i Första kammaren)
          </p>
          <p xml:id="i-Uh7KBni1HoFx3naQQiMg69">
            Yrkesskadornas och yrkessjukdomarnas omfattning är ett stort
            och svår- bemästrat problem för vårt näringsliv och samhälle.
            De tekniska framstegen har givetvis i och för sig underlättat
            arbetsprocessen. Den trots detta stora förekomsten av yrkesskador
            och yrkessjukdomar har naturligtvis främst sin förklaring i att
            maskiner och arbetsredskap inte i tillräcklig grad utformats efter
            människans förutsättningar och i brister i arbetsplatsernas hygien.
            Nästan alla yrken torde kunna utsätta individen för alltför hårda
            påfrestningar i följd av nämnda förhållanden. Det till synes lindriga
            kontorsarbetet exempelvis medför för många människor ryggbesvär
            av allvarlig art. Arbetslivet synes medföra allt större skaderisker
            för människan allteftersom mekaniseringen fortskrider. Detta gäller
            såväl industrien som jordbruket och skogsbruket, sam- färdseln
            och sjöfarten m. fl.
          </p>
          <p xml:id="i-WkLjfKuW3RY8ZxCXWVk8Z8">
            I regel söker endast de allvarligast skadade läkare, övriga försöker
            dra sig fram så gott det går. Skogsarbetare, som i några år använt
            motorsåg, drabbas i många fall av hörselfel. Ingen allvarligare
            ansträngning synes ha gjorts att eliminera dessa risker. Domänverket
            lär visserligen ha rekommenderat sina arbetare att stoppa vadd
            i öronen. Men den viktigaste uppgiften torde väl dock vara att
            få fram en motorsåg som inte har dessa skaderisker för skogsarbetaren.
            Det förekommer också, att maskinpersonal på fartyg efter endast
            några år i arbetet lider av hörselfel på grund av bullerskador.
          </p>
          <p xml:id="i-2Zp4zZ8D2NPT7GtfibfJmy">
            För enskilda individer och för samhället i stort medför yrkesskadorna
            och yrkessjukdomarna stora ekonomiska förluster. Men framför allt
            bör man natur- ligtvis fästa vikt vid att individen ofta under
            många år får dras med plåg- samma fysiska eller psykiska besvär.
            Ur alla synpunkter är det angeläget, att alla resurser samhället
            kan disponera över sättes in på förebyggande och bo- tande av
            yrkessjukdomar och yrkesskador. En intensifierad utveckling och
            upp- rustning av industri- eller företagshälsovården är sålunda
            nödvändig. Redan nu har åtskilligt gjorts för att skapa ökade
            möjligheter att rehabilitera och till produktivt arbete återföra
            av yrkesskador och yrkessjukdomar drab- bade människor. Företagshälsovården
            har här sin stora betydelse genom att
          </p>
          <pb facs="riksdagen-motions-pdf/data/1965/mot_1965__ak__695/mot_1965__ak__695-002.pdf"/>
          <p xml:id="i-AZKn34jr9f6ni6GYmGGdg1">
            10 Motioner i Andra kammaren, nr 695 år 1965
          </p>
          <p xml:id="i-BqRpnTEMzzP2yUZ4nL1ojL">
            patienterna direkt i anknytning till arbetsplatsen kommer under
            erfaren be- handling. Större företag har under senare år inrättat
            egna kliniker och anställt egna läkare, sjuksköterskor och sjukgymnaster.
            Enligt uppgift föreligger ett allmänt utformat avtal mellan ett
            antal industrier och Svenska industriläkare- föreningen, vilken
            har cirka 160 medlemmar. Föreningen förmedlar anställ- ningar,
            lämnar förslag på utbildningsformer m. m. Den företagshälsovård,
            som sålunda finns, har lämnat mycket goda resultat, främst genom
            de förebyggande åtgärderna. Det finns företag, som i arbets- timmar
            kan ange den vinst, som uppnåtts genom att företaget i förebyggande
            hälsovård utnyttjat vunna erfarenheter på området. Vad som då
            — vilket givet- vis är väsentligast — samtidigt vunnits genom
            minskat mänskligt lidande kan givetvis inte mätas med siffror.
            Ökad upplysning och ökade kunskaper om yrkesskadorna och yrkessjukdomarna,
            om deras uppkomst samt om förebyg- gande och botande åtgärder
            måste alltså vara av största intresse för hela näringslivet. Det
            är emellertid endast större företag med stora ekonomiska resurser
            som på egen hand kan ordna en tillfredsställande företagshälsovård.
            Mindre företag inom industri och andra näringar har inte erforderligt
            underlag för sådana insatser. För jordbruket och skogsbruket med
            dess många gånger pressande arbetsförhållanden kan konstateras,
            att hithörande frågor är av mycket stor vikt, men på grund av
            dessa näringsgrenars spridning på små företagsenheter är problemen
            svårlösta. Det kan emellertid konstateras, att intresset för före-
            tagshälsovården alltmer ökar även inom de mindre företagen av
            olika typ. Anställda vid mindre företag eller vid företag med
            mindre stark ställning är för närvarande hänvisade till den öppna
            sjukvården även för i arbetet ådragna åkommor och sjukdomar. Mycket
            kunde givetvis vinnas genom en samordning av företagshälsovården
            med sjukvården i övrigt. Angelägenheten härav har understrukits
            bl.a. av dr C. A. Heijbel i Spektrum International nr 1 1963:
            ”Målsättningen bör vara att på ett ändamålsenligt sätt samordna
            industriens sjukvård med samhällets.” Enligt uppgift har sådant
            samarbete prövats på något håll och då med mycket gott resultat.
            Genom samordning och samarbete bör hela näringslivet och därmed
            även de mindre företagen kunna tillföras en god företagshälsovård.
            Företagshälsovård efter moderna principer kan hänföras till tre
            huvud- grupper: 1. Förebyggande åtgärder mot olycksfall, yrkesskador
            och yrkessjukdomar. 2. Hälso- och sjukvård. 3. Återställande av
            hälsa och arbetsförmåga.
          </p>
          <p xml:id="i-GRG5Gk1PJRMJFDFCB3k4jJ">
            Svenska arbetsgivareföreningen (SAF) anförde i remissyttrande
            över motio- nen II: 292 till 1964 års riksdag, att bland de viktigaste
            praktiska uppgifterna för den tekniska hygienen är:
          </p>
          <pb facs="riksdagen-motions-pdf/data/1965/mot_1965__ak__695/mot_1965__ak__695-003.pdf"/>
          <p xml:id="i-5AggkAua3ALhkY5SXnQtdA">
            Motioner i Andra kammaren, nr 695 år 1965 11
          </p>
          <p xml:id="i-6j2j8hwG6kVnNwg1cuSTVG">
            1. att med objektiva metoder analysera arbets- och miljöfaktorerna
            i arbetslokalerna samt föreslå åtgärder att eliminera orsaker
            till skador, för- slitning och obehag,
          </p>
          <p xml:id="i-Asbaik1j6yb8FnySEpgfsu">
            2. att på planeringsstadiet utreda potentiella risker i nya anläggningar
            och arbetsprocesser samt att föreslå adekvata förebyggande åtgärder,
          </p>
          <p xml:id="i-UmHfMgsUz2jnzsRAwYWjCj">
            3. att utarbeta och införa lämpliga analysmetoder för rutinkontroll
            av arbetsförhållanden ur yrkeshygienisk synpunkt,
          </p>
          <p xml:id="i-7q1iMJPvYRQugByMXBMgxU">
            4. att genom övervakning, information, inträning och utbildning
            skapa förståelse för de yrkeshygieniska åtgärderna och betona
            vikten av att de lojalt iakttages, samt
          </p>
          <p xml:id="i-4HjRsft2Q8Y8dk8nbfQ4y5">
            5. att deltaga i utredningar av inträffade fall av hälsoskador.
          </p>
          <p xml:id="i-LxhBSxoyQ5cTkwAY35jTRq">
            En upprustning av företagshälsovården måste inriktas på såväl
            de förebyg- gande åtgärderna som vård- och rehabiliteringsåtgärderna.
            Den förebyggande verksamheten är såsom vi framhållit av särskilt
            stor vikt. Det är av väsentlig betydelse, att vunna erfarenheter
            om förebyggande åtgär- der så snabbt och direkt som möjligt delges
            företag och anställda. Detsamma gäller de forskningsresultat och
            erfarenheter som vinnes beträffande tekniska åtgärder för anpassande
            av arbetsmiljö och arbetsprocesser efter människans förutsättningar
            och betingelser. Vad vården beträffar bör understrykas angelägenheten
            av att vid t. ex. fler- läkarstationer placeras även läkare med
            utbildning i företagshälsovård. För de mindre företagen är detta
            av särskild betydelse. För de av yrkesskador och yrkessjukdomar
            drabbade måste i väsentligt större utsträckning än nu ställas
            till förfogande rehabiliteringsmöjligheter, som gör det möjligt
            för dem att så långt möjligt återvinna full hälsa och arbets-
            förmåga. Även här måste samarbete eftersträvas mellan företagshälsovården
            och samhällets sjukvård och rehabiliteringsverksamhet. Utbildningen
            av per- sonal för företagshälsovården, inte minst av sköterskor,
            sjukgymnaster och skyddsingenjörer, måste också i ökad utsträckning
            inriktas på rehabilitering och arbetsvård. SAF har sedan ett tiotal
            år tillbaka understött denna samord- ning och utbildning genom
            både längre och kortare efterutbildningskurser. På de yrkesmedicinska
            områdena finns redan en del institutioner med verk- samhet som
            mer eller mindre berör industrihälsovården. Deras betydelse skall
            givetvis understrykas. Verkställda utredningar har också gett
            värdefulla kun- skaper. Men uppenbarligen saknas den samordning
            utan vilken den rätta effek- ten uteblir. De vunna erfarenheterna
            delges inte företagare och anställda på ett effektivt sätt. Det
            synes oss vara en angelägen uppgift för samhället att medverka
            till att den arbetande människan får bättre skydd och vård mot
            i arbetet uppkom- mande skador och sjukdomar. I detta syfte måste
            forskningen på området för- stärkas. Inte minst beträffande jordbrukets
            och skogsbrukets förhållanden måste
          </p>
          <pb facs="riksdagen-motions-pdf/data/1965/mot_1965__ak__695/mot_1965__ak__695-004.pdf"/>
          <p xml:id="i-W8TmkHDuAc7TEUSbbXzGgi">
            12 Motioner i Andra kammaren, nr 695 år 1965
          </p>
          <p xml:id="i-S4qBALRfdpCX7rPynMkJ6m">
            forskningen sägas vara eftersatt. I första hand torde böra tillses,
            att statens medicinska forskningsråd tillföres ökade resurser
            för genomförande av ange- lägna forskningsprojekt av betydelse
            för företagshälsovården. En intensifierad företagshälsovård kan
            visserligen förmodas kräva ökat antal läkare. För närvarande råder
            brist på läkare. Detta predikament får dock inte hindra en nödvändig
            planläggning av företagshälsovårdens utformning. Den ökade rekrytering
            av medicine studerande, som numera sedan åtskilliga år kunnat
            noteras, kommer givetvis snart att öka läkartillgången. För övrigt
            får det givetvis förutsättas att en företagshälsovård, som inriktas
            framför allt på förebyggande åtgärder, skall kunna väsentligt
            minska vård- och rehabiliterings- behovet. Det är av vikt att
            läkarutbildningen i ökad utsträckning inriktas på företagshälsovård
            och att även ökade utbildningsmöjligheter skapas för övrig personal
            som krävs inom företagshälsovården. En väsentlig uppgift för samhället
            bör det också vara att medverka till sam- ordning och samarbete
            inom företagshälsovården och mellan denna och sjuk- och arbetsvården
            i övrigt. Det bör sålunda vara möjligt såsom det framhållits att
            praktiskt beakta frågan om anställande av industriläkare vid inrättande
            av läkarhus och flerläkarstationer. Vidare bör det vara möjligt
            för mindre företag att rationellt utnyttja skyddsingenjörer och
            industrisköterskor genom anknyt- ning till den hälsovårdande organisationen
            i större industri med företagsläkare. Samhället bör i väsentlig
            utsträckning kunna främja ett sådant samarbete — givetvis i samråd
            med näringslivets organisationer. Slutligen bör genom samhällets
            medverkan kännedomen om de forsknings- resultat och erfarenheter,
            som vunnits inom företagshälsovården, kunna spridas på ett väsentligt
            effektivare sätt än hittills bl. a. genom massmedia såsom radio
            och TV, genom utbildningen vid yrkesskolor och genom kurser av
            olika slag. Med stöd av vad ovan anförts får vi hemställa, att
            riksdagen i skrivelse till Kungl. Maj:t måtte anhålla 1) om skyndsam
            prövning och förslag angående en sådan förstärkning av resurserna
            för den vetenskapliga forskningen, att förhållanden som framkallar
            yrkesskador och yrkessjuk- domar inom olika yrkesområden kan effektivt
            motverkas; 2) om vidtagande av sådana åtgärder, att ökad utbildning
            i företagshälsovård snarast möjligt kommer till stånd i fråga
            om såväl läkare som övrig erforderlig personal; 3) om vidtagande
            av åtgärder som kan befinnas möjliga för sådan samordning inom
            företagshälsovården samt mellan denna och övrig sjukvård och arbetsvård,
            att hela näringslivet och därmed även mindre företag, jordbruk
            och skogsbruk m. fl. kan få möjligheter till en god företagshälsovård;
            samt 4) om skyndsamt vidtagande av åtgärder som kan befinnas möjliga
            och lämpliga i syfte att genom radio och TV samt
          </p>
          <pb facs="riksdagen-motions-pdf/data/1965/mot_1965__ak__695/mot_1965__ak__695-005.pdf"/>
          <p xml:id="i-R1aHLBA2Lxt9pPGnjYyadP">
            Motioner i Andra kammaren, nr 695 år 1965 13
          </p>
          <p xml:id="i-RhUD7az3Nq5uvxorbyZ1Y7">
            genom undervisning vid yrkesskolor och annan kursverksam- het
            öka upplysningen om yrkesskadors och yrkessjukdomars förebyggande
            och botande. Stockholm den 27 januari 1965
          </p>
          <p xml:id="i-FBip3Z2une1FMLfBSHUH6N">
            Nils G. Hansson
          </p>
          <p xml:id="i-4Hs7oi81CX71DfLRc6rubZ">
            i Skegrie S. G. W. Wahlund Gustaf Svensson Harald Larsson i Vä
            i Hedenäset Emil Elmwall Sven Vigelsbo John Eriksson
          </p>
          <p xml:id="i-YHbfayWwo98wnjBdcKqcLG">
            i Bäckmora
          </p>
        </div>
      </div>
    </body>
  </text>
</TEI>
