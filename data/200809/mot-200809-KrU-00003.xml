<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00003">
  <teiHeader>
    <fileDesc>
      <titleStmt>
        <title>med anledning av prop. 2008/09:126 Statens stöd till idrotten</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:126 Statens stöd till idrotten</title>
          <idno type="rdwebb">GW02Kr3</idno>
          <rs type="number">Kr3</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr3/text</ref>
          <ref type="dokument_url_html">http://data.riksdagen.se/dokument/GW02Kr3</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr3</ref>
          <ref type="doc">http://data.riksdagen.se/fil/7D376239-B6C0-44B4-A1CD-5682DF0CF9FC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6cnQ6pf1Pz9S44pE2VjEgd"/>
        <correspContext corresp="i-6cnQ6pf1Pz9S44pE2VjEgd">
          <ref>Proposition 2008/09:126</ref>
        </correspContext>
        <correspAction xml:id="i-EFNQeEFkyE9Hec7Fq6VgSy" type="signed"/>
        <correspContext corresp="i-EFNQeEFkyE9Hec7Fq6VgSy">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction type="referral" xml:id="i-V6nzAiTaichuuCnFkSpWcv">
          <date when="2009-03-20"/>
        </correspAction>
        <correspAction type="dismissal" xml:id="i-PM5jjy7EtCaVhg4beY1Mmi">
          <date when="2009-03-19"/>
        </correspAction>
        <correspAction type="dismissal" xml:id="i-WMZQKwuHoMZgBoNdAFa3Bt">
          <date when="2009-03-19"/>
        </correspAction>
        <correspAction type="transfer" xml:id="i-SMZkzgHzt1CJamtUzcSUHH">
          <date when="2009-03-18"/>
        </correspAction>
        <correspAction type="submission" xml:id="i-WmtjCqUp4FBEertmY1t9vB">
          <date when="2009-03-18"/>
        </correspAction>
        <correspAction type="assigned" xml:id="i-TT6CgWrpSRxqJtVL7praf"/>
        <correspContext corresp="i-TT6CgWrpSRxqJtVL7praf">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-8T2nVKTYFD7h2edKJ7Wygy">
          <head xml:id="i-Rp8FB7HUsnrJ8D8JLw4o7W">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Idrott främjar hälsa och välbefinnande 2
            </item>
            <item>
              Idrott för alla 3
            </item>
            <item>
              De svenska idrottsorganisationerna 4
            </item>
            <item>
              Barn- och ungdomsverksamhet 4
            </item>
            <item>
              Uppföljning av statens stöd till idrotten 5
            </item>
            <item>
              Indikatorer för verksamhetsuppföljning 5
            </item>
            <item>
              Sveriges Riksidrottsförbunds återrapportering 5
            </item>
            <item>
              Förvaltningslagens tillämplighet 5
            </item>
            <item>
              Finansiering 6
            </item>
            <item>
              Riksrekryterande idrottsgymnasier 7
            </item>
            <item>
              Internationella evenemang 7
            </item>
            <item>
              Kontrollstation 8
            </item>
            <item>
              Fördelning av statligt stöd till idrotten och friluftslivet 8
            </item>
            <item>
              Självständig nationell antidopningsverksamhet 9
            </item>
            <item>
              Avslutning och sammanfattande synpunkter 10
            </item>
          </list>
        </div>
        <div type="motProposal" subtype="förslag">
          <head xml:id="i-4Q7PqbsvLpoDRZooEFwfi1">
            Förslag till riksdagsbeslut
          </head>
          <list style="ol">
            <item xml:id="i-M2E6EcG2or6WRpgrov6Wp8">
              Riksdagen tillkännager för regeringen som sin mening vad som
              anförs i motionen om att stärka möjligheterna för alla barn och
              ungdomar, i enlighet med barnkonventionen, att ta del av den offentligt
              stödda idrottsverksamheten.
            </item>
            <item xml:id="i-6RmLqc4oUYq5ycUgus5nrN">
              Riksdagen tillkännager för regeringen som sin mening vad som
              anförs i motionen om att regeringen bör lämna ett förslag på en
              fristående aktör som får ansvar för att utvärdera idrottspolitikens
              resultat och bedöma dess effekter.
            </item>
            <item xml:id="i-WYvLy2v3UQuiRAtECYAxj9">
              Riksdagen tillkännager för regeringen som sin mening vad som
              anförs i motionen om att sexuell läggning bör läggas till som
              indikator för verksamhetsuppföljning.
            </item>
            <item xml:id="i-C5ifHdgQE2oP82zHPKBKko">
              Riksdagen tillkännager för regeringen som sin mening vad som
              anförs i motionen om att regeringen aktivt bör stödja tillkomsten
              av fler internationella evenemang i Sverige på ett sådant sätt
              att dessa långsiktigt bidrar till en hållbar utveckling ekologiskt,
              socialt och ekonomiskt.
            </item>
            <item xml:id="i-T6vHReeo9jEhNAKTD3JihS">
              Riksdagen tillkännager för regeringen som sin mening vad som
              anförs i motionen om att regeringen bör införa en kontrollstation
              under nästkommande mandatperiod som har till syfte att följa upp
              utvecklingen av statens stöd till idrotten.
            </item>
            <item xml:id="i-8DF2j5JMDBhLpX9UrazEH7">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som har till syfte att utreda det framtida statliga stödet till
              icke organiserad idrott och till det samlade Svenskt Friluftsliv.
            </item>
            <item xml:id="i-R9TmZZqFfkMANC8JswWxWw">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör utreda frågan
              om en självständig nationell antidopningsverksamhet.
            </item>
          </list>
        </div>
        <div type="motContent">
          <head type="h1" xml:id="i-CCYCxK8hqTDG9XA45oGJX5">
            Idrott främjar hälsa och välbefinnande
          </head>
          <p xml:id="i-PuWAfToG7gcbzhnnR84boN">
            Fysisk rörelse är viktigt för att skapa en god hälsa och välbefinnande
            för människor. Men det är inte bara genom fysisk aktivitet som
            idrottsrörelsen har betydelse för folkhälsan i vårt land utan
            även genom den föreningsfostran som sker. Delaktighet och inflytande
            är också ett målområde i folkhälsoarbetet. I Sverige är idrottsrörelsen
            den största folkrörelsen. Det är därför viktigt att den förmår
            behålla sin karaktär av bred demokratisk rörelse där alla kan
            samlas och umgås på lika villkor.
          </p>
          <p xml:id="i-KZP3xpVryFJtvo5e8HK5F">
            Idrott och friluftsliv har också betydelse för skolan eftersom
            inlärningen och kreativiteten ökar vid utevistelse. Människan
            har ett grundläggande behov av både fysisk aktivitet och naturkontakt.
            Den svenska idrottsrörelsen är mångfasetterad. Den består av olika
            inriktningar, intressen, kontraster och ytterligheter.
          </p>
          <p xml:id="i-Hp4xMvhBUCwwnyZNwU7wsT">
            Staten har sedan länge givit stöd till idrotten. De första engångsanslagen
            beviljades redan på 1870-talet, och 1913 infördes ett permanent
            statsbidrag 1 . Det har länge funnits en diskussion om huruvida
            förekomsten av offentligt stöd även medför en rätt för staten
            att ställa krav på idrottsrörelsen, eller med andra ord: Hur kan
            idrottsrörelsens acceptans att ta emot statens stöd förenas med
            en position som fri och självständig folkrörelse? Miljöpartiet
            de gröna menar att det är viktigt att förena detta. Det informella
            kontraktet mellan staten och idrottsrörelsen har karaktär av rättigheter
            och skyldigheter men också frihet under ansvar.
          </p>
          <head type="h1" xml:id="i-5rc3ve6eD3hH4hdDCQT656">
            Idrott för alla
          </head>
          <p xml:id="i-DjWDenoBpSyUmNXzG6LAJa">
            Det är viktigt att idrottsrörelsen har ambitionen att nå alla
            barn och ungdomar. Alla som vill ska ha möjlighet att vara med
            inom idrotten, och de ska känna sig välkomna oavsett kön, etnicitet,
            religion, sexuell läggning, fysiska och psykiska förutsättningar
            samt social och ekonomisk bakgrund. Men det räcker inte att bara
            öppna dörrarna; de som kommer in och de som redan finns inom idrotten
            måste också känna sig hemma för att vilja stanna kvar. Det är
            en verksamhet där barn och ungdomar lär sig normer och värderingar,
            och därför är det t.ex. viktigt att stereotypa könsroller motverkas.
          </p>
          <p xml:id="i-TP3g6Zcij7PtN8gbUUSZsi">
            I dag finns mängder med exempel på ojämställdhet inom idrotten.
            Mer resurser går till idrotter där manliga utövare är i majoritet,
            de bästa tränings­tiderna går till pojklagen och inte minst finns
            det en machojargong inom idrotten som den svenska idrottsrörelsen
            måste göra upp med. Reglerna för stöd till idrotten behöver ändras
            så att inte manligt dominerade idrotter gynnas automatiskt. Ett
            villkor för statliga och kommunala organisationsstöd ska vara
            att jämställdhetsperspektivet beaktas.
          </p>
          <p xml:id="i-WpdxX7vvd2rZftkQZBJv2z">
            För att fler ungdomar med funktionshinder och nyskadade ska kunna
            leva ett aktivt liv spelar idrotten en viktig roll. Breddidrotten
            inom handikappgrenarna är lika viktig som breddidrotten för all
            idrott när det handlar om att skapa förutsättningar för att många
            ska kunna nå eliten. Satsningar på center för handikappidrotten,
            som SUH Bollnäs och Regionalt Utvecklingscentrum för handikappidrott
            i Eskilstuna, är mycket viktiga.
          </p>
          <p xml:id="i-JUhdGAPxoHYj5BJkA9WHbv">
            Miljöpartiet anser att föreningar som tar emot skattemedel för
            sin verksamhet också har ett ansvar för att arbeta aktivt med
            jämställdhet och mångfald inom sin idrott, dvs. lika rättigheter.
          </p>
          <p xml:id="i-9sxeW6wjtBGeg5D4Pr71z3">
            Villkoren för att utöva idrott är också avsevärt olika beroende
            på var i landet man bor. Särskilt tydligt blir det för barn och
            ungdom som är beroende av att deras idrottsaktivitet finns i deras
            närområde alternativt att deras föräldrar har tid, råd och möjlighet
            att skjutsa dem till deras aktiviteter. I storstäderna finns ett
            rikt utbud som gör att man i princip fritt kan välja vilken idrott
            som helst inom rimligt avstånd från bostaden. Så är inte fallet
            i många andra delar av landet. Detta är viktigt att ha i minnet
            och att kommunerna i detta avseende har ett stort ansvar att utjämna
            skillnaderna. Idrottsskolor som bedrivs i samarbete mellan kommunen
            och idrottsföreningarna är ett utmärkt exempel på hur man på mindre
            orter kan ge barn och ungdomar möjlighet att pröva på olika idrotter.
            Samarbete mellan idrottsklubbar och skolan är också viktigt, t.ex.
            kan samarbeten kring skolans idrottsdagar utgöra en rekryteringsväg
            in i idrottsföreningarna. Det är viktigt att klubbarna inte driver
            specialisering alltför hårt utan har en bredd och öppenhet i sin
            verksamhet. Förutsättningarna för detta är förstås att de svenska
            kommunerna har en solid ekonomi.
          </p>
          <head type="h1" xml:id="i-EV4SAUCA7zG6YsByRrLq6X">
            De svenska idrottsorganisationerna
          </head>
          <p xml:id="i-TqUqhniwCXXqmRz4HdBEXC">
            Det är glädjande att regeringen delar vår syn på att idrotten
            måste sträva efter att finna en gemensam plattform att verka utifrån.
            Sveriges Olympiska Kommitté (SOK) och Riksidrottsförbundet (RF)
            har i grunden samma syfte och målsättning, och det vore en stor
            framgång om dessa två organisationer kunde finna både en gemensam
            värdegrund och en gemensam organisatorisk bas. En sådan utveckling
            skulle vara gynnsam för båda parters relation till svenska staten
            som finansiär.
          </p>
          <head type="h1" xml:id="i-JrAAEsjV2F8CEpCWThewDe">
            Barn- och ungdomsverksamhet
          </head>
          <p xml:id="i-DAyR9aW4YQ9DmwosFubToj">
            Den svenska idrottsrörelsen är i många avseenden framgångsrik;
            man arbetar med både barn och vuxna, med bredd och elit. Det finns
            dock problem att uppmärksamma. Många barn börjar med olika idrotter,
            men idrottsföreningarna tappar många av dem när de närmar sig
            tonåren. Det är också då som kraven ökar från idrottsföreningarna
            på fler träningstillfällen per vecka, och olika former av specialsatsningar
            sätts in. För de ungdomar som vill fortsätta med sin idrott på
            en mer lagom nivå finns sällan alternativ det är allt eller inget
            som gäller. Detta är ett problem som måste tas på allvar. Risken
            är annars att vi får en stor grupp barn och ungdomar som står
            utanför det organiserade idrottslivet och en mindre grupp som
            det satsas rejält på.
          </p>
          <p xml:id="i-a4ktrwRz97W78hzzLQV63">
            En annan viktig fråga för idrottsklubbarna att beakta är hur
            man tar till vara äldre barn och ungdomar som vill börja idrotta.
            För t.ex. en 14-åring som vill börja spela t.ex. tennis eller
            fotboll är möjligheterna ytterst begränsade. Klubbarnas verksamhet
            bygger på att nybörjare är mycket unga och att man sedan följer
            den gängse utvecklingen med stigande ålder och skicklighet.
          </p>
          <p xml:id="i-AZ9oYYZFtNadrxMELAF54w">
            Särskilt viktigt är att beakta flickorna som grupp i barn- och
            ungdomsidrotten. De satsningar som gjorts på tjejidrott, oavsett
            om det varit på motionsnivå eller elitnivå, måste behållas och
            vidareutvecklas.
          </p>
          <p xml:id="i-8hR8dDdXgRQ68RQ5bHx5Sa">
            Propositionen lägger fram två förslag som vi instämmer i, dels
            att statsbidrag ska lämnas till verksamhet som bedrivs ur ett
            barnrättsperspektiv, dels att stöd lämnas till verksamhet som
            stärker idrottsutövares internationella konkurrenskraft. Att satsa
            på både bredd och elit kan till synes stå i motsatsställning till
            varandra, men det är snarare två grenar på samma träd. Även de
            som står på gränsen till eliten är viktiga att lyfta fram och
            beakta i detta sammanhang. För att få en bredd behövs en elit
            som kan stå som förebild, och för att utveckla en framgångsrik
            elitidrott krävs en bredd; utan tusentals knattefotbollslag ingen
            Zlatan eller Henke.
          </p>
          <head type="h1" xml:id="i-91exNNSahdnSxxRx75fCCr">
            Uppföljning av statens stöd till idrotten
          </head>
          <p xml:id="i-AK5CDSKTj3yKtxeyPL7XfC">
            Vi anser att det är viktigt att uppföljningen av statens stöd
            till idrotten prioriteras, särskilt när idrotten får större frihet
            i anslagen. Vi menar också att denna uppföljning ska göras av
            en organisation som är skild från idrottsrörelsen. Uppdraget ska
            alltså inte ges till Centrum för idrottsforskning, som i stället
            ska fortsätta att vara ett stödjande organ för idrottsrörelsen
            och idrottsforskningen i landet. Vi föreslår att regeringen återkommer
            med ett förslag på en fristående aktör som får ansvar för att
            utvärdera idrottspolitikens resultat och bedöma dess effekter.
          </p>
          <head type="h1" xml:id="i-8SrhxdfDxWNgXgRFhx1qq5">
            Indikatorer för verksamhetsuppföljning
          </head>
          <p xml:id="i-V93wMPJ2VMQ36YXKaUULpP">
            Vi instämmer i regeringens förslag när det gäller indikatorsystem
            och målområden. Vi vill dock framhålla vikten av att föra in diskrimineringsperspektivet
            bland indikatorerna, och då göra en komplettering av indikatorerna.
            Propositionen säger att indikatorerna ska tillgodose olika intressenters
            perspektiv och behov. Vi vill därför lägga till indikatorn sexuell
            läggning, för att tillgodose HBT-gruppens särskilda behov inom
            idrotten.
          </p>
          <head type="h1" xml:id="i-AXSRbnTXatkucDugxHYMKn">
            Sveriges Riksidrottsförbunds återrapportering
          </head>
          <p xml:id="i-MMU3cEDB5fjf5jt1uwTarE">
            Vi instämmer i regeringens bedömningar.
          </p>
          <head type="h1" xml:id="i-FM3cWkPxBpZaMBx7nJhos4">
            Förvaltningslagens tillämplighet
          </head>
          <p xml:id="i-EiodeBcYVfgYJmLWSTaT3o">
            Vi delar regeringens bedömning i denna fråga.
          </p>
          <head type="h1" xml:id="i-7s5MT66Zo1kYtfftbE8v3V">
            Finansiering
          </head>
          <p xml:id="i-GpykbEgGhiBGubEcwTmEAz">
            Idrotten har olika former av stöd, men den enskilt största källan
            är förstås det offentliga stödet. Särskilt stort ansvar har samhället
            för att stödja barn- och ungdomsidrott och för bredden av svensk
            idrott. Sponsring kan aldrig bli annat än en komplettering till
            finansieringen. När det gäller sponsring blir det också uppenbart
            att vissa idrotter har lättare att finna extern finansiering,
            medan andra, mindre publika sporter har det svårare. Idrotten
            är till vissa delar beskuren möjligheten av själv finna finansiering
            till sin verksamhet. Inom spelområdet har möjligheterna att framgångsrikt
            bedriva egna lotterier blivit sämre genom åren.
          </p>
          <p xml:id="i-N52VumHSA4XB4CzKeQYV96">
            Övriga offentliga nivåer, regioner och kommuner har också ett
            ansvar för idrottens finansiering. Med tanke på den kris som Sverige
            befinner sig i kan man befara att det regionala och kommunala
            stödet till idrotten kan komma att bli mindre. Staten har här
            ett särskilt ansvar att stödja kommuner, regioner och landsting.
          </p>
          <p xml:id="i-MaEKoSJdfNF11DkgfxxuCz">
            Traditionellt sett har det funnits en stark koppling mellan idrottens
            finansiering och spelmarknadens utveckling.
          </p>
          <head type="h1" xml:id="i-HsQ41CaTSV89EWazTqTnw7">
            Tabell 1. Stöd till idrotten 19982008 Miljoner kronor
          </head>
          <table>
            <row xml:id="i-YUHx4UuVMvb5XmF7uNrn7h">
              <cell>
                År
              </cell>
              <cell>
                Anslag 30:1
              </cell>
              <cell>
                Bidrag från Svenska Spel AB  (enligt bolags­stämman)
              </cell>
              <cell>
                Överskott från Svenska Spel AB
              </cell>
              <cell>
                Totalt till  idrotten
              </cell>
            </row>
            <row xml:id="i-78Gi5aDqPH52mXyZD9aynZ">
              <cell>
                1998
              </cell>
              <cell>
                483
              </cell>
              <cell>
                60
              </cell>
              <cell>
                0
              </cell>
              <cell>
                543
              </cell>
            </row>
            <row xml:id="i-Mb4BYafHCYkMwPKckvvRLM">
              <cell>
                1999
              </cell>
              <cell>
                475
              </cell>
              <cell>
                60
              </cell>
              <cell>
                50
              </cell>
              <cell>
                585
              </cell>
            </row>
            <row xml:id="i-EbS47JpsFqqFJzvaUnuVAW">
              <cell>
                2000
              </cell>
              <cell>
                462
              </cell>
              <cell>
                60
              </cell>
              <cell>
                93
              </cell>
              <cell>
                615
              </cell>
            </row>
            <row xml:id="i-L4eT9gWf5Lf7AwXNvar65S">
              <cell>
                2001
              </cell>
              <cell>
                457
              </cell>
              <cell>
                60
              </cell>
              <cell>
                200
              </cell>
              <cell>
                717
              </cell>
            </row>
            <row xml:id="i-Wo2WJ9Qkwyp4RQNSckJWUh">
              <cell>
                2002
              </cell>
              <cell>
                455
              </cell>
              <cell>
                60
              </cell>
              <cell>
                363
              </cell>
              <cell>
                878
              </cell>
            </row>
            <row xml:id="i-E22FE3gcc6oEgoaFhpUVti">
              <cell>
                2003
              </cell>
              <cell>
                455
              </cell>
              <cell>
                160 1
              </cell>
              <cell>
                607
              </cell>
              <cell>
                1 222
              </cell>
            </row>
            <row xml:id="i-BcZVJ3kUfBAi2tLrp6kYER">
              <cell>
                2004
              </cell>
              <cell>
                450
              </cell>
              <cell>
                260 2
              </cell>
              <cell>
                608
              </cell>
              <cell>
                1 318
              </cell>
            </row>
            <row xml:id="i-JCqto5TQ2gdr5Qh3DMNRGY">
              <cell>
                2005
              </cell>
              <cell>
                448
              </cell>
              <cell>
                360 3
              </cell>
              <cell>
                655
              </cell>
              <cell>
                1 463
              </cell>
            </row>
            <row xml:id="i-3azCid5geKBdioFkMbyStx">
              <cell>
                2006
              </cell>
              <cell>
                446
              </cell>
              <cell>
                460 4
              </cell>
              <cell>
                560
              </cell>
              <cell>
                1 466
              </cell>
            </row>
            <row xml:id="i-92UBNYJ5PWRRRhFect1pAV">
              <cell>
                2007
              </cell>
              <cell>
                446
              </cell>
              <cell>
                560 5
              </cell>
              <cell>
                656
              </cell>
              <cell>
                1 662
              </cell>
            </row>
            <row xml:id="i-G3qkeJam3iJDH6rdnKjvrB">
              <cell>
                2008
              </cell>
              <cell>
                446
              </cell>
              <cell>
                560 5
              </cell>
              <cell>
                835
              </cell>
              <cell>
                1 841
              </cell>
            </row>
          </table>
          <p xml:id="i-93hDbzwRpSeEopJs5A1zPW">
            Källa: Riksdagen, Svenska Spel AB.
          </p>
          <p xml:id="i-KAo2KVsKFb64vyKd4sRgjp">
            1 varav Handslaget 100 miljoner kronor.
          </p>
          <p xml:id="i-Pf5phBZ8j7SJesnbngRQ9Z">
            2 varav Handslaget 200 miljoner kronor.
          </p>
          <p xml:id="i-UmrhSu4Hf7h3C8juuGbALA">
            3 varav Handslaget 300 miljoner kronor.
          </p>
          <p xml:id="i-HBtZdwZZrgbphYvfs4o1Lv">
            4 varav Handslaget 400 miljoner kronor.
          </p>
          <p xml:id="i-MU6kG47RrqrQnxJAGYFdQj">
            5 varav Idrottslyftet 500 miljoner kronor.
          </p>
          <p xml:id="i-DRkBpeRsZtcgV94CSrZdYc">
            Idrottsrörelsen har på senare tid framhållit vikten av en förutsägbarhet
            i statens stöd. Den förändring som nu föreslås gör stödet till
            idrotten mer förutsägbart över tid, och stödet till idrotten likställs
            med annat offentligt stöd. För vår del har det varit betydelsefullt
            för vårt ställningstagande att idrottens egna organisationer har
            ställt sig positiva till en förändring av finansieringsmodellen.
            Miljöpartiet delar också bedömningen i propositionen att kommersiellt
            bedriven elitidrott inte ska subventioneras med offentliga medel.
          </p>
          <p xml:id="i-GYX9ZZw3sv1bPCgpPE3aS">
            Det finns starka skäl för att det bidrag som idrotten i dag får
            via Svenska Spel upphör och ersätts av ett stabilt och förutsägbart
            bidrag inom ramen för höjt statsanslag, dels på grund av kopplingen
            idrottspel, dels på grund av att det vore önskvärt att idrotten
            får sina anslag på samma sätt som annan offentligt stödd verksamhet.
            De farhågor som kan finnas ur idrottsrörelsens perspektiv är att
            stödet över tid skulle kunna komma att minskas genom att idrotten
            framgent kan komma att ställas mot annan offentlig verksamhet.
            Den förändring som nu sker är en teknisk förändring av hur anslaget
            till svensk idrott ska utbetalas i framtiden. Denna tekniska förändring
            bör inte förändra svensk idrotts resurser storleksmässigt. Detta
            är något som vi gärna ser att man noggrant följer upp och bevakar
            utvecklingen av. Vi menar också att behovet av indexering för
            framtida stöd bör ses över.
          </p>
          <p xml:id="i-9MMqdEHQivswFVrp6io47r">
            Den förändring som nu sker och som innebär att stödet till svensk
            idrott betalas ut inom ramen för statsanslaget, anser Miljöpartiet
            ska gälla även för den andel av det totala överskottet från AB
            Svenska Spel som tillfaller ungdomsorganisationerna.
          </p>
          <head type="h1" xml:id="i-BjuCXuCW2PoNkfWRNLnLcp">
            Riksrekryterande idrottsgymnasier
          </head>
          <p xml:id="i-3J9NQ5wV8bDUeM3STogWKV">
            Vi instämmer i de resonemang regeringen för om de fristående
            gymnasieskolorna med idrottsinriktning och deras möjligheter att
            få del av statens stöd till specialidrott vid riksidrottsgymnasier.
            Vi anser att det är viktigt att regelverket för riksrekryterande
            idrottsgymnasier tydliggörs. I dag har alla fristående gymnasieskolor
            riksrekrytering, och det är viktigt att samma regler kan gälla
            även för kommunala gymnasieskolor som nu väntar på att bli klassade
            som riksrekryterande. Faktorer som lokalisering av arenor och
            anläggningar, boendemöjligheter för elever, elitidrottscenter,
            utvecklingsstöd samt övrig kom­munal och regional infrastruktur
            av betydelse för verksamheten, bör finnas med som en del av bedömningen.
            I avvaktan på denna översyn ser vi det som rimligt att skolor
            som finansieras med offentliga medel behandlas lika oavsett huvudman.
          </p>
          <head type="h1" xml:id="i-THG6fMsBpscVa7PhCSefeH">
            Internationella evenemang
          </head>
          <p xml:id="i-FxDuR4BstzE2G8eu17WAu5">
            Det är beklagligt att regeringen i detta sammanhang inte tar
            chansen att driva en politik som har till syfte att främja internationella
            evenemang i Sverige. Frågan har varit ytterst aktuell sedan regeringsskiftet.
            Svensk idrott, enskilda idrottsförbund, turistnäringen och många
            kommuner och regioner har vid åtskilliga tillfällen påtalat vikten
            av att regeringen engagerar sig i arbetet med att få fler internationella
            evenemang till Sverige. Nu behövs inte mer strategiskt tänkande
            utan mer av aktivt handlande.
          </p>
          <p xml:id="i-YHQWn6c281vePNuYtnv76L">
            Ett land i lågkonjunktur och finansiell kris behöver många olika
            aktiviteter för att komma på fötter. Stora internationella evenemang
            sätter Sverige på kartan och gör vårt land attraktivt ur investeringssynpunkt.
            Idrottsevenemang kan också bli en viktig pusselbit i omställningen
            till ett klimatsmart samhälle. De tillför turistnäringarna inkomster,
            och de skapar jobb inom såväl bygg- som tillverknings- och tjänstesektorn.
          </p>
          <p xml:id="i-UALms1U93mULLTVLB5aEc">
            Det arrangeras alltfler och allt större idrotts-, musik- och
            kulturevenemang i Sverige och utomlands. Dessa aktiviteter styr
            ofta människors resande och semesterplaner. Men vilka konsekvenser
            får alla dessa evenemang? Vid stora idrottsevenemang samlas många
            människor, både deltagare och publik. Det innebär miljöbelastning
            genom transporter, mat, avfall m.m. Men det innebär också arbetstillfällen
            med huvudsakligen produktion av tjänster i stället för varor samt
            möjlighet till upplevelser.
          </p>
          <p xml:id="i-B7DUFYcEWtBJkKycGh8BNn">
            Stora arrangemang kan och bör vara ett tillfälle att lyfta fram
            hållbara lösningar. Det kan handla om allt från vilken mat som
            erbjuds på arrangemangsområdet till hur trafiklösningar och eventuella
            nya anläggningar sköts och anläggs. Vi anser att statliga garantier
            och stöd till arrangemang också ska vara kopplade till krav på
            ett aktivt arbete för klimatsmarta och hållbara lösningar.
          </p>
          <p xml:id="i-KM79mxxugX6TTiBi1Y8PxJ">
            Vi föreslår att regeringen aktivt stöder tillkomsten av fler
            internationella evenemang i Sverige på ett sådant sätt att dessa
            långsiktigt bidrar till en hållbar utveckling, ekologiskt, socialt
            och ekonomiskt.
          </p>
          <head type="h1" xml:id="i-CyfRdW2xTVigPHwbcW145Y">
            Kontrollstation
          </head>
          <p xml:id="i-Ke6RqP4hcVf7EJ8rHAMbaV">
            Eftersom den föreslagna förändringen är av genomgripande karaktär
            ser Miljöpartiet det som nödvändigt att regeringen aktivt följer
            upp effekterna av för­ändringen. Detta sker lämpligen genom att
            regeringen inför en kontroll­station under nästkommande mandatperiod
            som har till syfte att följa upp utvecklingen av statens stöd
            till idrotten.
          </p>
          <head type="h1" xml:id="i-S1CZ2fuURTAqwdUJMELBJC">
            Fördelning av statligt stöd till idrotten och friluftslivet
          </head>
          <p xml:id="i-LWAbQKcMeskqUXEdjowMxL">
            Vi delar i princip regerings bedömning och förslag. Dock menar
            vi att man inte tillräckligt beaktar de verksamheter som traditionellt
            inte räknats in som idrottslig verksamhet. Som exempel kan nämnas
            Svenskt Friluftsliv. I dag har svensk idrott ett statligt anslag
            på ca 500 kr/medlem. Svenskt Friluftsliv har 12,50 kr/medlem.
          </p>
          <p xml:id="i-WQpF3s8Ak1Px4xVHNmybeh">
            Svenskt Friluftsliv kan i dag jämställas med Riksidrottsförbundet
            (RF) som paraplyorganisation, vilket är en förändring som skett
            de senaste åren. Det är viktigt att även uppmärksamma den icke
            organiserade idrottens betydelse för människors hälsa. Undersökningar
            visar att t.ex. vandring i skog och mark är en av de populäraste
            fritidssysselsättningarna. Det är dessutom en ur demokratisk synpunkt
            viktig aktivitetsform, då den är ekonomiskt billig och inte kräver
            specialutrustning. Friluftsorganisationernas arbete förbättrar
            folkhälsan, skapar kunskap om naturen, ökar välfärden och stärker
            demokratin. Men de skulle kunna göra så mycket mer med de rätta
            förutsättningarna. Förutsättningar som främjar ett gott friluftsliv
            är: goda ekonomiska förutsättningar, möjlighet för friluftslivet
            att självt fördela det statliga bidraget till friluftsliv och
            god organisation av samhällets resurser. Men även andra idrottsliga
            aktiviteter som bedrivs som icke organiserad idrott bör i utökad
            omfattning uppmärksammas. Det är verksamheter som inte minst bedrivs
            för åldersgrupper som den organiserade idrotten har svårt att
            attrahera.
          </p>
          <p xml:id="i-7go1iDTeMwJehTU3ZaRksb">
            Viktigt är också att prioritera ytor och platser för spontanidrott
            och lek i våra bostadsområden, särskilt i tättbebyggda hyreshusområden
            i våra storstadsregioner.
          </p>
          <p xml:id="i-CCokmGwNbCeFbDsBh5y7rs">
            Vi föreslår att regeringen tillsätter en utredning som har till
            syfte att utreda det framtida statliga stödet till icke organiserad
            idrott och för det samlade Svenskt Friluftsliv.
          </p>
          <head type="h1" xml:id="i-DztfLWWcshEhq7iAND8pQE">
            Självständig nationell antidopningsverksamhet
          </head>
          <p xml:id="i-5kY3ViUBgQzpSQDWuL4qrf">
            Idrottsrörelsen ansvarar i dag för antidopningsarbetet genom
            att staten ger ett bidrag till Riksidrottsförbundet för att genomföra
            det antidopningsprogram som bygger på Världsantidopningskoden.
            Regeringen, både den förra och den nuvarande, har ställt sig bakom
            Världsantidopningkoden och Unescos och Europarådets antidopningskonventioner.
          </p>
          <p xml:id="i-Vp7qSscyDtBKSKUMCExzz6">
            Det operativa antidopningsarbetet utförs av Antidopinggruppen,
            som är en avdelning inom RF:s kansli. Enligt RF:s stadgar har
            Dopingkommissionen det övergripande ansvaret för idrottens antidopningsverksamhet
            men saknar inflytande över såväl ekonomi som personal. Statsbidrag
            utgår till Doping­jouren och Dopinglaboratoriet vid Karolinska
            universitetssjukhuset i Huddinge.
          </p>
          <p xml:id="i-HSq5KZVRKafdSDsnrmApLL">
            Användningen av dopningsmedel är i dag ett problem som berör
            hela samhället. Enligt uppgifter från Riksidrottsförbundet stod
            motionärerna för 50 % av dopningsfallen, tävlingsidrottarna för
            20 % och elitidrottarna för 30 %. Dessa uppgifter bör dock tas
            med en nypa salt eftersom de allra flesta tester utförs på elit-
            och tävlingsidrottarna. Merparten av dem som fällts för dopningsbrott
            har använt sig av hormonpreparat.
          </p>
          <p xml:id="i-JXo9gdWaTKhjbdJEmCHXFD">
            I många länder såväl i sådana som har en självständig idrottsrörelse,
            som Danmark, Finland och Norge, som i länder där idrotten inte
            har en lika självständig roll, t.ex. Storbritannien, USA och Ryssland
            har antidopningsverksamheten under de senare åren övergått till
            att numera vara självständigt organiserad och oberoende från idrottsorganisationen.
            Sverige är i dag ett av de få länder där den nationella antidopningsorganisationen
            fortfarande finns inom idrottsrörelsens ram. Även internationellt
            har nu tydliga riktlinjer givits. En reviderad version av The
            World Anti Doping Code (Världsantidopningskoden) trädde i kraft
            i januari 2009. I Världsantidopningkoden betonas vikten av självständighet
            för den nationella antidopingorganisationen (Nado).
          </p>
          <p xml:id="i-8onQuUtXg84YkpjAQ7Mq6X">
            En kraftsamling mot dopning behövs, och det är även ett politiskt
            ansvar som Miljöpartiet de gröna anser att regering och riksdag
            ska ta. Det är inte enbart idrottsrörelsens ansvar utan också
            en folkhälsofråga för samhället. En rapport från Rikskriminalpolisen
            visar att anabola steroider förkommer i olika former på missbruksmarknaden.
            Uppgifter från tullen och Dopingjouren visar att missbruket ökar.
            Missbruk av anabola steroider har en nära anknytning till ett
            allmänt kriminellt beteende. Det är vanligt att personer som står
            under påverkan av preparaten utvecklar ett okontrollerat aggressivt
            beteende och utövar övervåld, dels inom den kriminella kretsen,
            dels mot tredje person. Enligt rapporten missbrukas anabola steroider
            och vissa hormonpreparat ofta tillsammans med andra droger, exempelvis
            amfetamin. 2
          </p>
          <p xml:id="i-9KsK5pCED9VjNrCCB5ib3J">
            Frågan om en självständig nationell antidopningsverksamhet lämnades
            nu helt utanför denna proposition, vilket är beklagligt. I andra
            processer som gäller idrotten sätter regeringen ned foten men
            inte i denna folkhälsofråga. En självständig nationell antidopningsverksamhet
            ska, förutom det uppdrag som dagens antidopningsverksamhet har,
            ha till uppdrag att kontrollera och följa upp dopningsproblematiken
            inom flera områden inom t.ex. motionsidrotten, inte minst inom
            gymverksamheten där dagens antidopningsverksamhet inte har möjlighet
            att utföra kontroller, då det ligger utanför deras uppdrag. Miljöpartiet
            de gröna anser att riksdagen bör tillkännage för regeringen som
            sin mening att regeringen skyndsamt bör utreda frågan om en självständig
            nationell antidopningsverksamhet.
          </p>
          <head type="h1" xml:id="i-F6ZwaG9RyuYyMqHkE5kM2">
            Avslutning och sammanfattande synpunkter
          </head>
          <p xml:id="i-82ixThqYJrWK4UXzCKUKvn">
            Regeringens proposition 2008/09:126 Statens stöd till idrotten
            behandlar i princip endast resurs- och finansieringsfrågan. Det
            hade varit en fördel för idrotten att avvakta den utredning som
            behandlar stiftelsers och ideella föreningars skatteregler som
            ska vara klar vid halvårsskiftet 2009. Tillsammans med förslagen
            från Spelutredningen som kom i december 2008 skulle regeringen
            ha haft ett samlat underlag för att göra bedömningar. Det kan
            också uppfattas som slöseri med både tid och pengar att inte ta
            till vara den tidigare Idrottsskatteutredningen, som tyvärr helt
            föll i glömska när den borgerliga regeringen började tillsätta
            egna utredningar. Inte heller utredningen om fler internationella
            evenemang till Sverige tas upp (SOU 2007:32). Miljöpartiet föreslår
            att regeringen aktivt stöder tillkomsten av fler internationella
            evenemang i Sverige på ett sådant sätt att dessa långsiktigt bidrar
            till en hållbar utveckling, ekologiskt, socialt och ekonomiskt.
          </p>
          <p xml:id="i-H5ZJ6HN6t9FS5B4iVysooi">
            För att främja fysisk aktivitet i vid mening och öka kunskaperna
            om naturen är det angeläget att se över det framtida statliga
            stödet till Svenskt Friluftsliv.
          </p>
          <p xml:id="i-Sop1VgLV2ZPKXq5E7rRyn7">
            En viktig verksamhet som tyvärr lämnades utanför denna proposition
            är frågan om en självständig nationell antidopningsverksamhet.
            Vi föreslår att regeringen påskyndar arbetet med att återkomma
            med ett förslag om att inrätta en självständig nationell antidopningsverksamhet.
          </p>
          <p xml:id="i-BT6NeKd23msobErwQbZv48">
            Utredningen SOU 2008:59 Föreningsfostran och tävlingsfostran
            gör en uppdelning mellan idrott, den oorganiserade idrotten och
            friluftsliv. Svenskt Friluftsliv organiserar ca 2 miljoner medlemmar
            i 25 förbund och borde ändå på ett mer framträdande sätt omnämnas
            i regeringens proposition som viktig för att främja en god folkhälsa.
            Vi föreslår en utredning för att klargöra statens stöd till alla
            verksamheter vid sidan om den organiserade idrotten som är till
            stöd för människors hälsa och demokratisk skolning.
          </p>
        </div>
        <div type="motSignatures">
          <list>
            <item xml:id="i-KqtP2FyM4XaCjqTgULpMWQ" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-L2CVN8DeYnj2zcp4Rzb6fF" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-2Tf2dp9kMPvRLUEivqdMNL" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-KGaL2kJwbrnW1QsPmA3wJc" who="i-FfCiJc8kVZcwio9wsCvVkH">
              Mehmet Kaplan (mp)
            </item>
          </list>
        </div>
      </div>
    </body>
  </text>
</TEI>
