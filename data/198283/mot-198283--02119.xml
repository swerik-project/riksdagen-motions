<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02119">
  <teiHeader>
    <fileDesc>
      <titleStmt>
        <title>Reformerad svenskundervisning för invandrare m. m.</title>
        <author>Rolf Wirtén och Eric Hägelmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformerad svenskundervisning för invandrare m. m.</title>
          <idno type="rdwebb">G6022119</idno>
          <rs type="number">2119</rs>
          <ref type="dokument_url_text">http://data.riksdagen.se/dokument/G6022119/text</ref>
          <ref type="dokument_url_html">http://data.riksdagen.se/dokument/G6022119</ref>
          <ref type="dokumentstatus_url_xml">http://data.riksdagen.se/dokumentstatus/G6022119</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4PWoEwRyCjKBVFFdqhmPo2</idno>
            <name>ERIC HÄGELMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Pfe9Xsw6DHNbfVXzRYveLh" type="signed"/>
        <correspContext corresp="i-Pfe9Xsw6DHNbfVXzRYveLh">
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-4PWoEwRyCjKBVFFdqhmPo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2119/mot_198283__2119-001.pdf"/>
      <fw xml:id="i-9s9BXis1WN5eBTJ3dLptjB">
        Mot. 1982/83:2119 13
      </fw>
      <div xml:id="i-Y3hH5UdeLWyW7nhoNZpVZM" type="motHeader">
        <div xml:id="i-Sp67GjmAwq434EsUNFU4t4" type="motTitle"/>
        <div xml:id="i-2jNWcsZf8LuV7R72zK9tQo" type="motSubmissionInfo"/>
      </div>
      <div xml:id="i-29EgehSzKr1KkYzc1aiZxt" type="motBody">
        <div xml:id="i-VHeqrPt7DX9kHPhJm3Sx4M">
          <p xml:id="i-GN5gt1nLFfaWo5QmcRVC5B">
            12
          </p>
          <p xml:id="i-DTTHRGyp2AnyQ6niZCdp9V">
            Motion
          </p>
          <p xml:id="i-MZf9j31eADt9eQHoHynS3U">
            1982/83:2119
          </p>
          <p xml:id="i-Bf415ZwH73zPxU9frc7tP">
            Rolf Wirtén och Eric Hägelmark Reformerad svenskundervisning
            för invandrare m. m.
          </p>
          <p xml:id="i-Bm36GsYU3W4jibXa5mFjC2">
            Målen för den svenska invandrarpolitiken — jämlikhet, valfrihet
            och samverkan — har beslutats i stor enighet mellan samtliga riksdagspartier.
            Under hela sjuttiotalet och början av åttiotalet har också en
            mängd åtgärder vidtagits i syfte att trygga invandrarnas tillvaro
            i Sverige. Av naturliga skäl har åtgärderna i första hand riktats
            mot att förbättra invandrarnas villkor vad gäller boende, ekonomiska
            villkor, sjukvård osv. Nu måste vi se längre och inrikta arbetet
            på att ge invandrarna och deras barn möjligheter att verka på
            lika villkor med infödda svenskar samtidigt som de skall ha reella
            möjligheter att tillvarata och utveckla sina egna kulturer. Särskilt
            angeläget är då att se till att reformera svenskundervisningen,
            förbättra invandrarnas situation på arbetsmarknaden samt möjligheterna
            att delta i samhällsutvecklingen.
          </p>
          <p xml:id="i-BZhNnTuWkRdrHRHn4Ym48Q">
            Svenskundervisningen för vuxna invandrare
          </p>
          <p xml:id="i-GBtj8nbzfM5ZhadVWg8rqH">
            Arbetslösheten talar sitt tydliga språk när det gäller invandrarnas
            möjligheter att hävda sig på arbetsmarknaden. Det är därför nödvändigt
            att snabbt förbättra och utvidga svenskundervisningen. Utan goda
            svenskkun- skaper är det omöjligt för en invandrare att hävda
            sig i det nya hemlandet och det går inte att fullvärdigt ta del
            av den svenska kulturen och svenskt samhällsliv. Svenskundervisningen
            måste därför reformeras. Svenskundervisningen för vuxna invandrare
            (Sfi) företer i dag en mycket splittrad bild. Sfi anordnas av
            studieförbunden, i arbetsmarknadsutbildning (AMUJ), vid arbetsmarknadsstyrelsens
            mottagningsförläggningar för flykt- ingar (AMS), vid folkhögskolor
            och inom högskolan samt inom kommun- ernas utbildningsväsende.
            Sfi har också varierande inriktning, uppläggning och finansiering
            beroende på om det är fråga om anställda invandrare, invandrare
            som omfattas av arbetsmarknadspolitiska åtgärder, flyktingar,
            högskolestuderande eller övriga. Frågor om mål för undervisningen,
            lärarkompetens och studiestöd har kommit att behandlas på skilda
            sätt, beroende på vilken utbildningsan- ordnare som står för undervisningen.
            Anordnarnas ideologiska profil, övergripande mål och resurser
            styr verksamheten. Med nuvarande system nås inte heller alla grupper.
            Sfi-kommittén presenterade i november 1981 sitt slutbetänkande
            med förslag till en förändrad Sfi-utbildning. Förslaget är nu
            remissbehandlat. Följande förslag bör enligt vår mening ligga
            till grund för en reform:
          </p>
          <pb facs="riksdagen-motions-pdf/data/198283/mot_198283__2119/mot_198283__2119-002.pdf"/>
          <p xml:id="i-SCbSptNzXKqUKcBVrvBJT4">
            Omfattning
          </p>
          <p xml:id="i-2yqk6XnwFs17LobRbb5tuS">
            I dag begränsas den lagbundna undervisningen till 240 timmar.
            Bakgrun- den är en rekommendation angående undervisning av utländsk
            arbetskraft som Europarådet antog 1968. Det har emellertid visat
            sig att 240 timmar är otillräckligt för att klara sig i det svenska
            samhället, och i t. ex. AMU- utbildningen deltar eleverna under
            väsentligt fler timmar. Vi föreslår därför att undervisningens
            omfattning höjs till 500 timmar. Undervisningen bör vara organiserad
            i två etapper om 300 timmar i etapp 1 som grundläggande utbildning
            och 200 timmar i etapp 2 som påbyggnadsutbildning orienterad mot
            deltagarnas planer på fortsatta studier, förvärvsarbete, yrkesutbildning
            etc. Särskilda överväganden bör också kunna göras när det gäller
            flyktingars behov av undervisning.
          </p>
          <p xml:id="i-3uxUbhTPAPqmPoqXRPbvQc">
            Huvudmannaskap och organisation
          </p>
          <p xml:id="i-7txzrz2adrFQGHkcYLvenP">
            Sfi-kommittén redovisar ett antal krav som skall kunna ställas
            på undervisningen. Dessa innebär samordning och rationellt utnyttjande
            av resurserna för att ge bättre pedagogiska förutsättningar och
            större flexibili- tet. Kraven bedöms bäst kunna uppfyllas med
            ett kommunalt huvudmanna- skap. Vi delar denna bedömning. Denna
            modell ger effektiva möjligheter vad gäller information och uppsökande
            verksamhet, studiestödsadministra- tion, samordning med övrig
            invandrarverksamhet samt förutsättningar för interkommunal samverkan.
            Vi vill emellertid understryka att detta inte utesluter intim
            samverkan med studieförbunden, som i dag har den största erfarenheten
            av Sfi.
          </p>
          <p xml:id="i-2bigpNSm2ztqXby39gT7Mb">
            Studiestöd
          </p>
          <p xml:id="i-XzNdryJnnqbFAHRKa1DiKQ">
            För att alla invandrare, som har behov av Sfi-undervisning, skall
            kunna delta krävs att de ekonomiska villkoren är tillfredsställande.
            Vi ansluter oss här till Sfi-kommitténs förslag. Det innebär i
            korthet, att till dem som är berättigade till ”Sfi-penning” föreslås
            stödet utgå enligt följande: 1. Till anställda invandrare utgår
            stöd motsvarande den aktuella timlönen för varje undervisningstimme
            som de är lediga från arbetet och därmed förlorar arbetsinkomst.
            2. Till dem som är mellan 18 och 65 år och saknar anställning
            utgår en Sfi-penning om 33 kr. per undervisningstimme (nuvarande
            timpenning för grundvux). 3. Till ungdomar mellan 16 och 18 år
            och till invandrare över 65 år utgår en Sfi-penning om 13 kr.
            per undervisningstimme som ett stimulansbidrag. Förslaget enligt
            punkt två innebär en väsentlig förbättring av möjligheter- na
            att nå de hemarbetande invandrarkvinnorna.
          </p>
          <pb facs="riksdagen-motions-pdf/data/198283/mot_198283__2119/mot_198283__2119-003.pdf"/>
          <fw xml:id="i-AVZNQCkbYxGAkwsLBEgfiW">
            Mot. 1982/83:2119 14
          </fw>
          <p xml:id="i-NiuXzarmyRLw72bVygAuGc">
            Barnomsorg i anslutning till Sfi-utbildning
          </p>
          <p xml:id="i-Mw2gnhC5AiEkJoCH4fitUT">
            En annan viktig fråga då det gäller att nå de hemarbetande kvinnorna
            är att lösa problem med barnomsorg som visat sig vara ett av de
            allvarligaste studiehindren för de hemarbetande kvinnorna. Vi
            föreslår därför att ett statligt bidrag utgår till barnomsorgen
            enligt Sfi-kommitténs förslag och att kommunerna tar ut en föräldraavgift
            i samband med Sfi-utbildningen.
          </p>
          <p xml:id="i-CEt1RAyie2fpNNocM2AJc">
            Lärarfrågor
          </p>
          <p xml:id="i-KXNepmFFNWsmomJmfZv34q">
            Hittills har det inte funnits någon reguljär utbildning för lärare
            i svenska som främmande språk och därför inte heller några formella
            behörighetskrav. Utbildningsbakgrunden hos Sfi-lärare har på grund
            härav varit högst skiftande. Sfi-kommittén presenterar ett förslag
            till lösning på lärarfrågan som dels innebär att redan verksamma
            Sfi-lärare ges möjlighet till kompletteringar i sin utbildning,
            dels att lärarutbildning i svenska som främmande språk med samhälls-
            och arbetslivsorientering bör finnas inom grundutbildningen för
            lärare. Vi ansluter oss till detta förslag.
          </p>
          <p xml:id="i-2n7Dt7sXwTmV6oNDKQiPh6">
            Finansiering
          </p>
          <p xml:id="i-MbEJWK7nRPXPw1zEdSN5cr">
            Vi anser att staten bör ha en skyldighet att anordna Sfi-undervisning
            och att denna skall vara offentligt finansierad. De förslag vi
            lagt ryms väl inom den ekonomiska ram som nu finns för Sfi-undervisningen.
            Skolöverstyrelsens statistik över Sfi-undervisningen visar att
            medan antalet deltagare sjunkit från 114 826 till 95 424 så har
            kostnaderna stigit från 71,7 milj. kr. till 75,5 milj. kr. Kostnaderna
            per deltagare har således stigit med 26,5 20 och kostnaden per
            studietimme med 16,6 26. Det är uppenbart att ett bättre utnyttjande
            av resurserna måste komma till stånd. Vårt förslag innebär en
            reformerad Sfi-undervisning enligt följande:
          </p>
          <p xml:id="i-Usd9KUGGuxQW3FhuWASPhR">
            Oo 500 timmar i två etapper o kommunalt huvudmannaskap Oo Sfi-penning
            o stöd till barnomsorg Oo ny lärarutbildning Oo offentligt finansierad
            undervisning
          </p>
          <p xml:id="i-HJsTVK3jGuCamHgSVDv8nj">
            Kvalificerade arbeten för invandrare
          </p>
          <p xml:id="i-GiH5TdjNX8D315Me7yrTLB">
            En förutsättning för att vi skall kunna tala om jämlikhet är
            att invandrarna i realiteten har tillgång till samma utbildningar
            och yrken som infödda svenskar. Vi måste arbeta bort de psykologiska
            spärrar som finns i dag, t. ex.
          </p>
          <pb facs="riksdagen-motions-pdf/data/198283/mot_198283__2119/mot_198283__2119-004.pdf"/>
          <fw xml:id="i-XfCyJegGjZQaupYLa5cGTN">
            Mot. 1982/83:2119 15
          </fw>
          <p xml:id="i-M4f2qYjnhTSeXXAr8ug6Cm">
            föreställningen hos många att invandrare bör eller endast kan
            städa eller arbeta i sjukhus och restaurangkök. Dessa föreställningar
            finns hos såväl svenskar som invandrare, inte minst hos vissa
            grupper bland invandrarung- domarna. Därför är det angeläget att
            ge goda förebilder. Det måste finnas invandrare i olika yrkesroller.
            Detta kräver särskilda stimulansinsatser från samhällets sida.
            Detta kan ske på flera sätt. En gammal brist i vår invandrar-
            och flyktingpolitik är vår oförmåga att ta till vara invandrares
            och flyktingars utbildnings- och yrkeskvalifikationer. Särskilt
            bland flyktingar är det en stor andel som kommer till Sverige
            med en kvalificerad utbildning och yrkesverksamhet bakom sig.
            Detta är naturligt eftersom intellektuella ofta är särskilt hårt
            drabbade i diktaturstater. Dessa medförda kunskaper utnyttjas
            i dag i alltför liten utsträckning. Det skulle inte behöva vara
            så om det funnits en större öppenhet i bedömningen av deras kvalifikationer
            och om de fick visa vad de kan. I stället för att tvinga dem igenom
            fullständiga svenska utbildningar borde vi utveckla metoder för
            att värdera och komplettera kunskaperna till svensk kompetens.
            Detta kräver kompletteringsutbildningar vid våra högskolor och
            universitet. Arbetet med kurser för utländsk medicinalpersonal
            visar att det finns lösningar. För flera yrkeskategorier inom
            det området finns rutiner för bedömning av utbildning och yrkesmeriter.
            Det ordnas fackinriktad svensk- undervisning och sådan kompletterande
            utbildning, som krävs för rätt att utöva yrket i Sverige. Det
            ordnas praktik i syfte att ge invandraren möjlighet att visa sin
            kompetens i praktiskt arbete. Problemen är emellertid inte lösta
            inom hälso- och sjukvårdens område. Apotekare med utländsk utbildning
            kan inte komplettera sin utbildning för att få svensk legitimation.
            Utländska tandläkare har mycket svårt att få den praktik som krävs.
            Sedan psykologlegitimation infördes 1978 har ansökning- ar från
            sökande med utländsk examen legat vilande i fyra år i avvaktan
            på att någon universitetsintstitution i psykologi skall åtaga
            sig bedömningen av deras handlingar. Nu sker bedömningen av samtliga
            sökandes meriter vid Stockholms universitet, som också ordnar
            en kompletterande kurs i svensk socialkunskap. Antalet ansökningar
            och förfrågningar från olika yrkesgrupper inom hälso- och sjukvårdsområdet
            är stort. År 1982 noterades 373 förfrågningar och 197 ansökningar
            från personer som önskade bli läkare. För sjuksköter- skor var
            motsvarande siffror 95 och 216. Det finns ett stort intresse också
            bland andra invandrare med olika yrkesutbildningar, t. ex. socialarbetare,
            förskollärare, dietister, fritidspeda- goger och ingenjörer. Dessa
            hänvisas till motsvarande svenska utbildnings- institution, men
            det saknas ofta möjligheter att komplettera den utländska utbildningen.
            Den enskilda institutionen avgör om antagning till vidare utbildning
            och hur mycket som måste kompletteras. Förutsättningarna för och
            villigheten att bedömma utländska utbildningar är mycket varieran-
            de.
          </p>
          <pb facs="riksdagen-motions-pdf/data/198283/mot_198283__2119/mot_198283__2119-005.pdf"/>
          <fw xml:id="i-3LXMqbih5v5KCeGJ3QTdqa">
            Mot. 1982/83:2119 16
          </fw>
          <p xml:id="i-MpvHVJdePf44sHaNrUwbxa">
            Ett genomgående problem i sammanhanget är att det i många fall
            saknas dokumentation om utbildningar i olika länder. Det saknas
            också regler för hur sådana utbildningar skall bedömas. Vi föreslår
            därför följande. På samma sätt som redan skett för vissa yrken
            bör ansvaret för prövningen av utländsk yrkesutbildning och fastställande
            av en kompletterande studiegång fram till svensk kompetens och
            behörighet koncentreras till en institution för viss yrkeskategori.
            Denna institution skall ha riksansvar. Ansvaret för den kompletterande
            utbildningen bör också ligga där, liksom ansvaret för att praktikmöjligheter
            erbjuds. Fackinriktad svenskundervisning måste erbju- das den
            studerande.
          </p>
          <p xml:id="i-H1tPTyhSpYGmJuHKJdgqVT">
            Utbildningskvoter
          </p>
          <p xml:id="i-9oHXTABKiZwvGVgW1osu4h">
            Det finns i dag ett stort behov av tvåspråkig personal på vissa
            poster i samhället. Vi behöver läkare, sjuksköterskor, psykologer,
            terapeuter, fritidsledare osv. som dels kan tala invandrarnas
            språk, dels förstå de kulturkollisioner som skapar svårigheter
            i många invandrarfamiljer. Bristen på tvåspråkig kompetent personal
            kan till viss del undanröjas genom att man skapar tillfälliga
            kvoter i utbildningar, för tvåspråkiga invandrarungdomar. Därmed
            görs tvåspråkigheten till en fördel och det skapas viss motivation
            för ungdomarna att söka sig till yrkesutbildningar. Så småningom
            har vi därmed också skapat positiva förebilder för ungdomarna.
            Det råder oklarhet i många fall huruvida tvåspråkigheten får användas
            som merit vid tillsättning av vissa tjänster och hur tvåspråkigheten
            i så fall skall bedömas. Det är angeläget att statsmakterna snarast
            bistår offentliga myndigheter med riktlinjer för hur tvåspråkighet
            skall behandlas i merithänseende vid tillsättning på vissa poster.
          </p>
          <p xml:id="i-BZ2ZjrtM8M5Rz2pAxGb8dU">
            Föreningsverksamhet
          </p>
          <p xml:id="i-SeSXdYpqGqQnpYS8T3nYAU">
            För att invandrare skall kunna och önska anamma det svenska samhället
            och dess livsmönster krävs ofta att de inte behöver befara att
            mista den egna kulturidentiteten. Endast den som känner sig tryggt
            förankrad i den egna kulturen kan vara generös mot andra kulturyttringar
            och öppen för nya intryck. Värdet av invandrarföreningar kan inte
            överskattas. Det är svårt och för somliga omöjligt att hålla kontakten
            med sitt ursprung levande om det inte finns en förening där man
            kan arbeta gemensamt och utveckla sina traditioner. Därför bör
            invandrarnas egna organisationer förstärkas och det kulturella
            utbudet för invandrare utökas. I dag utgår föreningsstöd dels
            från invandrarverket till riksomfattande föreningar, dels från
            lokala myndigheter. För att erhålla bidrag från landsting
          </p>
          <pb facs="riksdagen-motions-pdf/data/198283/mot_198283__2119/mot_198283__2119-006.pdf"/>
          <fw xml:id="i-4LWvyaxeBjSnitwb5Nsvht">
            Mot. 1982/83:2119 17
          </fw>
          <p xml:id="i-XZ8tt7RQS1Dsi6i4bpyWk6">
            och kommuner är emellertid reglerna mycket hårda och det tas
            ofta ingen särskild hänsyn till de särskilda förhållanden som
            gäller för invandrargrup- per. Så har man t. ex. krav på visst
            antal medlemmar i viss ålder inom ett landsting för att bidrag
            skall utgå. I realiteten har vissa livliga föreningar aldrig någon
            möjlighet att få bidrag därför att reglerna kräver fler ungdomar
            i vissa åldersgrupper som föreningsmedlemmar än hela invandrargruppen
            omfattar i landstingsområdet. En anpassning till de lokala förhållandena
            bör därför göras. Vi föreslår därför att invandrarverket får i
            uppdrag att sammanställa de regler som gäller lokalt och kartlägga
            föreningsverksamhe- ten samt framlägga förslag till hur verket
            med statsmedel skall kunna bidra till ett rimligt föreningsstöd
            även till små aktiva föreningar utan riksomfat- tande organisationer.
            Ett kriterium för stöd kant. ex. vara att en viss andel av gruppen
            kan registreras som medlemmar i föreningen. En aktiv minoritetspolitik
            bör grundas på behovet av stöd, inte på regler som arbetats fram
            för svenska ungdomsföreningar eller liknande.
          </p>
          <p xml:id="i-6oCxt9D23yK9AgfJ87cwJC">
            Hemställan
          </p>
          <p xml:id="i-E3zH75t782YsE6qFcwDH5M">
            Med hänvisning till det anförda hemställs” 1. attriksdagen beslutar
            om en reformerad Sfi-undervisning enligt motionens riktlinjer,
            2. att riksdagen hos regeringen begär förslag om åtgärder för
            meritvärdering av utländska högskoleutbildningar samt anord- nande
            av kompletterande utbildning i enlighet med de riktlinjer som
            angetts i motionen, 3. att riksdagen begär att regeringen i enlighet
            med motionens förslag vidtar åtgärder för att motverka bristen
            på tvåspråkig personal i vissa yrken.
          </p>
          <p xml:id="i-R9K9CRfDJFTZPvBroZWDS1" type="date">
            Stockholm den 25 januari 1983
          </p>
          <p xml:id="i-GUSbzxuYFDtkXKAZGmWkXL" type="signatureBlock">
            ROLF WIRTÉN (fp) ERIC HÄGELMARK (fp)
          </p>
          <p xml:id="i-MLANBh5LQVgTnqEueo6u83">
            + Se även motion 1982/83:2120.
          </p>
        </div>
      </div>
    </body>
  </text>
</TEI>
