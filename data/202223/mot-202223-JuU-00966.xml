<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-00966">
  <teiHeader>
    <fileDesc>
      <titleStmt>
        <title>Brott mot företagare</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:966 av Tobias Andersson m.fl. (SD)</title>
          <idno type="rdwebb">HA02966</idno>
          <rs type="number">966</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA02966/text</ref>
          <ref type="dokument_url_html">https://data.riksdagen.se/dokument/HA02966</ref>
          <ref type="dokumentstatus_url_xml">https://data.riksdagen.se/dokumentstatus/HA02966</ref>
          <ref type="pdf">https://data.riksdagen.se/fil/5785F905-3445-437A-A304-39BE573EA363</ref>
          <ref type="docx">https://data.riksdagen.se/fil/1115E6D8-6F6D-437E-9CC6-CF74845120E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B72XiFYMmpA2GyvYK7aepw" type="signed"/>
        <correspContext corresp="i-B72XiFYMmpA2GyvYK7aepw">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction type="submitted" xml:id="i-PDrPXz3Q3Rxa13UeEtB13R">
          <date when="2022-11-22"/>
          <time when="12:08:51"/>
        </correspAction>
        <correspAction type="reviewed" xml:id="i-4kgPRvGwGWG8wpYT79kqeb">
          <date when="2022-11-22"/>
          <time when="18:04:20"/>
        </correspAction>
        <correspAction type="referred" xml:id="i-R49fgHqgdmYzfE56wSifqV">
          <date when="2022-12-01"/>
        </correspAction>
        <correspAction type="assigned" xml:id="i-Lg2HRvDmKPVs8dA6pgVfp1">
          <date when="2023-08-04"/>
          <time when="10:42:46"/>
        </correspAction>
        <correspContext corresp="i-Lg2HRvDmKPVs8dA6pgVfp1">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-3d2tJWtdTX6WtsjMSTEtKU"/>
        <correspContext corresp="i-3d2tJWtdTX6WtsjMSTEtKU">
          <ref type="uppgift">2022/23:CU11</ref>
          <ref type="ref_dok_id">HA01CU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU11</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7D6hcCqaYmpwVVi8s7GZWo"/>
        <correspContext corresp="i-7D6hcCqaYmpwVVi8s7GZWo">
          <ref type="uppgift">2022/23:CU8</ref>
          <ref type="ref_dok_id">HA01CU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SkTTF8zoZNWXNGGxSNopiJ"/>
        <correspContext corresp="i-SkTTF8zoZNWXNGGxSNopiJ">
          <ref type="uppgift">2022/23:JuU10</ref>
          <ref type="ref_dok_id">HA01JuU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UWj57EqCxLkDypm1PyF67N"/>
        <correspContext corresp="i-UWj57EqCxLkDypm1PyF67N">
          <ref type="uppgift">2022/23:JuU11</ref>
          <ref type="ref_dok_id">HA01JuU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:966 av Tobias Andersson m.fl. (SD) Brott mot företagare</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-4yU5qAaJJyzNzcnSnipokm">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-SV5TaWsaoQ35n5nnzHtEzR">
              Riksdagen ställer sig bakom det som anförs i motionen om tillträdesförbud
              till butik och tillkännager detta för regeringen.
            </item>
            <item sortKey="Yrkande 2" xml:id="i-R5x5PcW1GuL8G6LLrygd6D">
              Riksdagen ställer sig bakom det som anförs i motionen om att
              tillsätta en utredning om hur tryggheten för Sveriges butiksägare
              ska stärkas, och detta tillkännager riksdagen för regeringen.
            </item>
            <item sortKey="Yrkande 3" xml:id="i-W2gbJ7vZVgHNfrqnZQorFa">
              Riksdagen ställer sig bakom det som anförs i motionen om nolltolerans
              mot bolagsmålvakter och tillkännager detta för regeringen.
            </item>
            <item sortKey="Yrkande 4" xml:id="i-UgFJm3nA9MxbLYpSgvVybY">
              Riksdagen ställer sig bakom det som anförs i motionen om att
              upprätta en myndighetsadministrerad varningslista gällande bluffakturor
              och tillkännager detta för regeringen.
            </item>
            <item sortKey="Yrkande 5" xml:id="i-X3uRXx1Gciz5o9d3csDgTu">
              Riksdagen ställer sig bakom det som anförs i motionen om att
              ge företag utökat stöd för att bestrida felaktiga fakturor och
              begära rättelse från Kronofogden och tillkännager detta för regeringen.
            </item>
            <item sortKey="Yrkande 6" xml:id="i-CtMkjBSEsULARPFVTFeN5u">
              Riksdagen ställer sig bakom det som anförs i motionen om att
              se över lagstiftningen i syfte att kunna öka myndighetssamverkan
              för att beivra brott relaterade till skatter och skulder och tillkännager
              detta för regeringen.
            </item>
            <item sortKey="Yrkande 7" xml:id="i-Tafq1h8HDcfp98uuSjajVZ">
              Riksdagen ställer sig bakom det som anförs i motionen om att
              utreda möjligheterna att belägga personer som deltar i, eller
              har samröre med, organiserad kriminalitet med näringsförbud och
              tillkännager detta för regeringen.
            </item>
            <item sortKey="Yrkande 8" xml:id="i-RysaLeE3Q3fVRDPw65hEHB">
              Riksdagen ställer sig bakom det som anförs i motionen om att
              företrädare för verksamheter som medvetet befattar sig med stöldgods
              bör beläggas med näringsförbud, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-XKSN4ybqNPWJoYVyeFASab">
            Motivering
          </head>
          <p xml:id="i-JWgrUw6hCkU41LaRuWT86U">
            Sverigedemokraterna är ett företagarvänligt parti som eftersträvar
            minskad byråkrati gällande sådant som ligger utanför företagarnas
            profession. Det är entreprenörer som skapar nya affärsmöjligheter
            och som lägger grunden för nya innovativa företag i Sverige. Det
            är viktigt med tydliga och långsiktiga spelregler för hela näringslivet,
            för såväl stora som små företag och det är angeläget att företagen
            ges möjligheter att verka på en marknad med tydliga ramverk men
            utan onödigt regelkrångel. Det är så framtidens välstånd byggs.
            En grundläggande förutsättning för företagande är trygghet, och
            den är inte längre en självklarhet i Sverige. Gängbrottslighet,
            skjutningar och sprängningar har blivit det nya normala. Det är
            fråga om en växande otrygghet som steg för steg bryter ned Sverige.
            Samtidigt finns andra typer av brottslighet som går under radarn,
            men som skapar problem, exempelvis fakturabedrägerier och bolagsmålvakter.
          </p>
          <p xml:id="i-3LyCRWzGMVGSxtfcL59RUe">
            All brottslighet som drabbar landets företagare måste bekämpas
            och ett stärkt rättsväsende är en grundsten för ett tryggare samhälle.
            I vårt budgetalternativ ökar vi kraftigt resurserna till rättsväsendet,
            vilket även kommer näringslivet till del. Ett exempel på satsningar
            vi föreslår är att Polismyndigheten ska tillföras resurser för
            att införa en riktad lönesatsning och en betald polisutbildning
            samt för fler ordningsvakter. Antalet anstalts- och häktesplatser
            ska byggas ut. Åklagarmyndigheten och Sveriges Domstolar ska tillföras
            ytterligare resurser. Utöver trygghetsaspekter tillkommer indirekta
            sysselsättningseffekter när det behövs nya anstalter och polishus
            för att matcha våra ambitioner inom området.
          </p>
          <head type="h2" xml:id="i-9U6RsCQDam2AeFZPVbV59Z">
            Kriminalitet riktad mot handeln
          </head>
          <p xml:id="i-BCiHW9hDGGt4duLtab4sRh">
            Ett växande problem för många butiksägare inom t.ex. dagligvaruhandel
            är kriminalitet i form av bland annat stölder, hot och våld. Svensk
            Handels trygghetsbarometer från juli 2022 visar att brottsutsattheten
            bland svenska handlare etablerar sig på en hög nivå. Mer än var
            tredje handlare utsattes för stöld senaste veckan och drygt var
            femte har utsatts för hotfullt beteende under den senaste månaden.
            I många fall är också området utanför affären samlingsplats för
            kriminella där droghandel sker mer eller mindre öppet, vilket
            gör att många kunder håller sig därifrån.
          </p>
          <p xml:id="i-QixdRir7deXAh6UHxQ628p">
            Väpnade rån och hotfullt beteende mot affärsidkare och personal
            har på sina håll blivit vardag. Detta särskilt i eller i anslutning
            till Sveriges allt fler så kallade utanförskapsområden. Många
            gånger tycks rättssamhället ha kapitulerat då många kriminella
            fortsatt kan begå dessa brott trots att deras identitet och metoder
            är mer eller mindre kända. Det kan handla om stöldräder från organiserade
            ligor, men det kan också vara personer som stjäl för att finansiera
            ett missbruk. Det finns dock väloljade strukturer för handel med
            stöldgods där varor kan stjälas i en butik för att sedan säljas
            i en närliggande. En upplevd uppgivenhet har på vissa områden
            brett ut sig och resulterat i vad som i media beskrivits som en
            flykt av handlare. För att komma till rätta med denna allt mer
            utbredda problematik kommer ett batteri med förslag krävas, både
            specifika åtgärder för Sveriges fysiska butiker av olika slag
            och allmänna straff­skärpningar.
          </p>
          <head type="h2" xml:id="i-LAkuyZapbnbc9bQziZq1zD">
            Tillträdesförbud
          </head>
          <p xml:id="i-7LpfTnYFo9uFLghKQzTi1Y">
            Ofta är det näringsidkare i utanförskapsområdena som är extra
            utsatta för kriminalitet och i de fallen tenderar det att röra
            sig om återkommande brottslighet. Ett specifikt förslag som kommer
            att underlätta för den enskilda näringsidkaren att agera mot de
            som gång på gång begår brott, är det tillträdesförbud för de som
            beter sig hotfullt eller stjäl vid upprepade tillfällen som riksdagen
            beslutat om år 2021. Vi var pådrivande för denna lag men ansåg
            att det i propositionen saknades ett perspektiv, att risk för
            ordningsstör­ningar och skada på egendom i större utsträckning
            ska kunna leda till tillträdesförbud till butik. Vidare är det
            problematiskt att svensk handel slagit larm om att tillträdes­förbuden
            i praktiken inte genomförs.
          </p>
          <p xml:id="i-X7a3STVED3yEbxqamHi4iW">
            De ovan givna förslagen är steg i rätt riktning mot ett tryggare
            företagsklimat för Sveriges butiksägare. Samhället måste även
            gå till botten med vilka övriga åtgärder som krävs för att på
            riktigt förändra och förbättra dagens situation. Tillträdesförbudet
            får inte bli en papperstiger. Varje åtgärd som genomförs för att
            stävja brottsligheten måste användas effektivt. Därför behövs
            en utredning på området som berör samtliga relevanta aspekter
            gällande butiksägares trygghet och möjlighet att ostört bedriva
            sin verksamhet.
          </p>
          <head type="h2" xml:id="i-TLt1abNsDCUArYmmLQqG5Y">
            Unga lagöverträdare
          </head>
          <p xml:id="i-QFQF92dMeAr1pZUEnF9sxM">
            Det finns en problematik i att unga lagöverträdare inleder sin
            kriminella bana med enklare brott som snatteri och stöld från
            olika butiker, ibland på eget initiativ och ibland direkt uppbackade
            av djupt kriminella gäng. I de fall det rör sig om icke straffmyndiga
            ungdomar inkopplas endast socialtjänsten, vilket sällan är tillräckligt
            för att stävja den faktiska kriminaliteten. Vår politik rörande
            unga lagöverträdare kan på riktigt komma till rätta med denna
            problematik och stärka tryggheten för de näringsidkare som idag
            upplever en uppgivenhet som en konsekvens av att deras förövare
            inte straffas.
          </p>
          <head type="h2" xml:id="i-W3azPBL45iDi6EptVEWNUh">
            Fakturabedrägerier
          </head>
          <p xml:id="i-QXeWVvMkWN23DZts3AzMf6">
            Ett av många olika problem som företagare kan råka ut för är
            fakturabedrägeri, och många gånger är området svårnavigerat även
            då det är helt uppenbart att det rör sig om en så kallad bluffaktura.
            Begreppen bluffaktura eller fakturabedrägeri rör krav på betalning
            för en vara eller tjänst som aldrig beställts eller blivit levererad.
            Det finns oseriösa aktörer som systematiskt ägnar sig åt detta
            och lever på att företagare räds betalningsanmärkningar och inkassokrav.
            Det är ett utbrett problem och det är anmärkningsvärt att den
            tidigare regeringen inte agerat på området, trots att utredningen
            Fakturabedrägerier (SOU 2015:77) presenterade sin slutrapport
            redan år 2015.
          </p>
          <p xml:id="i-ENFfFSr4pECAknhcVhmxcY">
            Denna kriminalitet drabbar inte enbart större företag utan även
            kommuner och statliga myndigheter samt riktade målgrupper, exempelvis
            småföretagare. Särskilt mikro- och småföretag har begränsade resurser
            att värja sig mot dessa fakturor som kan innefatta allt från försök
            till bedrägeri till utpressning och rena hot. Vidare kan bluffakturor
            skickas ut vid särskilt utstuderade tidpunkter likt högtider,
            ledigheter, löneutbetalningar och bokslut, då belastningarna på
            företagen är större än normalt och den ordinarie personalen kan
            vara ersatt av vikarier.
          </p>
          <p xml:id="i-Mo4h9s9oZpuKAfuVX86ZNs">
            Mörkertalet är stort för mängden bluffakturor som skickas ut
            eller som borde anmälas. Därmed framkommer inte rättvisande faktaunderlag
            i exempelvis en rättegång. De rättsliga påföljderna för förövarna
            blir därmed inte lika kännbara.
          </p>
          <p xml:id="i-S8R31Za217zTc7sbcLdYGZ">
            Det finns idag privata initiativ för att jobba mot icke-seriösa
            företag som skickar ut så kallade bluffakturor. Svensk Handel
            har något som de kallar för Varningslistan där företagare eller
            privatpersoner kan dela erfarenheter när man avgör att allt inte
            står rätt till. Polisen har även i samverkan med Bolagsverket
            och andra aktörer tagit fram en guide för hur tillvägagångssättet
            bör vara för att bestrida bluffakturor. Detta är positivt men
            det finns även ett behov av att Sveriges företagare i ett tidigare
            skede får tillgång till ”varningssignaler” ifrån exempelvis de
            statliga myndigheterna.
          </p>
          <head type="h2" xml:id="i-3EWFL1TevvAUDZepFsa7Sn">
            Motverka bolagsmålvakter
          </head>
          <p xml:id="i-XMkZtVaWCTf5iyUTazmYAE">
            Det finns problem med så kallade bolagsmålvakter, vilka agerar
            ansiktet utåt i bolag på uppdrag av den verkliga företrädaren.
            Målvakterna tar i vissa fall, mot ersättning, juridiskt ansvar
            för företaget där kriminell verksamhet bedrivs. Vanligen används
            en målvakt i flera företag samtidigt. Från och med hösten 2019
            arbetar Ekobrottsmyndig­heten och Kronofogdemyndigheten på ett
            nytt sätt för att förhindra förekomsten av bolagsmålvakter. Tidigare
            har bolagsmålvakter fått näringsförbud då de stått åtalade för
            brott. Den nya arbetsmetoden ska verka för att målvakterna får
            näringsförbud även då de inte står åtalade för brott, genom att
            myndigheterna visar att målvakten grovt åsidosatt sina skyldigheter
            som företagare, till exempel om de inte betalat rätt skatt och
            avgifter. Regeringen behöver omgående stödja myndigheterna i en
            handlingsplan för nolltolerans mot bolagsmålvakter. Metodiken
            som används för motverkande av bolagsmålvakter behöver följas
            upp för att avgöra om önskade effekter uppnås. Utgångspunkt och
            mål ska vara att inga bolagsmålvakter kan agera.
          </p>
          <head type="h2" xml:id="i-BMq79ekxEP6zcrCvnZ8Mi9">
            Myndighetsadministrerad varningslista och samverkan
          </head>
          <p xml:id="i-FQLtQbUbVpM4EErYV5WZUZ">
            Flera myndigheter bedriver sedan en tid en organiserad samverkan
            inom ramen för projektet Myndigheter i samverkan mot den organiserade
            brottsligheten. Detta är ett framgångsrikt samarbete som bör intensifieras
            och utvecklas på olika sätt. Lagstiftningen behöver dock ses över
            ur olika perspektiv för att ytterligare öppna samverkansvägar,
            inte minst genom att nyttja datoriserade hjälpmedel och samkörning
            av relevanta data som finns tillgängliga hos olika myndigheter,
            i väsentligt mycket högre utsträckning än vad som är möjligt i
            dag.
          </p>
          <p xml:id="i-7BUD7WnMFitGPi93F7EXHQ">
            Med anledning av problemen kring bluffakturor föreslås en myndighetsadminist­rerad
            tjänst genom förslagsvis en särskild hemsida. Där skulle företagare
            eller privatpersoner kunna anmäla in fakturor som misstänks vara
            felaktiga. Där kan ett formulär tillhandahållas där företagsnamn,
            organisationsnummer, plus- eller bankgiro, bild på fakturan samt
            vad som anses felaktigt, fylls i. Om flera personer eller företag
            anmäler samma företag bör det rimligen snabbt kunna flaggas upp
            att det rör sig om misstänkt fakturabedrägeri varpå frågeställaren
            omgående får möjlighet att bestrida fakturan.
          </p>
          <head type="h2" xml:id="i-KC47BFcWBdC74ZegCSxdvJ">
            Utökat stöd för att bestrida felaktiga fakturor och begära rättelse
          </head>
          <p xml:id="i-4navvHuGPtSM9paMPj38gE">
            Ett företag som är uppflaggat för fakturabedrägeri bör inte kunna
            använda sig av Kronofogden för att driva in en fordring. På så
            sätt kan företagare som drabbats känna sig trygga i att det inte
            kan leda till betalningsanmärkningar om ett uppflaggat företag
            driver process. Företag bör även erbjudas ökat stöd och kunskap
            i att bestrida felaktiga fakturor och hur man begär rättelse ifrån
            Kronofogden.
          </p>
          <head type="h2" xml:id="i-Xhx1GXdnbRsizNP1DKCG9p">
            Belägg person som deltar i organiserad kriminalitet med näringsförbud
          </head>
          <p xml:id="i-Gs6jdX2bNn6WjvtrYSmJLf">
            Polismyndigheten har kartlagt den organiserade brottsligheten
            i Sverige. Förutom direkt brottsliga gärningar, som behandlas
            inom ramen för Sverigedemokraternas kriminal­politik, noteras
            i kartläggningen att många av de identifierade gängkriminella
            även har betydande kopplingar till företag. De kriminella har
            kunnat kopplas till konkurser där företag dränerats på resurser
            innan konkursen, och företagen lämnas med stora skulder och enkom
            så kallade målvakter lämnas med ansvar. Kartläggningen klargör
            vidare att gängkriminella alltjämt företräder aktiva bolag, varför
            åtgärder för att motverka detta fenomen är påkallade.
          </p>
          <p xml:id="i-MUJwSfnzDfKEnF31UFDhmM">
            Brå har i en rapport (Brå 2015:15) kartlagt vilka administrativa
            åtgärder som används och kan användas för att reglera företag
            som riskerar att användas inom ekonomisk och organiserad brottslighet.
            I rapporten anförs (s. 75 f.) att administrativa åtgärder torde
            kunna användas för att stävja utvecklingen, men ett alltför omfattande
            regelverk riskerar att påverka företag i allmänhet genom ökade
            kostnader. Brå noterar dock att närings­förbudet utgör en viktig
            brottsförebyggande komponent, en åsikt vi delar.
          </p>
          <p xml:id="i-RBawWYr1zE2uAyzsLpfVVk">
            Även om en övergripande översyn av åtgärder för att stävja organiserad
            kriminalitet, vare sig det rör sig om kriminella klaner, organisationer
            eller i övrigt, torde vara påkallad, finns skäl, med anledning
            av Polismyndighetens kartläggning, att initiera ett lagstiftningsärende
            om åtgärder som snarast kan vidtas.
          </p>
          <p xml:id="i-8afJWWfxuPUChdkSkdNvUT">
            Riksdagen bör således ge regeringen tillkänna att en utredning
            ska tillsättas om att belägga personer som deltar i, eller har
            samröre med, organiserad kriminalitet, med näringsförbud.
          </p>
        </div>
        <div type="motSignatures">
          <list>
            <item xml:id="i-Mnb4vu4nejXawEmYnCA2Vi">
              Tobias Andersson (SD)
            </item>
            <item xml:id="i-MuzTkhicC3AQpvBpGixbFq">
              Mattias Bäckström Johansson (SD)
            </item>
            <item xml:id="i-TdExeCQXutE6zC9xrtvZ6u">
              Jessica Stegrud (SD)
            </item>
            <item xml:id="i-8DABxZCVRw6GM6rqWREkCo">
              Eric Palmqvist (SD)
            </item>
            <item xml:id="i-VVeNwWbJWXNQUE3Dup77eE">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
