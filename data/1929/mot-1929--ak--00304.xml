<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__304/mot_1929__ak__304-001.pdf"/>
      <fw xml:id="i-AQKCMPLSGGmb8d9wsYamVP">
        Motioner i Andra kammaren, Nr 304. d
      </fw>
      <div type="motHeader" xml:id="i-VDhmYJbYmo8UxGrHGZbuDn">
        <div type="motTitle" xml:id="i-U6DMhsGskmY9zyVT29WSqD"/>
        <div type="motSubmissionInfo" xml:id="i-NFXCbfjrmivJsV8Ba2Xk7X"/>
      </div>
      <div type="motBody" xml:id="i-39DKAe5DNHstmp7wsJ17Nx">
        <div xml:id="i-5XyjqQK4kQSEQGtLmgzYdA">
          <p xml:id="i-QDVe4SMSYoNRwXtcCkhKuS">
            Nr 304.
          </p>
          <p xml:id="i-TyJNJGzcCGrBU2FFJNA5PF">
            Av herr Olsson i Blädinge, angående användning av arbetslösa
          </p>
          <p xml:id="i-GPVDSWLGCoapDRPfdk3MEu">
            för torrläggning av vissa försumpade marker.
          </p>
          <p xml:id="i-94ZLcDQbE7fb7FwakCyccW">
            Arbetslösheten synes på senare tiden alltmera tendera till att
            bliva en konstant företeelse, och innersta orsaken därtill är
            otvivelaktigt den under högkonjunkturen rådande stora invandringen
            från landsbygden till städerna och de industriella företagen,
            vilka, då ett bakslag eller lågkonjunktur in- träffar, icke längre
            kunna bereda sysselsättning åt samma antal arbetare som tidigare
            varit fallet. . Metoden att, såsom hittills i regel varit fallet,
            lämna arbetslöshetsanslag åt vissa kommuner för utförande i många
            fall av sådana arbeten, som dessa eljest måst utföra med egna
            skattemedel, kan icke fortsättas i längden, och rena arbetslöshetsunderstöd,
            förutom i tillfälliga undantagsfall, torde icke heller i någon
            större utsträckning kunna upprätthållas. Är det antagandet riktigt,
            att arbetslösheten kommer att för längre tid framåt bliva stadigvarande,
            synes det vara välbetänkt, om staten hade stän- dig tillgång till
            arbetsmöjligheter för arbetslösa, som dessa vid behov hade att
            tillgå, men tillika ett arbete av sådan art, att detsamma vid
            en eventuell högkonjunktur utan skada kan lämnas åsido, när arbetskraften
            kan bättre tillgodogöras på annat håll. Lyckligtvis stå oss sådana
            möjligheter till buds. Jag syftar på torrlägg- ning av våra oändliga
            vidder av försumpade marker, som i stor utsträckning kunna kultiveras
            för skogsbörd. Redan tidigare är beslutat statshjälp för de egentliga
            skogsmarker, som lida av försumpning, vilket har sin utom- ordentligt
            stora betydelse, men igångsättande av dessa arbeten är beroende
            på, om den enskilde ägaren har öppen blick för nyttan och betydelsen
            av försumpningens hävande. Det är ju heller icke alla, som av
            ekonomiska skäl kunna sätta i gång med dylika torrläggningsarbeten,
            vars frukter i regel komma först en efterföljande generation till
            godo. För övrigt äro alla dessa arbeten av jämförelsevis mindre
            omfattning, så att de icke lämpa sig för anställning av arbetslösa
            i någon större utsträckning. Det kan utan tvekan sägas, att det
            möter oöverstigliga hinder för den enskilde jordägaren att göra
            något åt de stora försumpade torvbildningar, som äro tillfinnandes
            i hundratusentals hektar inom vårt vidsträckta land. Dessa oerhörda
            vidder, som legat århundraden igenom och genom sin frost- förande
            natur förorsakat förstörelse på kringliggande vegetationer och
            till- lika övat ogynnsamt inflytande på våra klimatiska förhållanden,
            komma
          </p>
          <pb facs="riksdagen-motions-pdf/data/1929/mot_1929__ak__304/mot_1929__ak__304-002.pdf"/>
          <fw xml:id="i-3LzW8THwz2Zreq6PZ8w6xL">
            6 Motioner i Andra kammaren, Nr 304.
          </fw>
          <p xml:id="i-MiKpjFo8cSpchnCuDqJcRa">
            ännu att århundraden framåt fortsätta sitt förstörelseverk, därest
            icke stats- makterna ingripa och åstadkomma den nödvändiga förvandlingen,
            som gör dem till kulturbärande områden, nämligen tjänliga för
            produktiv skogsbörd. Vilket arbetsfält kan vara mera allmänt gagnande
            och bättre ägnat för sysselsättande av den arbetskraft, som finnes
            till överlopps, än just dessa försumpade torv- och myrmarker,
            vilka så småningom kunna förvandlas från sin tröstlösa vildmarksnatur
            till lummiga skogbärande fält. Vad jordfrågan beträffar kan det
            vara för tidigt att redan nu orda därom, men om så kan anses önskligt,
            kunna nog de nu till ringa eller ingen nytta liggande stora arealerna
            av staten förvärvas för en jämförelsevis ringa penning. Vad så
            beträffar anskaffningen av de härför erforderliga medlen torde
            flera utvägar kunna tänkas. Först och främst bör naturligtvis
            det hittiils utgående arbetslöshetsanslaget utgå för ändamålet,
            och därefter må andra utvägar prövas och komma under övervägande,
            såsom till exempel lotteri- medel, ävensom nöjesskattens omläggning
            till statsskatt för användning för samma ändamål.
          </p>
          <p xml:id="i-4xpmT3aatLTbZEn8Dn8Kdu">
            I anledning av vad jag sålunda anfört får jag vördsamt anhålla,
          </p>
          <p xml:id="i-CPQMZmbCXQUaDwsVPYzxRe">
            att riksdagen ville hos Kungl. Maj:t hemställa om utred- ning
            rörande arbetslösas användning för torrläggning av för- sumpade
            marker, vilka kunna genom utdikning göras tjän- liga för skogsbörd,
            jämte de frågor i övrigt, som därmed äga sammanhang, samt för
            riksdagen framlägga det förslag, vartill utredning kan föranleda.
          </p>
          <p xml:id="i-TJPLk6FYiTMKbyFu8P4gEK" type="date">
            Stockholm den 21 januari 1929. P. M. Olsson.
          </p>
        </div>
      </div>
    </body>
  </text>
</TEI>
