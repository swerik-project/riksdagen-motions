<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0915/mot_200001_MJ_0915-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            34
          </p>
          <p>
            2000/01 mnr: MJ915 pnr: kd732
          </p>
          <p>
            Motion till riksdagen 2000/01:MJ915
          </p>
          <p>
            av Ulf Björklund (kd)
          </p>
          <p>
            Rovdjurscentrum vid Grönklitts Björnpark
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att utreda förutsättningarna för en etablering av ett
            svenskt rovdjurscentrum i anslutning till -Grönklitts Björnpark
            i Orsa, norra Dalarna.
          </p>
          <p>
            Motivering
          </p>
          <p>
            Enligt Rovdjursutredningen SOU:1999:146, finns goda skäl för
            att ett eller lera rovdjurscenta etableras i Sverige. I utredningen
            anges särskilt Orsa med befintlig Björnpark som en lämplig etableringsplats.
            Orsa kommun ingår i det södra kärnområdet för vilda björnar i
            Sverige. Intresset för rovdjur har alltid varit stort, vilket
            är en av orsakerna till att Europas största björnpark byggdes
            och öppnades 1986. Huvudsyftet med parken är att sprida kunskap
            om björnen och att visa upp björnar och de Övriga tre stora rovdjuren
            i deras naturliga miljö. Mellan 60 000 och 100 000 personer har
            årligen besökt parken sedan den öppnades och där tagit del av
            den information som erbjuds. Redan idag erbjuder anläggningen
            flera av de inslag som enligt rovdjursutredningen krävs av ett
            rovdjurscentrum, t ex samverkan med orskare, kontinuerligt återkommande
            rovdjursföredrag, kunskapsturer i vildmarken på temat rovdjur,
            avancerade guidningar både inom och utanför parken m m. Parken
            inrymmer redan de fyra stora rovdjuren och utgör tillsammans med
            ett stort antal kringaktiviteter ett första steg mot ett rovdjurscentrum.
            Så sent som i vintras kunde järvspår konstateras mindre än 5 km
            från Grönklitt. Vargforskning bedrivs väster om Siljan, lodjursforskning
            sydost om Siljan och i Orsa finnmark har det Skandinaviska Björnprojektet
            sitt centrum.
          </p>
          <pb facs="riksdagen-motions-pdf/data/200001/mot_200001_MJ_0915/mot_200001_MJ_0915-0002.pdf"/>
          <p>
            2000/01:MJ915
          </p>
          <p>
            35
          </p>
          <p>
            Utöver de befintliga fyra rovdjuren i stora hägn finns också
            planer på att bygga voljärer för örn. Orsa Grönklitt har ett strategiskt
            läge i Sverige, i norra Siljansbygden, på gränsen mellan kulturbygden
            och den stora vildmarken. Näst Stockholm och Göteborg är Siljansbygden
            det största turistområdet i Sverige. 5,5 miljoner människor kan
            nå området med max 7 timmars bilresa. Inget annat primärt rekreationsområde
            kan visa upp ett sådant upptagningsområde. Det Skandinaviska Björnprojektet
            har sitt centrum i Orsa. I mer än femton års tid har en kvalificerad
            forskning pågått som väckt stor internationell uppmärksamhet och
            kraftigt bidragit till en ökad kunskap om björnen. Forskarnas
            metoder, kunnande och erfarenhet efterfrågas på flera håll i världen
            och studenter/doktorander från flera länder vistas periodvis i
            Orsa för fältstudier. I syfte att tillvarata dessa intressen har
            Skandinaviska Björnprojektet med stöd av Orsa kommun initierat
            ett internationellt samverkansprojekt som nu är under uppbyggnad.
            Orsa Grönklitt är således redan till stora delar ett rovdjurscentrum
            men kan genom utbyggnader och utveckling bli det högkvalitativa
            Svenska Rovdjurs- centum som efterlyses.
          </p>
          <p>
            Stockholm den 4 oktober 2000 Ulf Björklund (kd)
          </p>
        </div>
      </div>
    </body>
  </text>
</TEI>
