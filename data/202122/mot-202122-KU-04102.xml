<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KU-04102">
  <teiHeader>
    <fileDesc>
      <titleStmt>
        <title>10 förslag för en starkare demokrati</title>
        <author corresp="i-9Hwwz2RnQnrJTjSv8uVmaM">av Camilla Hansén m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4102 av Camilla Hansén m.fl. (MP)</title>
          <idno type="rdwebb">H9024102</idno>
          <rs type="number">4102</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H9024102/text</ref>
          <ref type="dokument_url_html">http://data.riksdagen.se/dokument/H9024102</ref>
          <ref type="dokumentstatus_url_xml">http://data.riksdagen.se/dokumentstatus/H9024102</ref>
          <ref type="docx">http://data.riksdagen.se/fil/8D7F721F-5A06-4556-B3B3-BEBF35699FB1</ref>
          <ref type="pdf">http://data.riksdagen.se/fil/D8D585A4-CC5F-4A41-8F3C-477D7D6E4848</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-5VqCX9EE3MEGSJKivnxPF1</idno>
            <name>Axel Hallberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-UjXh7pNEVxqMjAufsxNt5S" type="signed"/>
        <correspContext corresp="i-UjXh7pNEVxqMjAufsxNt5S">
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-5VqCX9EE3MEGSJKivnxPF1"/>
        </correspContext>
        <correspAction type="submitted" xml:id="i-QwEfoijTmJE399xzy2DrAE">
          <date when="2021-10-05"/>
          <time when="16:40:08"/>
        </correspAction>
        <correspAction type="reviewed" xml:id="i-XA56iMRacFQfjceRB5AV5e">
          <date when="2021-10-05"/>
          <time when="22:30:12"/>
        </correspAction>
        <correspAction type="referred" xml:id="i-TWLU8V8bnf6ytXatrcpu9H">
          <date when="2021-10-14"/>
        </correspAction>
        <correspAction type="assigned" xml:id="i-RXs6ijVgbZ64LktrMc7NiY">
          <date when="2022-06-08"/>
          <time when="16:47:04"/>
        </correspAction>
        <correspContext corresp="i-RXs6ijVgbZ64LktrMc7NiY">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-VBt283AuGPpoQrENruD2KU"/>
        <correspContext corresp="i-VBt283AuGPpoQrENruD2KU">
          <ref type="uppgift">2021/22:KU33</ref>
          <ref type="ref_dok_id">H901KU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU33</ref>
          <ref type="ref_dok_titel">Tryck- och yttrandefrihet, massmediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RuXvK6CKfoGr9NtUeeqktM"/>
        <correspContext corresp="i-RuXvK6CKfoGr9NtUeeqktM">
          <ref type="uppgift">2021/22:KU26</ref>
          <ref type="ref_dok_id">H901KU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU26</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PmEW3sgw9h6YnLDrrCgvM4"/>
        <correspContext corresp="i-PmEW3sgw9h6YnLDrrCgvM4">
          <ref type="uppgift">2021/22:KU30</ref>
          <ref type="ref_dok_id">H901KU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU30</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CtjsULdDEmx1hFbEfVbK6"/>
        <correspContext corresp="i-CtjsULdDEmx1hFbEfVbK6">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-HYFJWKeCurwdzXpaXWEDiB"/>
        <correspContext corresp="i-HYFJWKeCurwdzXpaXWEDiB">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-E3m5wzEGhmH8xWMWcGMBz1"/>
        <correspContext corresp="i-E3m5wzEGhmH8xWMWcGMBz1">
          <ref type="uppgift">2021/22:KU35</ref>
          <ref type="ref_dok_id">H901KU35</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU35</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VgjLQoMWJzzjoZPjzGCTiV"/>
        <correspContext corresp="i-VgjLQoMWJzzjoZPjzGCTiV">
          <ref type="uppgift">2021/22:KU29</ref>
          <ref type="ref_dok_id">H901KU29</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU29</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4102 av Camilla Hansén m.fl. (MP) 10 förslag för en starkare demokrati</div>
      </div>
      <div type="motBody">
        <div type="motProposal" subtype="förslag">
          <head xml:id="i-WNVKw3eQ5csMegGavRBJvx">
            Förslag till riksdagsbeslut
          </head>
          <list style="ol">
            <item xml:id="i-PZAFn1aCYAoATmDjgVTmSn">
              Riksdagen ställer sig bakom det som anförs i motionen om sänkt
              rösträttsålder och tillkännager detta för regeringen.
            </item>
            <item xml:id="i-2AEcqr45B2iAbZEX7aefKV">
              Riksdagen ställer sig bakom det som anförs i motionen om att
              ge en eller flera myndigheter i uppdrag att öka valdeltagandet
              och tillkännager detta för regeringen.
            </item>
            <item xml:id="i-F4D6RDjF3tYpai8pFVNiSK">
              Riksdagen ställer sig bakom det som anförs i motionen om att
              införa ett nationellt medborgarinitiativ och tillkännager detta
              för regeringen.
            </item>
            <item xml:id="i-KxQ2RU2LhyDKMmcJMXjrjK">
              Riksdagen ställer sig bakom det som anförs i motionen om att
              stärka förtroendevaldas och opinionsbildares trygghet och tillkännager
              detta för regeringen.
            </item>
            <item xml:id="i-XuipYbqmycU7jUvyg24zAp">
              Riksdagen ställer sig bakom det som anförs i motionen om att
              öka transparensen inom lobbyismen och tillkännager detta för riksdagsstyrelsen.
            </item>
            <item xml:id="i-ME3ag4ZXKcMohzPCpcyUqh">
              Riksdagen ställer sig bakom det som anförs i motionen om att
              friskolor ska omfattas av offentlighetsprincipen och tillkännager
              detta för regeringen.
            </item>
            <item xml:id="i-6AyD6HdPbYhTEfEHZBWVRh">
              Riksdagen ställer sig bakom det som anförs i motionen om ett
              nytt och teknikneutralt mediestöd och tillkännager detta för regeringen.
            </item>
            <item xml:id="i-FFDai6nGTgACM9Zh3JHa8F">
              Riksdagen ställer sig bakom det som anförs i motionen om att
              grundlagsskydda public service och tillkännager detta för regeringen.
            </item>
            <item xml:id="i-AYrxYeiDy3Y5o62FiaGw7m">
              Riksdagen ställer sig bakom det som anförs i motionen om att
              grundlagsändringar bara ska få genomföras efter ett mellanliggande
              ordinarie riksdagsval och tillkännager detta för regeringen.
            </item>
            <item xml:id="i-WZkuKNq9jQDShZped98juK">
              Riksdagen ställer sig bakom det som anförs i motionen om att
              vidareutveckla institutet för mänskliga rättigheter och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-XsXGLF9ob33t9exo3eYYcz">
            Motivering
          </head>
          <p xml:id="i-WCWqbHeT9RuF3UYBeYrobh">
            I samband med att demokratin fyller 100 år i Sverige har Miljöpartiet
            samlat ett antal förslag som tar sikte på att stärka vårt demokratiska
            system och institutioner.
          </p>
          <p xml:id="i-UVJmAcFvtRgR9jpzjGLkiU">
            För att demokratin ska fungera väl krävs inte bara att den värnas
            och försvaras, utan också att den utvecklas. Unga människor tillför
            unika perspektiv, idéer och lösningar. De vill vara med och påverka
            - därför vill vi sänka rösträttsåldern till 16 år. Som ett första
            steg vill vi att en försöksverksamhet inleds på kommunal nivå.
            Vi vill bygga vidare på Sveriges höga valdeltagande, och ge en
            eller flera myndigheter i uppdrag att öka valdeltagandet. Eftersom
            demokratin inte bara har en viktig roll på valdagen, vill Miljöpartiet
            införa ett system med medborgarinitiativ även på nationell nivå.
            Detta gör det möjligt för medborgare att lägga förslag som har
            potential att röstas igenom i riksdagen.
          </p>
          <p xml:id="i-LEXCdNjeJio1G1GDPjsneF">
            Förtroendevalda i region- och kommunfullmäktige spelar en avgörande
            roll i att förverkliga demokratin. Ingen politiker ska behöva
            utsättas för hat, hot eller trakasserier. Vi vill därför stärka
            tryggheten för förtroendevalda och tydliggöra vilka aktörer som
            ansvarar för att säkerställa den. Även föreningslivet och enskilda
            opinionsbildare utsätts för hat och hot, därför behövs ett strategiskt
            arbete för att ta krafttag mot problemen.
          </p>
          <p xml:id="i-BLtH2o4E6LUrqg1EsvYduA">
            Intresseorganisationer spelar en viktig roll i en levande demokrati
            och tillför perspektiv och förslag som för vårt samhälle framåt.
            Det är samtidigt viktigt att medborgarna känner till vilka intressen
            som är med och påverkar politiken. Därför vill vi öka transparensen
            inom lobbyismen.
          </p>
          <p xml:id="i-RtZ7MouV63WSfrcmhoYs1S">
            Offentlighetsprincipen är en av den svenska demokratins hörnstenar.
            Det är viktigt att alla har tillgång till information om hur våra
            gemensamma institutioner styrs och fungerar. Därför vill vi tydliggöra
            att offentlighetsprincipen även gäller friskolor.
          </p>
          <p xml:id="i-3LCNuDvTnPEKKqq2NooNEK">
            Fria och oberoende medier spelar en avgörande roll i vårt samhälle.
            I takt med att tekniken utvecklas måste också det statliga stödet
            till medierna förnyas. Miljöpartiet vill därför införa ett nytt
            och teknikneutralt mediestöd. Public service-medier ifrågasätts
            och utsätts allt oftare för hot, både i Sverige och i vår omvärld.
            Därför vill vi skydda public service i grundlagarna.
          </p>
          <p xml:id="i-9HMTdGNTqJ76oCwY2uSP2d">
            Hoten mot vårt demokratiska statsskick och dess grundvalar behöver
            tas på allvar. Därför föreslår vi att det ska bli svårare att
            ändra våra grundlagar. För grundlagsändringar ska det krävas ett
            mellanliggande ordinarie riksdagsval, till skillnad från dagens
            ordning där detta val antingen kan vara ett ordinarie val eller
            ett extraval.
          </p>
          <p xml:id="i-RguSgH8cjYtrtnofmmhG5Q">
            Slutligen vill vi bygga vidare på det goda arbete som görs för
            att stärka mänskliga rättigheter i Sverige. Vi föreslår därför
            förstärkningar av det nya institut för mänskliga rättigheter som
            inrättas i Lund den 1 januari 2022. Dessa baseras på den statlige
            utredarens förslag för framtida utredningar och översyner. Vi
            vill låta utreda ett grundlagsskydd för institutets uppgifter
            och ledningsform och om regeringen bör ha en lagreglerad skyldighet
            att redovisa arbetet med mänskliga rättigheter till riksdagen.
          </p>
          <head type="h2" xml:id="i-Q43dxZam7GYLyMJ4Q7gAoZ">
            Stärk medborgarnas möjlighet att påverka
          </head>
          <head type="h3" xml:id="i-Kdx4cZhx5AYuqWJdCGPwYM">
            Sänk rösträttsåldern till 16 år och inled lokal försöksverksamhet
          </head>
          <p xml:id="i-AciNT3GKGZJSRFMqPbdR9d">
            Demokratin behöver utvecklas och breddas på flera olika sätt,
            bland annat genom att inkludera fler unga människor. I länder
            som Österrike, Skottland, Malta, Argentina, Brasilien, Ecuador
            och Kuba får 16-åringar rösta, så även i delar av USA, Tyskland
            och Estland. Vi anser att det är hög tid för en sänkning även
            i Sverige, och att rösträttsåldern bör sänkas till 16 år i kommun-,
            region- och riksdagsvalen. En försöksverksamhet på kommunal nivå
            bör inledas.
          </p>
          <p xml:id="i-7zmxJD49fTT1B6S75c7vnm">
            År 1909 införde allmän rösträtt för män och en rösträttsålder
            på 24 år. Därefter gjordes ett antal viktiga reformer. I år är
            det 100 år sedan kvinnor för första gången kunde utnyttja sin
            rösträtt. Rösträttsåldern sänktes successivt under seklets gång.
            År 1945 till 21 år, tjugo år senare till 20 år och så år 1975
            till dagens rösträttsålder - 18 år. Snart har det gått ett halvt
            sekel sedan dess. Vi anser nu att det är dags för en ytterligare
            sänkning, i syfte att bredda och stärka demokratin. Det är viktigt
            av flera skäl, bland annat eftersom varannan ung person inte känner
            sig inkluderad i samhället
            <ref target="i-FVyDoDDj1panb3zASr7Vab">
              [1]
            </ref>
            och de flesta upplever att de inte har inflytande över det politiska
            beslutsfattandet. Samtidigt ser vi hur unga engagerar sig i viktiga
            samhällsfrågor, till exempel klimatfrågan. Vi ser också fördelar
            med att de flesta skulle gå i gymnasieskolan med goda möjligheter
            till kunskapsinhämtning det år de får rösta för första gången.
            Unga vill vara med och påverka! Vi är övertygade om att ungas
            tilltro till det politiska systemet skulle öka om de får delta
            i det.
          </p>
          <p xml:id="i-T1PbhSBDrr2TvxqfzkLu5s">
            Demokratiutredningen, som lämnade sitt betänkande 2016
            <ref target="i-GBJ9XxHLMZhizj826RPyaf">
              [2]
            </ref>
            , föreslog att en försöksverksamhet med 16 års rösträttsålder
            bör genomföras vid lokala val, något som ännu inte har blivit
            verklighet. Genomsnittsåldern för förstagångsväljare i Sverige
            är idag 20 år, Europas högsta. Med en sänkning till 16 års rösträttsålder
            skulle denna snittålder sänkas till 18 år. Vi anser att detta
            vore ett bra sätt att testa hur en generell sänkning skulle falla
            ut.
          </p>
          <head type="h3" xml:id="i-FCZvhwfASVbKzeAimhW8bS">
            Ge en eller flera myndigheter i uppdrag att öka valdeltagandet
          </head>
          <p xml:id="i-PKpssKx7i6mSsE2vsPZoaV">
            Vi har ett högt valdeltagande i Sverige - i riksdagsvalet 2018
            deltog 87,2 procent av de röstberättigade. Det hittills högsta
            valdeltagandet i ett svenskt riksdagsval var 1976, då 91,8 procent
            av dem som fick rösta deltog
            <ref target="i-NMunTowLVcABKfBfzma4Z7">
              [3]
            </ref>
            . Även om dessa siffror är höga ur ett internationellt perspektiv,
            innebär det fortfarande att nästan 13 procent inte röstade i senaste
            riksdagsvalet. Det innebär en stor outnyttjad potential och många
            människor som inte använder en av de viktigaste möjligheterna
            att påverka samhället. Vi kan dessutom inte utgå ifrån att det
            historiskt höga valdeltagandet kommer att bestå. Vi behöver därför
            hela tiden utveckla de verktyg som finns för att involvera människor
            i de politiska beslut som styr deras vardag.
          </p>
          <p xml:id="i-7hqmc8CfCznZLCKzNUDCza">
            Valmyndigheten ansvarar centralt för genomförandet av val och
            landsomfattande folkomröstningar och dessutom för olika uppgifter
            kopplade till valet, bland annat att ge information om när, var
            och hur man röstar. Myndigheten för ungdoms- och civilsamhällesfrågor
            (MUCF) har haft i uppdrag att genomföra skolval. Men det finns
            ingen myndighet som har ett uttryckligt uppdrag att öka valdeltagandet
            i Sverige. De politiska partierna genomför viktiga informationsinsatser,
            men vi tror att åtgärder också behöver vidtas av oberoende myndigheter
            - som ju har en annan roll och plattform för dialog med medborgarna.
            Vi anser därför att en eller flera myndigheter bör ges i uppdrag
            att genomföra insatser för att öka valdeltagandet och att en utredning
            bör analysera förutsättningarna för detta.
          </p>
          <head type="h3" xml:id="i-Ugwg7qf1VXX1kS7m5VArcN">
            Inför ett system med nationella medborgarinitiativ
          </head>
          <p xml:id="i-8agiNCpPW6H82BVXFBsypG">
            Ett medborgarinitiativ är ett direktdemokratiskt verktyg som
            möjliggör för enskilda att ge förslag till samhällsförändringar,
            till exempel lagförslag eller folkomröstningar. I Sverige finns
            verktyget på kommun- och regionnivå, men inte på nationell nivå.
            Olika system med medborgarinitiativ finns till exempel i Finland,
            Schweiz, Storbritannien, Polen, Rumänien och Brasilien. Sedan
            2012 finns ett system inom EU, där enskilda medborgare får samma
            möjlighet som Europaparlamentet, nämligen att uppmana Europeiska
            kommissionen att lägga fram lagförslag. För ett medborgarinitiativ
            krävs stödförklaringar från en miljon EU-medborgare i minst sju
            av 27 EU-länder
            <ref target="i-RymvBotjAYhE6YeDCm9KhP">
              [4]
            </ref>
            .
          </p>
          <p xml:id="i-DTdi2u219sPYctxCREbTv7">
            Ett förslag som lämnades av demokratiutredningen i sitt betänkande
            2016
            <ref target="i-XbrQuS7BSGJxEqspJBwQnu">
              [5]
            </ref>
            var att införa folkmotioner till riksdagen och till kommun- och
            landstingsfullmäktige. Det innebär att en enskild individ kan
            väcka ett förslag och om detta får stöd av en procent av de röstberättigade
            till riksdagen eller av de folkbokförda i en kommun eller ett
            landsting (numera region) ska det tas upp som en motion. Om motionen
            fått tillräckligt stöd väcks den i riksdagen på samma sätt som
            motioner av riksdagsledamöter och behandlas i ansvarigt utskott.
          </p>
          <p xml:id="i-KcqzZ1A9Gq9mV3XVrU3Xw6">
            Vi anser att införandet av ett system med folkmotioner, eller
            annan form av nationellt medborgarinitiativ, vore ett viktigt
            steg mot att stärka den svenska demokratin och öka medborgarnas
            inflytande i samhället. Det ska också vara möjligt för medborgare
            att ta initiativ till folkomröstningar på nationell nivå. Som
            vid fallet med EU:s medborgarinitiativ, bör nationella liksom
            regionala och lokala medborgarinitiativ kunna tas både med hjälp
            av manuella liksom med elektroniska namninsamlingar.
          </p>
          <head type="h2" xml:id="i-GDH8w2KRjqgo1T428g64TK">
            Stärk förtroendevaldas och opinionsbildares trygghet
          </head>
          <p xml:id="i-W4MCUvH5ypBtLt7haQydTk">
            Hot och hat mot förtroendevalda är vanligt förekommande i Sverige.
            I Politikernas trygghetsundersökning (PTU) rapporterade Brottsförebyggande
            rådet (Brå) att var tredje förtroendevald utsatts för trakasserier,
            hot eller våld under valåret 2018. I en undersökning från Sveriges
            Kommuner och Regioner (dåvarande SKL) 2018, om hot och hat mot
            kommunpolitiker i digitala miljöer, innehöll cirka 20 procent
            av alla kommentarer som handlar om en kommunstyrelseordförande
            någon form av hat, hot eller kränkningar. Kvinnliga kommunpolitiker
            utsattes för fler kränkande kommentarer än manliga
            <ref target="i-TwXP3zvVWf8MEXGg27RVyJ">
              [6]
            </ref>
            . Hot, hat och våld mot förtroendevalda får omedelbara konsekvenser
            för individen, men hotar också det demokratiska systemet i stort.
          </p>
          <p xml:id="i-FWzFNwRTyZPdjYPZJuQJUz">
            Förtroendevalda i kommuner och regioner omfattas inte av arbetsmiljölagstiftningen,
            eftersom de inte är anställda. Det är i stället kommun- och regionfullmäktige
            som bär ansvaret, vilket innebär att olika politiska beslut kan
            fattas avseende hur hoten ska hanteras. Det är viktigt att arbeta
            för att öka tryggheten för förtroendevalda och att klargöra ansvarsfördelningen,
            så att det blir tydligt vilka instanser som ansvarar för att säkerställa
            tryggheten.
          </p>
          <p xml:id="i-SCghRRPJarFX1r5htaNZ1e">
            Hot och hat är också ett stort hinder för föreningslivet och
            enskilda opinionsbildare som undviker att göra sin röst hörd på
            grund av risken att utsättas. Här behövs ett samlat strategiskt
            arbete som kombinerar ett stärkt rättsväsende och stöd till det
            civila samhället med satsningar på medie- och informationskunnighet,
            insatser mot desinformation samt krav på de globala plattformsföretagen.
          </p>
          <head type="h2" xml:id="i-2jGu6rDj95tVMnf6HeY57x">
            Öka transparensen inom lobbyismen
          </head>
          <p xml:id="i-CxVXa5Ng989JWGf9ybKaw6">
            Lobbying är ett viktigt verktyg som används av intresseorganisationer,
            däribland public affairs-företag, för att åstadkomma förändringar
            i t.ex. politik och lagstiftning. Denna möjlighet att påverka
            politiken bidrar till en levande demokrati och leder till värdefulla
            kontaktytor och utbyte av kunskap mellan olika samhällsaktörer.
            Samtidigt är det viktigt att verksamheten blir mer transparent,
            så att medborgare har insyn i vilka intressen som är med och påverkar
            de politiska besluten.
          </p>
          <p xml:id="i-MrB2wEzojQZyEvUDmfNzUt">
            Miljöpartiet har tidigare motionerat i riksdagen om att öka transparensen
            och föreslog då inrättandet av ett register i riksdagen över så
            kallade lobbyister som agerar för olika intressen gentemot riksdagsledamöter
            och anställda vid partikanslierna
            <ref target="i-DMMLPJqtCUg3fbiUJ2Go81">
              [7]
            </ref>
            . En liknande reglering infördes i EU-parlamentet 2019. Vi vill
            återigen lyfta detta som ett bra sätt att öka insynen.
          </p>
          <p xml:id="i-8HzBDXovvhzkCvEbt4dGFf">
            I andra änden anser vi också att organisationer, såsom public
            affairs-företag, själva bör redogöra för sina kontakter på lämpligt
            sätt. Denna kombination skulle medföra att transparensen ökar
            för aktörer på “båda sidor”. Vi anser därför att public affairs-företag
            ska vara skyldiga att öppet redovisa sina uppdragsgivare, inriktning
            på uppdrag samt kundlistor. Med kontakter bör schemalagda möten
            avses, som i EU-parlamentets reglering på området.
          </p>
          <head type="h2" xml:id="i-RoZ3S42dbL5Y379Qi7LB11">
            Friskolor ska omfattas av offentlighetsprincipen
          </head>
          <p xml:id="i-M35joum7TBomV8jnsJ7BqW">
            Offentlighetsprincipen är en hörnsten i den svenska demokratin
            och infördes genom antagandet av tryckfrihetsförordningen 1766.
            Principen innebär rätten för enskilda att ta del av allmänna handlingar.
            Grundtanken är att detta ska skapa ett samhällsklimat präglat
            av insyn och transparens som möjliggör för allmänheten att granska
            offentlig verksamhet. Principen hänger samman med folkstyret -
            att det är folket som styr riket och därför också har rätt till
            insyn i hur det styrs.
          </p>
          <p xml:id="i-GpkepQnLiPbjyvL5GMgyoZ">
            En av det svenska samhällets viktigaste gemensamma institutioner
            är skolan, och det finns mycket starka skäl att säkerställa en
            god insyn i skolornas verksamhet. Samtidigt undantas friskolor
            enligt nuvarande ordning från offentlighetsprincipen, till skillnad
            från kommunala skolor. Vi måste kunna känna oss trygga med att
            alla skolhuvudmän tar uppdraget på största allvar och lever upp
            till det gemensammas förväntningar på kvalitet och värdegrund.
          </p>
          <p xml:id="i-SmwpgkKP5uc8uG4chaex3r">
            Många privaträttsliga organ som utför uppdrag åt det offentliga
            omfattas redan av offentlighetsprincipen. Bland de organ som omfattas
            av skyldigheten, och räknas upp i en bilaga till offentlighets-
            och sekretesslagen, finns bland annat privat drivna högskolor
            som Chalmers och Handelshögskolan men även föreningar såsom Synskadades
            riksförbund och STIM
            <ref target="i-6gd3cqJvzN1wtXE83PYuXt">
              [8]
            </ref>
            .
          </p>
          <p xml:id="i-Dx42k5rJa9YRM8ZPUQQH5s">
            Den som driver skola måste klara den insyn som offentlighetsprincipen
            medför. Miljöpartiet anser därför att även fristående skolor ska
            omfattas av offentlighetsprincipen i samma utsträckning som andra
            skolor.
          </p>
          <head type="h2" xml:id="i-WiGMFXLRxCghraEgNfi1gz">
            Försvåra möjligheten att ändra grundlagarna
          </head>
          <p xml:id="i-9qPx8u6KaKcGwAdkWamvER">
            I februari 2020 tillsatte regeringen en parlamentarisk kommitté
            för att utreda ett förstärkt skydd för demokratin och domstolarnas
            oberoende (Grundlagskommittén
            <ref target="i-8ZpMU3HWg4n11zRaBeY2rY">
              [9]
            </ref>
            ). Bland många viktiga frågor ser kommittén över formerna för
            ändring av grundlagar.
          </p>
          <p xml:id="i-FPgw6eABBj5YmQM8pepNjk">
            Miljöpartiet ser att demokratin och rättsstatens principer motarbetas,
            hotas och urholkas på många håll i världen. Vi ser också att Sverige
            inte är undantaget sådana angrepp - varken idag eller i framtiden.
            Därför bör det vara svårare än idag att ändra en grundlag, i syfte
            att skydda landets demokratiska styrelseskick och rättsstaten.
          </p>
          <p xml:id="i-5684jQUh1HXHvmqNxGh9xf">
            För att ändra en grundlag krävs idag två riksdagebslut med mellanliggande
            val, en viktig garant mot hastiga politiska beslut som kan urholka
            demokratin. Enligt den ordning som gäller idag kan det mellanliggande
            riksdagsvalet vara antingen ett ordinarie val eller ett extraval.
            Vi anser att det mellanliggande valet enbart ska vara ett ordinarie
            val, i syfte att ytterligare skydda grundlagarna från alltför
            snabba förändringar som inte bygger på tillräckliga överväganden
            och diskussioner.
          </p>
          <head type="h2" xml:id="i-Ci2swtaJmvmorwKpFiSKZs">
            Skydda public service i grundlag
          </head>
          <p xml:id="i-4iwsBejSTbYeaaJv4ndF1e">
            En mångfald av starka och oberoende medier i hela landet är en
            förutsättning för en stark demokrati. Alla människor, oavsett
            var i landet man bor, ska ha tillgång till ett allsidigt nyhets-
            och medieutbud av hög kvalitet, som kan fördjupa, skildra, granska
            och förklara samhällets skeenden. Medborgarna måste ha möjlighet
            att fatta beslut med tillräcklig och tillförlitlig kunskap som
            grund.
          </p>
          <p xml:id="i-6QRiEHeVdgRbtMXztYVGeb">
            Att det finns oberoende medier som kan förmedla sakliga nyheter
            och granska regering, riksdag och myndigheter är centralt för
            att kunna upprätthålla en vital demokrati. I en tid när traditionella
            prenumererade dagstidningar når allt färre är det viktigare än
            kanske någonsin förr att public service kan vidmakthålla sitt
            uppdrag i allmänhetens tjänst. I vår omvärld har vi samtidigt
            sett hur auktoritära regeringar kort efter att de tillträtt har
            kunnat ta kontroll över landets tidigare public service, och omvandla
            dessa till regeringsstyrda propagandakanaler, som ett led i en
            avdemokratiseringsprocess.
          </p>
          <p xml:id="i-4URUELSCHTsfSM3zeM5xpG">
            Vi är inte immuna mot att en sådan utveckling sker också i Sverige.
            En rapport från Reportrar utan gränser i Sverige från 2020
            <ref target="i-VUMA8sU7EmjkCd2LaVDHwV">
              [10]
            </ref>
            visar att det finns ett tydligt hot mot public service-medier
            även i Sverige.
          </p>
          <p xml:id="i-8oXowGgvPz4ikM5gPZ8ozL">
            Även om SVT, SR och UR idag ges ett starkt oberoende i den lagstiftning
            som reglerar verksamheten, kan lagar ändras med ett klubbslag
            i riksdagen. Det bör därför införas skydd för public service oberoende
            också i grundlag, så att möjligheterna för en regering som vill
            styra innehållet i programbolagens sändningar försvåras.
          </p>
          <head type="h2" xml:id="i-D8YqXEr7PQ1jA9Pkds6wDh">
            Inför ett nytt och teknikneutralt mediestöd
          </head>
          <p xml:id="i-34kF113rw5zicPup1wGyQj">
            Vi lever i ett medielandskap under stor och snabb omvandling,
            där tidigare förutsättningar för mediekonsumtion och nyhetsförmedling
            ställts på ända. Tillgången till medier och information har blivit
            bättre, meningsutbyten och åsiktsyttringar har underlättats, fler
            kan producera och publicera medialt innehåll. Samtidigt skapar
            det nya medieland­skapet utmaningar i form av urholkade affärsmodeller,
            medial polarisering, misstro mot medier och geografiska områden
            som ibland helt saknar journalistisk bevakning.
          </p>
          <p xml:id="i-PL5EmzcQfZsBYEopgDxrpP">
            En ambitiös mediepolitik strävar efter en levande mediemångfald,
            där starka, ansvars­tagande och oberoende medier i hela landet,
            kan bidra till att händelser i samhället belyses ur olika perspektiv.
            Ett starkt public service i en livskraftig mediemarknad, som präglas
            av integritet, oberoende, medieetik och en mångfald av perspektiv,
            och som åtnjuter allmänhetens förtroende, utgör grunden i Miljöpartiets
            mediepolitik. Mediernas ekonomi var redan före coronapandemin
            hårt ansträngd med mycket små marginaler. Nyhetsmedier har avgörande
            betydelse för samhällets funktion i en kris och är av MSB definierade
            som samhällsviktig verksamhet. Om den ordinarie nyhetsförmedlingen
            upphör, t.ex. genom att dagstidningen slutar ges ut, skulle det
            kraftigt försämra allmänhetens tillgång till information och dessutom
            skapa oro som allvarligt kan förvärra den pågående krisen.
          </p>
          <p xml:id="i-T8Bx8HACUnqqoaMy7U9Avg">
            Till skillnad från andra branscher har efterfrågan på nyhetsmediernas
            tjänster, d.v.s. nyheter, ökat kraftigt under pandemin. Antalet
            besökare på tidningarnas nyhetssidor är i många fall högre än
            någonsin tidigare. Samtidigt har botten gått ur annonsmarknaden
            som står för huvuddelen av nyhetsmediernas intäkter. Efterfrågan
            ökar, men intäkterna sjunker. En konsekvens av denna paradox är
            att flera av de generella åtgärder som in­förts för att underlätta
            för företag i rådande situation till stor del inte är tillämpliga
            på mediebranschen.
          </p>
          <p xml:id="i-TW24674MMFJtQhnzUvrLFj">
            Mot bakgrund av ovanstående ser vi i Miljöpartiet ett stort behov
            av att hitta en ny modell för mediestöd. En översyn av moms och
            skatter för nyhetsproduktion och journalistik är önskvärd. Det
            är också viktigt att Sverige och andra EU-stater tillsammans gör
            vad de kan för att underlätta för medierna att utveckla digitala
            affärsmodeller som ger stabila intäkter för att garantera mediernas
            oberoende av staten.
          </p>
          <p xml:id="i-JU3XfdVsQu3nnqmbhGv5QD">
            Det är ett stort bekymmer för medier med samhällsjournalistiskt
            innehåll att annonsintäkterna minskat så kraftigt – på 10 år (2008–2018)
            med 46 procent. Med anledning av att en stor andel av annonspengarna
            försvinner årligen till utomnordiska aktörer, vill vi hitta nya
            vägar för rättvis konkurrens och likvärdig beskattning av teknikjättar
            och globala plattformar.
          </p>
          <p xml:id="i-6T7KVJN78MXbbJfHJfubNS">
            Det nya mediestödet bör vara teknikneutralt, i syfte att säkerställa
            allmänhetens tillgång till en mångfald av allmänna nyhetsmedier.
          </p>
          <head type="h2" xml:id="i-UgYas2HxsGmMFh7hnU2UzX">
            Vidareutveckla institutet för mänskliga rättigheter
          </head>
          <p xml:id="i-YAaESJgaswbcPkPJtTtRyZ">
            Genom inrättandet av ett nationellt institut för mänskliga rättigheter
            tar Sverige nu steg mot ett bättre förverkligande av de mänskliga
            rättigheterna. I utredningens betänkande
            <ref target="i-7q9o6P4SsBtsc1vmPensK2">
              [11]
            </ref>
            identifierades ett antal frågor som ansågs angelägna för framtida
            utredningar och översyner. Vi anser att arbetet med flera av dessa
            frågor med fördel kan inledas redan nu.
          </p>
          <head type="h3" xml:id="i-7yUX8vqrNbE1XVZTeRzmJR">
            Grundlagsreglering av institutets uppgifter och ledningsform
          </head>
          <p xml:id="i-BA2kzCUDhZpJFd3Lgqo5Ar">
            Utredaren föreslog att en grundlagsreglering av institutets uppgifter
            och ledningsform bör utredas, ett förslag som tillstyrktes av
            flera remissinstanser.
          </p>
          <p xml:id="i-VWy5fKybP378FT3ctcm11y">
            Med hänsyn till institutets viktiga uppgift att övervaka hur
            bl.a. regeringen och statliga myndigheter efterlever mänskliga
            rättigheter, bör institutet garanteras en stark ställning som
            inte kan rubbas lättvindigt. En grundlagsreglering skulle säkerställa
            institutets långsiktiga existens och stärka dess möjlighet att
            behålla en oberoende och stark ställning över tid. Vi anser därför
            att förutsättningarna för en grundlagsreglering bör utredas.
          </p>
          <head type="h3" xml:id="i-QCcrxY6dsNqhY8Z6noUNZT">
            Regeringen bör ha en lagreglerad skyldighet att redovisa arbetet
            till riksdagen
          </head>
          <p xml:id="i-F2aBDH8qshiRCJL7s6eyed">
            Utredaren ansåg att det bör utredas om regeringen ska åläggas
            en lagreglerad skyldighet att för riksdagen redovisa arbetet med
            att säkerställa full respekt för Sveriges internationella åtaganden
            om mänskliga rättigheter. Vi anser att det finns skäl att överväga
            en sådan redovisningsskyldighet, i syfte att säkerställa riksdagens
            insyn i hur arbetet fortskrider.
          </p>
        </div>
        <div type="motSignatures">
          <list>
            <item xml:id="i-4tshKj31ZkZyXGYZrkLtWz">
              Camilla Hansén (MP)
            </item>
            <item xml:id="i-EMJymu97bvmHvQvi7xCa5">
              Anna Sibinska (MP)
            </item>
            <item xml:id="i-8CSMfAb27HdKwPVgT3Ybga">
              Annika Hirvonen (MP)
            </item>
            <item xml:id="i-SWYeDJ2RnBrfp1PjvtPGrM">
              Axel Hallberg (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-FVyDoDDj1panb3zASr7Vab">
              [1] MUCF:s Fokus 18-rapport Vilka ska med? Ungas sociala inkludering
              i Sverige
            </note>
            <note xml:id="i-GBJ9XxHLMZhizj826RPyaf">
              [2] SOU 2016:5
            </note>
            <note xml:id="i-NMunTowLVcABKfBfzma4Z7">
              [3] https://www.scb.se/hitta-statistik/sverige-i-siffror/manniskorna-i-sverige/valdeltagande-i-sverige/
            </note>
            <note xml:id="i-RymvBotjAYhE6YeDCm9KhP">
              [4] https://www.val.se/om-oss/vart-uppdrag/medborgarinitiativ-inom-eu.html
            </note>
            <note xml:id="i-XbrQuS7BSGJxEqspJBwQnu">
              [5] SOU 2016:5
            </note>
            <note xml:id="i-TwXP3zvVWf8MEXGg27RVyJ">
              [6] https://www.foi.se/download/18.3b9d745f1683075a7f639c/1547630458071/Digitalt-hat-och-hot-mot-kommunalpolitiker.pdf
            </note>
            <note xml:id="i-DMMLPJqtCUg3fbiUJ2Go81">
              [7] https://www.riksdagen.se/sv/dokument-lagar/dokument/motion/okad-transparens-vid-lobbning-i-riksdagen_H702580
            </note>
            <note xml:id="i-6gd3cqJvzN1wtXE83PYuXt">
              [8] https://www.riksdagen.se/sv/dokument-lagar/dokument/svensk-forfattningssamling/offentlighets--och-sekretesslag-2009400_sfs-2009-400
              längst ned
            </note>
            <note xml:id="i-8ZpMU3HWg4n11zRaBeY2rY">
              [9] Ju 2020:04 2020 års grundlagskommitté
            </note>
            <note xml:id="i-VUMA8sU7EmjkCd2LaVDHwV">
              [10] https://www.reportrarutangranser.se/hoten-mot-public-service/
            </note>
            <note xml:id="i-7q9o6P4SsBtsc1vmPensK2">
              [11] Ds 2019:4 Förslag till en nationell institution för mänskliga
              rättigheter i Sverige
            </note>
          </noteGrp>
        </div>
      </div>
    </body>
  </text>
</TEI>
