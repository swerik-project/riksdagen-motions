<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--00372">
  <teiHeader>
    <fileDesc>
      <titleStmt>
        <title>om statlig industriexpansion i Norrbotten.</title>
        <author>av herr Lövenborg och fru Marklund</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om statlig industriexpansion i Norrbotten.</title>
          <idno type="rdwebb">FV02372</idno>
          <rs type="number">372</rs>
          <ref type="dokument_url_text">http://data.riksdagen.se/dokument/FV02372/text</ref>
          <ref type="dokument_url_html">http://data.riksdagen.se/dokument/FV02372</ref>
          <ref type="dokumentstatus_url_xml">http://data.riksdagen.se/dokumentstatus/FV02372</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WSxPyRn2ew1W8BVYdoN2Mc" type="signed"/>
        <correspContext corresp="i-WSxPyRn2ew1W8BVYdoN2Mc">
          <note type="signatory" corresp="i-W9KJtV2o1wQ4MwHUQGNFdx"/>
          <note type="signatory" corresp="i-8743Lhyk8SSNk8Ne84jigz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__372/mot_1972__372-001.pdf"/>
      <fw xml:id="i-DMnGDdVmyaB8oMSHabUJSf">
        Mot. 1972: 372 2
      </fw>
      <div xml:id="i-WDYEzYgyjsdHTTerxi7g8o" type="motHeader">
        <div xml:id="i-LwccMg1B3aBChppXKN4ftQ" type="motTitle"/>
        <div xml:id="i-A8CxrMGpjEhoXE8KaCTf5J" type="motSubmissionInfo"/>
      </div>
      <div xml:id="i-FfsZ5wcnf6U3d4cs6yz3Fd" type="motBody">
        <div xml:id="i-L7SZsFGZ9MaSWNgQLzJ7iq">
          <p xml:id="i-XHKbiXjr99AoByZwkxzVDj">
            Motioner nr 372—379 år 1972 Mot. 1972 372—379
          </p>
          <p xml:id="i-2CfrpEGcYQRyTLKbfgBctu">
            Nr 372
          </p>
          <p xml:id="i-BUs6YZfq5gYvQQPhEWRsmH">
            av herr Lövenborg och fru Marklund om statlig industriexpansion
            i Norrbotten.
          </p>
          <p xml:id="i-CoQXEPz5KJscJ81nLRVboh">
            Utflyttningen från Norrlandslänen däribland Norrbotten har tillfälligt-
            vis dämpats. På sina håll har detta tolkats som ett resultat av
            den förda lokaliseringspolitiken, men det är ett grundfalskt resonemang
            som inte har med verkligheten att skaffa. Sanningen är i stället
            att den försämrade ekonomiska konjunkturen har inneburit minskade
            möjligheter att lika lättvindigt som tidigare skyffla iväg folk
            från norr till söder. Därtill kommer att avfolknings- politiken
            i vissa kommuner har gått fram som en slåttermaskin och att det
            givetvis också finnes en nedre gräns för hur långt avtappningen
            av produktiv arbetskraft kan gå. I Norrbotten har situationen
            på intet sätt förbättrats, och den arbets- löshetsstatistik som
            presenterades några veckor efter folkmängdssiffrorna var en effektiv
            dementi på talet om att »trenden har vänt» och att situa- tionen
            nu skulle vara bättre. Den tillfälliga dämpning av utflyttningen
            som vid årsskiftet fram- kallade vissa glädjeutbrott är ingenting
            unikt. Detsamma kunde konsta- teras exempelvis 1967 då en nedgång
            i den ekonomiska konjunkturen också då innebar minskade möjligheter
            att flytta folk till industrier söderut. Något år efteråt nådde
            utflyttningen från Norrbotten och övriga Norrlandslän nya rekordsiffror.
            Man har all anledning befara att vid en förändrad konjunkturbild
            kommer takten i avfolkningen och utflytt- ningen åter att höjas
            till tidigare eller högre nivå. Den lokaliseringspolitik som riksdagen
            fattade beslut om 1964 har sannerligen inte inneburit blomstring
            för Norrbotten utan tvärtom, Det som har varit bra för storfinansen
            har inte varit bra för folket. Under samma tid som den s. k. lokaliseringspolitiken
            fungerat har nettoutflytt- ningen från Norrbotten sprungit upp
            till närmare 25 000 personer. AMS har fungerat som en storfinansens
            resebyrå med sådan energi att initialerna i folkmun har kommit
            att tolkas som parollen »Alla måste söderut». Innar. 1968 års
            lokaliseringsutredning lade fram sitt betänkande »Lokaliserings-
            och regionalpolitik» ställdes det från många håll för- hoppnirgar
            om en principiellt ny regionalpolitik, men de som hoppades på
            nya djärva grepp torde i dag vara besvikna. Det blev inga stora
            förändringar, och huvudlinjen kvarstår obruten, nämligen en intensiv
            penningösning över den privata företagsamheten.
          </p>
          <p xml:id="i-XiECXidpANgV7LCJ89VJfm">
            Riksdagen 1972. 3 saml. Nr 372—379
          </p>
          <pb facs="riksdagen-motions-pdf/data/1972/mot_1972__372/mot_1972__372-002.pdf"/>
          <p xml:id="i-Dp99sXZLo99Zjv3qiTdBtu">
            Favörerna blev ännu fler, inte bara till investeringar utan också
            där- igenom att samhället i allt högre grad också svarar för lönekostnaderna.
            Företagens ägare åtar sig däremot att ta hand om vinsten och bestäm-
            manderätten. Det finns också en rad utmanande exempel på hur privata
            lycksökare — ofta söderifrån — utnyttjat samhällets generositet
            och kommunernas nödläge till att kamma in så mycket pengar som
            möjligt under kortaste möjliga tid, varefter kommuner och anställda
            lämnats i sticket. Det privata näringslivets insatser innebär
            följaktligen ingen lösning på problemen. Den redovisning som gjorts
            i den fysiska riksplanen visar också att privatkapitalet inte
            alls har för avsikt att förlägga några betydelsefulla industrier
            i norr. Praktiskt taget alla industrier av format vill man lägga
            i den sydligaste tredjedelen av vårt land. Problemet i Norrbotten
            har undan för undan växt, men detsamma gäller också opinionen
            för en principiellt ny näringspolitik. Nya for- mer av proteströrelser
            växer upp, eldade av den indignation som nu i allt större utsträckning
            besjälar norrbottningarna. I viss« delar av länet är problemen
            särskilt accentuerade, och snabba och genomgripande åtgärder måste
            sättas in, Sker inte detta, kan man inte längre tala om att »en
            katastrof hotar» — den är mycket snart ett faktum, Till de hårdast
            drabbade hör Tornedalen-Överkalix och Norr- bottens inlandskommuner,
            Arvidsjaur, Arjeplog och Jokkmokk. I de regionerna har avfolkningen
            och ödeläggelsen fortskridit skräm- mande snabbt, till stor del
            på grund av att de traditionella basnäringarna jord- och skogsbruk
            har genomgått en snabb strukturomvandling som radikalt minskat
            möjligheterna till sysselsättning och utkomst, Den ut- vecklingen
            fortsätter, och alla sakkunniga bedömare är helt klara över att
            antalet anställda inom skogsbruket ytterligare kommer att skäras
            ner.
          </p>
          <p xml:id="i-EFXCPjB3dTP8t7x2hrjVm">
            Tornedalen-Överkalix
          </p>
          <p xml:id="i-Vjmji7JGHzt99A35eiXbCR">
            Kommunerna Pajala, Övertorneå och Överkalix hade i januari i
            år tusen personer utan arbete; 800 sysselsätts i olika former
            av beredskaps- arbeten. Därtill finns, där liksom annorstädes,
            en betydande dold arbets- löshet. Utvecklingen i de tre nämnda
            kommunerna utgör en drastisk illustra- tion över den nuvarande
            lokaliseringspolitikens felaktiga uppläggning och otillräcklighet.
            Enbart under 1970 var avtappningen 1 225 personer. Länsarbetsnämnden
            presenterade 1970 en larmrapport över utvecklingen just i Pajala,
            Övertorneå och Överkalix. Av de drygt 32 000 invånarna som fanns
            1960 var bara 25 000 kvar 1970. Alltså en minskning med 7 000
            personer eller mer än 20 procent på denna korta tid. Övertorneå
            ensam minskade från 1955 till 1969 sin befolkningssiffra med en
            fjärde- del.
          </p>
          <pb facs="riksdagen-motions-pdf/data/1972/mot_1972__372/mot_1972__372-003.pdf"/>
          <fw xml:id="i-QWJJ63cnH2QrsLR6Zxzd1x">
            Mot. 1972: 372 3
          </fw>
          <p xml:id="i-UAwv6zn13vCGktHMjBjTkE">
            Av de tre kommunblocken har Pajala drabbats hårdast. Kommunen
            som till ytan skulle kunna rymma hela Storstockholm har i dag
            en befolkning på under 11 000. För tio år sedan var siffran 14
            000. Det har gått fem år sedan det fastslogs av länsplanerarna
            att det måste skapas 2 000 arbetstillfällen i dessa kommuner,
            Utvecklingen har gått åt rakt motsatt håll. I Pajala, Övertorneå
            och Överkalix har antalet arbetstillfällen minskat med ungefär
            samma siffra. Så har alltså den aktiva lokaliseringspolitiken
            fungerat i denna region,
          </p>
          <p xml:id="i-Lj8ocgRzMdjcygjSxKn17V">
            Inlandet
          </p>
          <p xml:id="i-BHaibz2exPqNpoEB3BhqdN">
            Lika allvarligt är läget i Arvidsjaur, Arjeplog och Jokkmokk,
            Låt oss illustrera vad som skett genom att blicka litet längre
            tillbaka än i före- gående exempel. Under tiden 1950—1970 har
            befolkningstalet i Ar- vidsjaurs kommun minskat med 2 700, med
            1 000 i Arjeplog och med 1784 i Jokkmokks kommun, Dominerande
            bland dem som flyttat är åldrarna under 30 år. Åldringarnas antal
            ökar, födslarna minskar. Ar- betslösheten är stor och konstant.
            I området sker nu en hastig förändring i negativ riktning, framför
            allt beroende på att man inte lyckats ersätta den traditionella
            syssel- sättningsbasen, jord- och skogsbruk som nu sviker, med
            någonting annat. Nu sker en gradvis urholkning också av inlandets
            tätorter som i stor utsträckning haft karaktären av servicecentra.
            Serviceföretag slår igen på grund av minskat underlag, och det
            tvingar i sin tur iväg ytterligare människor, och därmed är man
            inne i en ond cirkel. Kvar står kommu- nernas väldiga investeringar
            i skolor och andra allmänna inrättningar som nu inte kan användas
            på maximalt sätt.
          </p>
          <p xml:id="i-NZLaBVocBAqHM7EhGfvAfT">
            Malmfälten
          </p>
          <p xml:id="i-LNqn4vFm6W93weAsckp57p">
            Det område som brukar betecknas som malmfälten består av kom-
            munerna Kiruna och Gällivare. Båda kommunerna är extremt beroende
            av LKAB och dess nuvarande aktivitet, dvs. gruvbrytningen. Hittills
            har det gäll: att så snabbt som möjligt exploatera malmtillgångarna
            i Kiruna och Gällivare, Den snabba takten i exploateringen kan
            också med fog karakteriseras som en form av rovdrift med norrbottniska
            naturtill- gångar utan tanke på vad som händer när malmen tar
            slut. Nu har också en ny situation inträtt, nämligen avsättningssvårigheter
            på export- marknaden. Den internationella konkurrensen har hårdnat,
            och de tecken som redan syns måste betraktas som en allvarlig
            varning. Gruvbolag från andra länder konkurrerar nu på marknader
            som tidigare räknats som LKAB:s traditionella avsättningsområden.
            Allt tyder på att detta nya läge kan få allvarliga konsekvenser
            för malmförsäljningen, och man måste med fruktan fråga sig vad
            som skulle hända om LKAB:s malm-
          </p>
          <pb facs="riksdagen-motions-pdf/data/1972/mot_1972__372/mot_1972__372-004.pdf"/>
          <fw xml:id="i-EADpUEuBdBTJ8BCFh18U8D">
            Mot. 1972: 372 4
          </fw>
          <p xml:id="i-U3BubqcrVwTmVSma9Gp3EA">
            försäljning drabbades av allvarliga bakslag med ty åtföljande
            minskning av gruvdriften. Då ligger den ekonomiska katastrofen
            snuddande nära för både kommuner och enskilda människor i området.
            Näringslivets ensidiga uppläggning innehåller denna latenta fara.
          </p>
          <p xml:id="i-3QQ29BHaa8t2H4dhjjn2TY">
            Naturtillgångar finns
          </p>
          <p xml:id="i-XHXLNiDocG1jMSSUwaD5vi">
            Vi har tagit dessa tre regioner i Norrbotten som exempel på områden
            där särskilda insatser snabbt måste sättas in: inlandet och Tornedalen-
            Överkalix, därför att utvecklingen måste karakteriseras som katastrofal,
            malmfälten därför att det ensidiga näringslivet är livsfarligt
            om malm- konjunkturen skulle svikta på allvar. Alla tre regionerna
            har välbekanta naturtillgångar som bättre kunde utnyttjas. Inlandet,
            Tornedalen och Överkalix har stora skogstillgångar, och det gäller
            i viss omfattning också Gällivareområdet. En ökad för- ädling
            måste vara fullt realistisk. Malm- och mineralfyndigheter finns
            i både Tornedalen och inlandet. Gruvor kan öppnas och fyndigheterna
            exploateras. Tornedalen är utomordentligt lämpligt för grönsaksodling
            i stor skala, och jordbruket kan utvecklas, Graddisvägen öppnar
            nya möjligheter för inlandskommunerna, och ett järnvägsbygge från
            Kaunis- vaara till Svappavaara skulle gynna hela den industriella
            utvecklingen i Tornedalen. När det gäller malmfälten är det nödvändigt
            att regeringen och LKAB känner sitt ansvar inför denna region,
            som genom befolkningens hårda slit har lämnat ifrån sig enorma
            belopp till den svenska statskassan, och i tid vidtar planmässiga
            förberedelser för att åstadkomma en bredd- ning av näringslivet.
            Vi behöver inte i detta sammanhang upprepa alla de konkreta för-
            slag som ställts av kommunisterna såväl i riksdagen som lokalt,
            men klart är att de nämnda regionerna liksom länet i sin helhet
            innehåller förutsättningarna för industrietablering i tillräcklig
            skala, Vi vill i sam- manhanget återkomma till den avgörande lokaliseringsinsatsen,
            näm- ligen upprättandet av en stor statlig maskin- och verkstadsindustri
            och statlig fordonstillverkning, Det är industrietableringar av
            detta slag som genom spridningseffekt skulle få betydelse inte
            bara för Tornedalen- Överkalix och inlandet utan för hela länet.
            Volvo som nu satsar 1 300 miljoner kronor nästan uteslutande i
            Göte- borgsområdet är ett exempel på hur en stor basindustri kan
            basera sin tillverkning på underleverantörer. Företaget har sin
            tillverkning spridd till flera hundra platser. Det är verkstäder
            och mindre företag som till- sammans ger arbete åt över 25 000
            anställda. Det är mot denna bak- grund helt riktigt att säga att
            en eller flera stora industrier med hög- förädlad produktion på
            sitt program skulle bli en för länet avgörande lokaliseringsinsats.
          </p>
          <pb facs="riksdagen-motions-pdf/data/1972/mot_1972__372/mot_1972__372-005.pdf"/>
          <fw xml:id="i-4LrKwF3gc4PrKMSvWKfnpg">
            Mot. 1972: 372 5
          </fw>
          <p xml:id="i-6JUgrJTv8JzpjU82YKEyPG">
            I ett interpellationssvar i maj i fjol fällde inrikesminister
            Holmqvist bl. a. följande ord (riksdagens protokoll 1971: 75—77,
            s. 95): »Man skulle naturligtvis kunna inrätta vår ekonomi och
            vår sociala politik på ett sådant sätt att vi skulle kunna realisera
            nästan vilka mål som helst som vi ställer upp för låt oss säga
            Norrland eller för skogslänen, men det skulle förutsätta en mycket
            stark dirigering av investeringar och produktion.» Men det är
            just detta som erfordras. Man måste skaffa de styrmedel som behövs
            för att dirigera investeringar och produktion och tvinga stor-
            finansen att investera i områden där det är bäst för samhälle
            och män- niskor. Till denna starka dirigering hör naturligtvis
            också planmässig uppbyggnad av ett tillräckligt stort och väl
            differentierat statligt närings- liv, och det skulle också kunna
            ske om bara regeringen hade vilja och tillräckligt politiskt kurage.
            Vi anser att det finns anledning att ta fasta på en formulering
            i »Läns- program 70» för Norrbotten, där länsstyrelsen bl. a.
            säger: »Med tanke på betydelsen på sikt av att Norrbotten fungerar
            gentemot såväl riket som den enskilde individen vill Länsstyrelsen/Planeringsrådet
            under- stryka betydelsen av att statsmakterna förstärker de regionalpolitiska
            åtgärderna i länet. Norrbotten kan lämpligen utgöra en försöksregion
            för kraftig sysselsättningsinsats på kort tid.» Med hänvisning
            till det ovan anförda hemställer vi! att riksdagen hos regeringen
            anhåller om ett snabbt utarbetande av en femårsplan för statlig
            industriexpansion i Norrbotten med målsättningen att skapa full
            sysselsättning utan avfolk- ning, varvid i första hand bör beaktas:
            att en statlig maskin- och verkstadsindustri upprättas, att en
            industri för fordon- och containertillverkning upprättas, att
            åtgärderna förstärks för NJA:s utveckling mot ökad manu- fakturering
            med beaktande av behoven av att förlägga en in- dustriell tillverkning
            till flera delar av länet, att särskild uppmärksamhet ägnas åt
            uppgiften att snabbt skapa nya arbetstillfällen i Tornedalen-Överkalix,
            inlandet och malmfälten.
          </p>
          <p xml:id="i-F4gz5n8anBmLLfJuBQBEh">
            Stockholm i januari 1972 ALF LÖVENBORG (vpk) EIVOR MARKLUND (vpk)
          </p>
          <p xml:id="i-FMyFzmGyAkrR4iuzWnhcxA">
            ! (Se även motion 1972:379)
          </p>
          <p xml:id="i-KLMGJK3VvDPC987vjvTiHe">
            Kartong: S. 5. Not tillkommer
          </p>
        </div>
      </div>
    </body>
  </text>
</TEI>
