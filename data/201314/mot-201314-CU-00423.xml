<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00423">
  <teiHeader>
    <fileDesc>
      <titleStmt>
        <title>Ordning och reda bland upplåtelseformerna</title>
        <author corresp="i-V94NXHxQRsQu6mMDHyZAxs">av Teres Lindberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ordning och reda bland upplåtelseformerna</title>
          <idno type="rdwebb">H102C423</idno>
          <rs type="number">C423</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C423/text</ref>
          <ref type="dokument_url_html">http://data.riksdagen.se/dokument/H102C423</ref>
          <ref type="dokumentstatus_url_xml">http://data.riksdagen.se/dokumentstatus/H102C423</ref>
          <ref type="doc">http://data.riksdagen.se/fil/194C3159-5679-4FE9-8F6C-CEB4BF07C721</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-V94NXHxQRsQu6mMDHyZAxs</idno>
            <name>Teres Lindberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GeGMH7MKy1eoEAp4JMTEDa" type="signed"/>
        <correspContext corresp="i-GeGMH7MKy1eoEAp4JMTEDa">
          <note type="signatory" corresp="i-V94NXHxQRsQu6mMDHyZAxs"/>
        </correspContext>
        <correspAction xml:id="i-V35AXiY2nSqtuf1WLa7cYw" type="numbering">
          <date when="2013-10-07"/>
        </correspAction>
        <correspAction xml:id="i-g58cYi5WHVygZChg4TEz6" type="submission">
          <date when="2013-10-04"/>
        </correspAction>
        <correspAction xml:id="i-AW4Tjp5LG5cKNPsjQ7r154" type="transfer">
          <date when="2013-10-04"/>
        </correspAction>
        <correspAction xml:id="i-ViiK7pBzcYRVzwUfBXvfzW" type="assigned"/>
        <correspContext corresp="i-ViiK7pBzcYRVzwUfBXvfzW">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P1XvwpEjR86YPTSHj2M4Ph" type="motHeader"/>
      <div xml:id="i-R4sZPkpDLo29tkBURA8ccY" type="motBody">
        <div xml:id="i-5CLEUZXhv5eBjDYhoCNMS2" type="motProposal" subtype="förslag">
          <head xml:id="i-PR69kRNTtb8mij5hTv21dq">
            Förslag till riksdagsbeslut
          </head>
          <list xml:id="i-EBMtwzT6XMXqDc19CnL9Bn" style="ol">
            <item xml:id="i-8kmNTfAGxHVns9bWUbohDm">
              Riksdagen tillkännager för regeringen som sin mening vad som
              anförs i motionen om att en lagöversyn bör göras för att i framtiden
              skydda allmännyttan och dess hyresgäster från framtida oåterkalleliga
              privatiseringar och utförsäljningar orsakade av tillfälliga politiska
              majoriteter.
            </item>
            <item xml:id="i-71JAbyJshagaE358cVaihz">
              Riksdagen tillkännager för regeringen som sin mening vad som
              anförs i motionen om att se till att ombildningsprocessen kan
              prövas rättsligt och att köp kan hävas om lag- eller stadgebrott
              konstateras.
            </item>
            <item xml:id="i-RX6Ka2HSCSTAY9yRrfxZi1">
              Riksdagen tillkännager för regeringen som sin mening vad som
              anförs i motionen om att stärka hyresgästers rättssäkerhet vid
              ombildning från hyresrätt till bostadsrätt.
            </item>
            <item xml:id="i-RXRs7wSUxSoaMzHhsLFfF">
              Riksdagen tillkännager för regeringen som sin mening vad som
              anförs i motionen om att en bostadsrättsförening inte ska kunna
              köpa en fastighet om inte minst två tredjedelar av hyresgästerna
              faktiskt blir bostadsrättsinnehavare.
            </item>
          </list>
        </div>
        <div xml:id="i-GYAiWfsqS9RY3eSvnG5heL" type="motContent">
          <head xml:id="i-VMy1o6DJPrRPicm2JamvWH" type="h1">
            Motivering
          </head>
          <p xml:id="i-7AbgohGErmj5zte4A1uhLc">
            Bostaden är till skillnad från andra välfärdsområden det som
            skapar ramen för ett gott liv under alla faser i livet. En god
            hälsa är avhängigt ett gott boende, precis som goda skolresultat
            är beroende av bra bostadsförhållanden. Politiken hänger ihop
            och mycket av de positiva effekterna på olika politikområden är
            beroende av en bra bostadssituation.
          </p>
          <p xml:id="i-3Ypj5uVfbG81C64Eivns3t">
            Mot den bakgrunden är utvecklingen de senaste årtiondena allvarlig.
            Den jämförelsevis integrerade situationen som rådde i början av
            miljonprogrammet där de bättre bemedlade bodde i gathusen och
            de fattiga i gårdshusen ledde i alla fall till att barnen gick
            i samma skolor och olika samhällsklasser kom i kontakt med varandra.
          </p>
          <p xml:id="i-6KNThmnMvnavSoUpLE6vKv">
            Miljonprogrammets överproduktion de senaste åren i kombination
            med de förmånliga skattereglerna för egna hem startade en segregationsprocess
            som fortsatt utan uppehåll. I Stockholm har dessutom ständigt
            stegrande fastighetspriser drivit fram en utveckling med hög efterfrågan
            på bostäder och en alltför ensidigt inriktad produktion på bostadsrätter.
          </p>
          <p xml:id="i-Sn5AphiBc1WrjK4G2VJSQZ">
            De bostäder som tillkommit utgjordes huvudsakligen av nybyggda
            bostadsrätter alternativt hyresrätter som snabbt ombildats till
            bostadsrätter. Avdragsrätten för räntor och låga räntor kombinerat
            med inga eller låga krav på egen insats i en stigande marknad
            har spätt på utvecklingen. Det har också bidragit till att det
            blivit oerhört lönsamt att omvandla privata hyreshus till bostadsrätter
            främst i Stockholms innerstad och därmed få ut ca 30 % högre pris
            än ett annat fastighetsbolag hade kunnat betala. Mellan 1998 och
            2002, med borgerligt styre, försvann 12 000 allmännyttiga och
            30 000 privata lägenheter från Stockholms hyresrättsmarknad.
          </p>
          <p xml:id="i-9dG8CCZniAWxLTNhxzJqmN">
            Den som inte hade råd blir helt enkelt hänvisad någon annanstans.
            Unga och inflyttade får bo hemma hos föräldrar, släktingar eller
            andra. En brutal svartmarknad har utvecklats på de få hyreslägenheter
            som trots allt finns kvar, och ockerhyrorna för andrahandskontrakten
            i attraktiva lägen är ett faktum.
          </p>
          <p xml:id="i-A7yDB1bB8h3v5T7iNbSCsv">
            Landets huvudstad är ett talande exempel. Där byggdes mellan
            åren 2002 och 2006 ca 20 000 lägenheter varav ungefär hälften
            hyresrätt. Det räckte inte på långa vägar för att lätta trycket.
            Många av dem har i dag ombildats till bostadsrätt. Med det nya
            borgerliga styret 2006 i Stockholm inleddes en nyliberalt inspirerad
            slakt på de allmännyttiga bostadsbolagen. I dag har praktiskt
            taget alla allmännyttiga bostäder i Stockholms innerstad blivit
            ombildade till bostadsrättsföreningar. Ytterligare tusentals lägenheter
            i ytterstaden tillkommer. Därutöver har högermajoriteten kraftigt
            realiserat ut ca 7 500 lägenheter ur det allmännyttiga beståndet
            till privata fastighetsbolag.
          </p>
          <p xml:id="i-JhcDPbok9yNbpeVLcstZ3Z">
            Det behövs mer ordning och reda när det gäller ombildning. Att
            sälja en hyresfastighet till en bostadsrättsförening innebär inte
            att alla hyresgäster som bor där blir bostadsrättsinnehavare.
            För att en bostadsrättsförening ska få överta en hyresfastighet
            måste minst två tredjedelar av hyresgästerna säga ja på köpstämman.
            Hur många som sedan faktiskt blir medlemmar och betalar in sin
            insats vet man inte.
          </p>
          <p xml:id="i-NL8wWVCS9GVJ8uwLQot2Tw">
            Genom tvivelaktiga konsultinsatser har hyresgäster allt som oftast
            körts över. Det finns exempel på att köpstämmor har genomförts
            på ett tvivelaktigt sätt utan omröstning. Dessa ombildningar har
            senare godkänts i varje instans med tron om att någon annan kollar
            upp problemen i desamma. Berörda måste kunna klaga på förfarandet.
            Vid tvivel måste köpet kunna hävas. Särskilt noga bör fullmakter
            granskas. En bostadsrättsförening ska heller inte kunna köpa en
            fastighet om inte minst två tredjedelar av hyresgästerna faktiskt
            blir bostadsrättsinnehavare.
          </p>
        </div>
        <div xml:id="i-Tpgw53Ut7hU7s4Wf1gTWJF" type="motSignatures">
          <list xml:id="i-BLp3pvTa9VvSfw6CG28ESn">
            <item xml:id="i-BX4sdk8xoc4CBaMsXHBPHT">
              Teres Lindberg (S)
            </item>
          </list>
        </div>
      </div>
    </body>
  </text>
</TEI>
