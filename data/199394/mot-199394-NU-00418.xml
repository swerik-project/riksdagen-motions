<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199394-NU-00418">
  <teiHeader>
    <fileDesc>
      <titleStmt>
        <title>Kärnkraftens avveckling m.m.</title>
        <author corresp="i-GSfuaZB2iKY7EQ9cNr63sp i-GSfuaZB2iKY7EQ9cNr63sp">av Lennart Daléus m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kärnkraftens avveckling m.m.</title>
          <idno type="rdwebb">GH02N418</idno>
          <rs type="number">N418</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GH02N418/text</ref>
          <ref type="dokument_url_html">http://data.riksdagen.se/dokument/GH02N418</ref>
          <ref type="dokumentstatus_url_xml">http://data.riksdagen.se/dokumentstatus/GH02N418</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GSfuaZB2iKY7EQ9cNr63sp</idno>
            <name>Lennart Daléus</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RM6v9N7kihqrGSRBsWe7g3</idno>
            <name>Ivar Franzén</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SZgcxyxYn6GnRBLikzLy7M</idno>
            <name>Kjell Ericsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-AeygsPpZHRw5TndXwnCHQm</idno>
            <name>Karin Starrin</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-GSfuaZB2iKY7EQ9cNr63sp</idno>
            <name>Lennart Daléus </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AeygsPpZHRw5TndXwnCHQm</idno>
            <name>Karin Starrin </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RM6v9N7kihqrGSRBsWe7g3</idno>
            <name>Ivar Franzén </name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-SZgcxyxYn6GnRBLikzLy7M</idno>
            <name>Kjell Ericsson </name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KYnZ2a8tHqkM6JLcho2PyM" type="signed"/>
        <correspContext corresp="i-KYnZ2a8tHqkM6JLcho2PyM">
          <note type="signatory" corresp="i-GSfuaZB2iKY7EQ9cNr63sp"/>
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-SZgcxyxYn6GnRBLikzLy7M"/>
          <note type="signatory" corresp="i-AeygsPpZHRw5TndXwnCHQm"/>
          <note type="signatory" corresp="i-GSfuaZB2iKY7EQ9cNr63sp"/>
          <note type="signatory" corresp="i-AeygsPpZHRw5TndXwnCHQm"/>
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-SZgcxyxYn6GnRBLikzLy7M"/>
        </correspContext>
        <correspAction type="referral" xml:id="i-PnGgUWUtN79bzXZSx3YMLz">
          <date when="1994-02-09"/>
        </correspAction>
        <correspAction type="dismissal" xml:id="i-SQEu8oZhbwLMsHGrseAFD7">
          <date when="1994-02-08"/>
        </correspAction>
        <correspAction type="submission" xml:id="i-KjiXELwkCs9QtA3THQQBqH">
          <date when="1994-01-25"/>
        </correspAction>
        <correspAction type="referral" xml:id="i-RiqXyj5gGGHwW2ZhizjoDV">
          <date when="1994-02-09"/>
        </correspAction>
        <correspAction type="dismissal" xml:id="i-M2n7veWLhuPnRZLWe2JiDe">
          <date when="1994-02-08"/>
        </correspAction>
        <correspAction type="submission" xml:id="i-YVYej7fc93ZrnS666JdBE7">
          <date when="1994-01-25"/>
        </correspAction>
        <correspAction type="assigned" xml:id="i-CgqpnwX7SxicrFVjHe2492"/>
        <correspContext corresp="i-CgqpnwX7SxicrFVjHe2492">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199394/mot_199394_NU_418/mot_199394_NU_418-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1993/94:N418
          </p>
          <p>
            av Lennart Daléus m.fl. (c) Kärnkraftens avveckling m.m.
          </p>
          <p>
            Motionen delad mellan flera utskott
          </p>
          <p>
            Sammanfattning
          </p>
          <p>
            Riksdagens intentioner avseende kärnkraftens avveckling bör tydliggöras
            i lagstiftning. Kärntekniklagen bör ändras så att tillstånd att
            driva en kärn- reaktor kan återkallas om detta är ett led i genomförandet
            av riksdagens be- slut om en avveckling senast år 2010 av kärnkraften.
            Kärntekniklagen bör ändras så att det inte blir möjligt att bevilja
            drifttill- stånd för perioder som sammantaget överstiger 25 år.
            Kärntekniklagen bör ändras så att samtliga drifttillstånd skall
            ha återkal- lats senast den 31 december 2010. Regeringen bör utnyttja
            en i motionen föreslagen lagändring till att skynd- samt återkalla
            drifttillståndet för reaktorn Oskarshamn 1. Utgångspunkten för
            den svenska lagstiftningen för atomskador är att an- svaret för
            atomskador i första hand skall bäras av kärnkraftindustrin. Atom-
            ansvarighetslagen bör ändras så att anläggningsinnehavarens ansvar
            omfat- tar anläggningsinnehavarens totala betalningskapacitet.
          </p>
          <p>
            Kärnkraftens avveckling
          </p>
          <p>
            Det svenska beslutet 1980 om en avveckling av kärnkraften var
            framsynt. Den internationella utvecklingen därefter visar på ett
            vikande engagemang i kärnkraften. Efter folkomröstningen år 1980
            beslöt riksdagen att kärnkraften skall vara avvecklad senast år
            2010. I den aktuella propositionen konstaterades att en majoritet
            av de röstande i folkomröstningen uttalat sig för att kärnkraften
            skulle avvecklas i den takt som var möjlig med hänsyn till behovet
            av elekt- risk kraft för att upprätthålla sysselsättning och välfärd
            samt att högst de 12 reaktorer som var i drift, färdiga eller
            under arbete skulle användas under sin tekniska livslängd. Denna
            bedömdes vara 25 år. I propositionen uttalades vidare att ingen
            ytterligare kärnkraftsutbyggnad skulle förekomma och att säkerhetssynpunkterna
            borde vara avgörande för i vilken ordningsföljd re- aktorerna
            skulle tas ur drift. Näringsutskottet anslöt sig i sitt betänkande
            till bedömningarna i proposi- tionen och uttalade samtidigt som
            sin mening att det var nödvändigt att klart ange den tidsperiod
            inom vilken avvecklingen skulle ske. Med hänsyn till att
          </p>
          <p>
            1" Riksdagen 19931/94. 3 saml. Nr N416-421
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-002.pdf"/>
          <p>
            reaktorernas tekniska livslängd i propositionen bedömdes vara
            25 år, borde det enligt näringsutskottet slås fast att den sista
            reaktorn i Sverige skulle stängas senast år 2010. Riksdagen biföll
            vad näringsutskottet hade hemställt i betänkandet. Riksdagen har
            senare preciserat riktlinjerna för energipolitiken. Innebör- den
            av riktlinjerna är, som tidigare, att avvecklingen av kärnkraften
            skall vara genomförd senast år 2010. I början av 1991 träffades
            mellan socialdemokraterna, folkpartiet libera- lerna och centerpartiet
            en partiöverenskommelse om energipolitiken. Under rubriken ”energipolitiska
            utgångspunkter” konstaterades bl a att riksdagen angivit ”att
            det bör slås fast att den sista reaktorn skall stängas senast
            år 2010”. Frågan om när kärnkraften skall vara avvecklad blev
            alltså inte före- mål för förnyad prövning eller nytt ställningstagande
            i samband med parti- överenskommelsen. Partiöverenskommelsen om
            energipolitiken låg senare till grund för riks- dagens beslut
            våren 1991 om riktlinjer för den långsiktiga energipolitiken.
            Den nytillträdande regeringen anförde i regeringsförklaringen
            hösten 1991 att partiöverenskommelsen om energipolitiken ligger
            fast. Denna ståndpunkt bekräftades genom ett motsvarande uttalande
            i regeringsförkla- ringen inför riksmötet 1992/93. Så sent som
            i december 1992 har en nästan enig riksdag konstaterat att riksdagens
            beslut om avveckling av kärnkraften senast år 2010 inte i sak
            skil- jer sig från lagstiftning.
          </p>
          <p>
            Lagstiftning nödvändig
          </p>
          <p>
            Det finns således en uttalad bred majoritet bakom uppfattningen
            att kärn- kraften ska vara avvecklad senast år 2010. Emellertid
            uttalas från tid till an- nan, bl a av ledande företrädare för
            kraftindustrin men också från andra de- lar av näringslivet, att
            man inte kommer att vidta några konkreta åtgärder för kärnkraftens
            avveckling förrän man tvingas till detta genom lagstiftning. Uttalanden
            som ifrågasätter dels inriktningen på en avveckling av kärn- kraften
            till senast år 2010, dels bedömningarna om en livslängd på 25
            år för enskilda reaktorer, skapar osäkerhet hos energisystemets
            aktörer. Riksda- gen bör skapa klarhet i och grund för avvecklingen
            av kärnkraften genom att i kärntekniklagen införa en särskild
            bestämmelse. Denna bör möjliggöra att tillstånd att bedriva kärnteknisk
            verksamhet återkallas som ett led i ge- nomförandet av avvecklingen
            i enlighet med riksdagens beslut. Riksdagen bör därför besluta
            om ett tillägg till kärntekniklagen i en 15$ 4 med innehåll i
            enlighet med vad som här föreslås. Lagen bör självfallet ha en
            utformning som också omöjliggör drifttillstånd för mer än totalt
            25 års drifttid. Riksdagen bör därför besluta om ett tillägg till
            kärntekniklagen i en 15a$ med innehåll i enlighet med vad som
            här föreslås. Lagen bör i enlighet med riksdagens beslut om en
            avveckling till senast år 2010 också ges en sådan utformning att
            samtliga reaktorer är stängda senast den 31 december 2010. Riksdagen
            bör därför besluta om ett tillägg till kärntekniklagen i en 15b$
            med innehåll i enlighet med vad som här föreslås.
          </p>
          <p>
            Mot. 1993/94 N418
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-003.pdf"/>
          <p>
            Startår och givna tillstånd Mot. 1993/94
          </p>
          <p>
            De svenska kärnkraftverken och deras startår N418 Oskarshamn
            1 1972 Oskarshamn 2 1974 Oskarshamn 3 1985 Barsebäck 1 1975 Barsebäck
            2 1977 Ringhals 1 1976 Ringhals 2 1975 Ringhals 3 1981 Ringhals
            4 1983 Forsmark 1 1980 Forsmark 2 1981 Forsmark 3 1985
          </p>
          <p>
            För fyra av de 12 svenska kärnkraftsreaktorerna (Barsebäck 1,
            Oskarshamn 1 och 2 samt Ringhals 1) gäller tillstånden utan tidsbegränsning.
            Det är na- turligtvis en motsägelse i sig att de äldsta reaktorerna
            har tillstånd utan tids- begränsningar. För en reaktor (Ringhals
            2) är gällande tillstånd begränsat till utgången av år 1995. För
            övriga reaktorer gäller tillstånden till utgången av år 2010.
            Reaktorn Oskarhamn 1 är sedan mer än ett år tillbaka tagen ur
            drift. Re- parationerna bedöms mycket tids- och kostnadskrävande.
            Belopp i miljard- klassen har nämnts samtidigt med tidsramar som
            sträcker sig på andra sidan sommaren 1994. Oskarshamn 1 är den
            äldsta svenska reaktorn. Den når 25-årsgränsen år 1997. Regeringen
            bör med den i denna motion föreslagna 15 $ 4 i kärnteknik- lagen
            som grund permanent återkalla tillståndet för reaktorn Oskarshamn
            1. Av hänsyn till anläggningsinnehavarens planering och investeringsbeslut
            är det angeläget med ett skyndsamt regeringsbeslut. Vad som här
            anförts om regeringens utnyttjande av den i denna motion föreslagna
            15 $ 4 i kärntekniklagen bör riksdagen ge regeringen till känna.
          </p>
          <p>
            Ersättningsfrågor
          </p>
          <p>
            Regeringsform och Europakonvention
          </p>
          <p>
            Det finns ingen del i grundlagen — regeringsformen — som skulle
            kunna inne- bära en begränsning i den här föreslagna förändringen
            av kärntekniklagen. Bestämmelserna i 2 kap 18 $ RF talar om ersättning
            när ”egendom tages i anspråk” och om ingreppet kan betecknas som
            ”expropriation eller annat sådant förfogande”. Den aktuella egendomen
            övertages ju inte av det all- männa. Det sker ingen förmögenhetsöverflyttning.
            Det är rådigheten över viss egendom som inskränkes. Europakonventionen
            till skydd för de mänskliga rättigheterna skulle teo- retiskt
            kunna åberopas i ersättningsfrågan. Det måste betraktas som osäkert
            hur Europadomstolen skulle komma att tolka avvägningen i detta
            fall mellan det allmännas och företagens intresse. Nu aktuella
            förändringar i regeringsformen och Europakonventionen för- anleder
            inte några andra bedömningar i ersättningsfrågan.
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-004.pdf"/>
          <p>
            Tillstånd utan tidsbegränsning
          </p>
          <p>
            I Atomlagstiftningskommitténs betänkande diskuterades frågan
            om ersätt- ning vid en avstängning senast år 2010 av de reaktorer
            för vilka tillstånden inte tidsbegränsats. När inte säkerhets-
            eller strålskyddsskäl motiverade av- stängningen, ansåg kommittén
            att en eventuell ersättning borde utgå endast när det framstod
            som uppenbart obilligt att inte ersättning lämnades. Detta med
            hänsyn till tillståndshavarnas goda förutsättningar att anpassa
            sin verk- samhet och avskriva anläggningen med hänsyn till den
            beslutade tidsgrän- sen. Departementschefen godtog denna slutsats
            utan att i övrigt ta ställning till uttalandena. Detsamma gjorde
            lagrådet. Näringsutskottet yttrade sig inte i frågan. Det torde
            stå klart att ersättning avseende en begränsning av de hittills
            icke tidsbegränsade tillstånden till år 2010 inte kan komma i
            fråga.
          </p>
          <p>
            Uppenbar risksituation
          </p>
          <p>
            Reaktordrift är det mest typiska exemplet på vad som inom skadeståndsrät-
            ten betecknas som farlig verksamhet. Företagaren får anses själv
            ha satt sig i en uppenbar risksituation. Vidare har kärnkraftföretagens
            verksamhet sedan länge blivit alltmera omstridd. Sedan den tidigt
            under 1970-talet kommit i förgrunden också för det politiska intresset
            måste det förutsättas att företagen har insett att deras situation
            varit osäker även sedan tillstånd till reaktordriften meddelats.
            En politisk omsvängning eller en kärnkraftsolycka i Sverige eller
            i utlandet hade lätt kunnat få till följd ett politiskt beslut
            om en snabb avveckling. Företagen har aldrig med fog kunnat känna
            sig trygga efter tillståndet på samma sätt som andra koncessionsinnehavare
            utan har hela tiden varit tvungna att räkna med en utveckling
            liknande den nu aktuella. Det har för alla berörda aktörer varit
            uppenbart att 25 år betraktats som gräns för den tekniska livslängden
            och att denna tidsrymd också varit grunden för den slutliga gränsen
            år 2010 för kärnkraften som en del av det svenska energisystemet.
            Det torde i tillägg till vad som redan sagts om de icke tidsbegränsade
            till- stånden stå klart att ersättning avseende tiden som infaller
            efter det att 25 år har förflutit från det datum då reaktorn togs
            i kommersiell drift inte kan komma i fråga.
          </p>
          <p>
            Viss ersättning
          </p>
          <p>
            Även om avvecklingssituationen framstår som skild från andra
            situationer, bör en lagstiftning eftersträvas som är förenlig
            med de ersättningsprinciper som hittills tillämpats i Sverige
            och av Europadomstolen. Det är rimligt att knyta en rätt till
            ersättning till den tid som har förflutit från tidpunkten då respektive
            reaktor togs i kommersiell drift till tidpunkten för dess urdrifttag-
            ning. Om denna tid på grund av återkallelse av tillstånd enligt
            15 $ 4 understi- ger 25 år bör skälig ersättning för därvid uppkommande
            förlust kunna utgå. Kärntekniklagen bör därför tillföras en ny
            regeli en 15 c $ som ger inneha- varen av ett tillstånd att bedriva
            kärnteknisk verksamhet rätt till skälig er- sättning av staten
            avseende tiden mellan urdrifttagningen 25 år räknat från det datum
            då reaktorn togs i kommersiell drift. Ersättning för utebliven
            vinst
          </p>
          <p>
            Mot. 1993/94 N418
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-005.pdf"/>
          <p>
            skall inte utgå, ej heller ersättning för tid när reaktor av
            säkerhetsskäl av- stängs genom beslut av tillsynsmyndighet. Riksdagen
            bör därför besluta om ett tillägg till kärntekniklagen i en 15c$
            med innehåll i enlighet med vad som här föreslås. Det får förutsättas
            att ersättning inom denna ram kommer att bestämmas för varje reaktor
            för sig efter förhandlingar mellan staten och tillståndshava-
            ren. För Oskarshamn 1 gäller att med tanke på reaktorns kondition
            och repara- tionsbehov torde ersättningsanspråk för tiden från
            ett beslut om återkallat tillstånd fram till den tidpunkt då 25
            år gått sedan den togs i kommersiell drift (1997) knappast kunna
            aktualiseras.
          </p>
          <p>
            Domstolsprövning
          </p>
          <p>
            Om en överenskommelse inte kan nås har naturligtvis tillståndshavaren
            rätt att väcka ersättningstalan mot staten vid allmän domstol.
            På grund av ersätt- ningsfrågornas komplexa natur är det lämpligt
            att frågorna prövas vid en och samma tingsrätt i första instans.
            Denna bör lämpligen vara Stockholms tings- rätt. För att inte
            ersättningsfrågan skall hållas svävande under en alltför lång
            tid bör föreskrivas att rätten till ersättning förfaller om ersättningstalan
            inte har väckts inom tre år från beslutet om återkallelse. Riksdagen
            bör därför besluta om ett tillägg till kärntekniklagen i en 15d$
            i enlighet med vad som här föreslås.
          </p>
          <p>
            Atomansvarighet
          </p>
          <p>
            Paris- och Wienkonventionerna med sina respektive tilläggskonventioner
            re- glerar på internationell (europeisk respektive världsomfattande)
            nivå be- stämmelser om ansvarighet för skador som orsakats av
            atomolyckor. Konventionerna vilar på fyra grundprinciper: —- strikt
            ansvar — ansvaret kan endast utkrävas av innehavaren av en anläggning
            — ansvaret är begränsat till beloppet — anläggningsinnehavaren
            är skyldig att vara försäkrad för skador eller ha annan godkänd
            ekonomisk garanti upp till begränsningsbeloppet.
          </p>
          <p>
            Beloppsgräns?
          </p>
          <p>
            Det finns ingen övre gräns satt för anläggningsinnehavarens ansvar.
            En nedre finns dock om 5 milj särskilda dragningsrätter (SDR)
            (1 SDR = ca 8kr). OECD:s (Organisationen för ekonomiskt samarbete
            och utveckling) atomenergiorgan NEA (Nuclear Energy Agency) har
            rekommenderat sta- terna en enhetlig nivå om 150 milj SDR vilket
            motsvarar 1 200 milj kr. Sve- rige har ratificerat Pariskonventionen.
            De svenska reglerna om atomansva- ret återfinns i atomansvarighetslagen.
            Den tillkom 1968 för att underlätta introduktionen av kärnkraften
            som då ansågs som en för samhället värdefull och önskvärd energikälla.
            Idag är situationen en annan. Kärnkraften skall avvecklas bl.a.
            därför att den anses riskabel. Den skall inte stöttas.
          </p>
          <p>
            Mot. 1993/94 N418
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-006.pdf"/>
          <p>
            Atomansvarighetslagens själva existens, inte minst i en sunt
            fungerande marknadsekonomi, kan därför ifrågasättas. Men om den
            skall finnas kvar så bör den nu självfallet ha som huvudsyfte
            att skydda den enskilde för effek- terna av olyckor som kan inträffa
            i kärnkraftverk. Den bör inte heller inne- bära en subvention
            av kärnkraften i förhållande till andra energikällor. Med denna
            grund (och med den gällande svenska utgångspunkten att an- svaret
            för atomskador i första hand skall bäras av kärnkraftsindustrin)
            borde ansvarsbeloppet fastställas.
          </p>
          <p>
            Orimligt lågt belopp
          </p>
          <p>
            Det belopp som idag gäller — 1 200 milj kr per olyckstillfälle
            — grundar sig på en rekommendationen från NEA. Rekommendationen
            har tillkommit mot bakgrund av att de olika ersätt- ningsnivåerna
            i de olika staterna har kommit att variera kraftigt under de år
            som gått sedan Pariskonventionen trädde i kraft. Vissa stater
            har höjt ni- våerna med betydande belopp medan andra har kommit
            att ligga kvar i när- heten av de miniminivåer som konventionen
            ställer upp. NEA har ansett det angeläget med en enhetlig ersättningsnivå.
            NEA:s rekommendation grundar sig också på att man undersökt kapaciteten
            på den internationella försäk- ringsmarknaden och funnit att den
            ”tål” en ökning av ansvaret. Den svenska nivån grundar sig också
            på uppgifter till Justitiedepartemen- tet från atomförsäkringspoolen
            om kapaciteten på försäkringsmarknaden. Om man, som i den svenska
            lagstiftningen, ska kunna kräva att kraftindu- strin ska ta huvuddelen
            av ansvaret så måste man rimligen först skaffa sig en uppfattning
            om vad detta ansvar innebär. Det förefaller bakvänt att preci-
            sera det med utgångspunkt från hur mycket pengar som finns tillgängliga.
            Begränsningen i kapaciteten hänger bl.a. samman med att kärnkraftsföre-
            tagen för sin egen sakförsäkring per reaktor disponerar ett utrymme
            på ca 10 000 milj kr. Riksdagen har konstaterat att ”sett med
            allmänhetens ögon kan det te sig föga rimligt”. Riksdagen har
            också markerat att det mot den bakgrunden ”kan finnas anledning
            för regeringen att ta upp överläggningar med kärnkraftsindustrin
            i syfte att framtida kapacitetsökningar på försäkringsmarknaden
            främst ska ställas till de skadelidandes skydd”.
          </p>
          <p>
            Bedömda kostnader
          </p>
          <p>
            Bedömningar av kostnaden för olyckor i kärnkraftverk varierar.
            Enligt den s.k. Sandia-rapporten och omräknat till svenska kronor
            kan kostnaderna uppskattas till 330 000 milj kr för en medelstor
            olycka och 9 600 000 milj kr för en stor olycka. Används de svenska
            värdena istället för de amerikanska på ett människoliv och allvarlig
            skada blir motsvarande siffror 280 000 milj kr respektive 6 600
            000 milj kr. Det är uppenbart att ansvarsbeloppet enligt atomansvarighetslagen
            på 1 200 milj kr inte står i någon rimlig proportion till dessa
            bedömda kostnader. Med utgångspunkten att ansvaret i första hand
            skall bäras av kärnkraftsin- dustrin och att ansvaret skall vara
            täckt av försäkringar eller annan ekono- misk garanti borde ansvarsbeloppet
            enligt atomansvarighetslagen höjas till
          </p>
          <p>
            Mot. 1993/94 N418
          </p>
          <p>
            10
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-007.pdf"/>
          <p>
            6 600 000 milj kr. Eller något belopp som på goda grunder kan
            bedömas av- spegla de verkliga kostnader som kan uppstå vid en
            kärnkraftsolycka. Nu är det uppenbart att en sådan höjning inte
            är möjlig att genomföra. Det finns inte försäkringskapacitet för
            detta. Och därmed är man tillbaka i det gamla konstaterandet att
            det krävdes, ursprungligen i USA med den s.k. Price-Anderson Act,
            en speciallagstiftning för att kärnkraften skulle kunna etableras
            i samhället, mot alla marknadsekonomiska principer. Andra länder
            har, med utgångspunkt från det ökande kravet att det är kärnkraftsindustrin
            och inte allmänheten som ska bära ansvaret vid en olycka, förändrat
            sin lagstiftning på området. Det gäller t.ex. Tyskland och Schweiz.
            I Tyskland har man infört ett obegränsat ansvar för anläggningsin-
            nehavaren. På grund av förhållanden som redovisats ovan har man
            där satt ett begränsat belopp för den ekonomiska säkerhet som
            genom försäkringar ska ställas till förfogande av kärnkraftsföretaget.
            Staten ikläder sig dessutom ansvaret från försäkringsbeloppet
            och upp till det belopp som följer av an- slutningen till Pariskonventionen
            och dess tillägg. Den svenska atomansvarighetslagen bör ges ett
            liknande innehåll. För detta finns mycket klara rimlighetsskäl:
            Man kan anta att en olycka inträffar i t.ex. en Barsebäcksreaktor
            och att olyckan resulterar i att reaktorn totalskadas samt i skador
            på omgivningen som uppgår till 50 000 milj kronor. Det är ett
            antagande om kostnaderna efter en olycka som med ledning av redan
            inträffade olyckor och andra be- räkningar måste anses mycket
            försiktigt bedömd. Som ett resultat av olyckan erhåller ägaren
            till Barsebäcksreaktorn — Sydkraft AB — täckning för den för-
            lorade reaktorn med ca 10 000 milj kr genom egna sakförsäkringar.
            Till de skadelidande utgår först ersättning med den av Sydkraft
            AB tagna ansvars- försäkringen, dvs 1 200 milj kr, och sedan det
            tillkommande statsansvarsbe- loppet upp till ett totalt belopp
            på 3 000 milj kr, alltså inkl de 1 200 från an- svarsförsäkringen.
            Därutöver utgår ingen ersättning om inte riksdagen fattar beslut
            i särskild ordning. De skadelidande med skador på totalt 50 000
            milj kr får alltså dela på 3 000 milj kr medan Sydkraft AB får
            full ersättning för sina skador på den egna anläggningen. Sydkraft
            AB:s övriga tillgångar, t ex andra energianläggningar, berörs
            inte! Sydkraft AB:s övriga anläggningstill- gångar som kan uppgå
            till många miljarder berörs inte av händelsen medan katastrofen
            kan vara fullständig, även ekonomiskt, för de kringboende vid
            Barsebäck. Genom ett specialundantag i hemförsäkringarna för just
            kärn- kraftsolycka kan inte heller den vägen de skadelidande få
            ersättning. Allt detta är uppenbart stötande och orimligt med
            vanliga rättvisemått mätt. Med hänvisning till vad som anförts
            föreslås här att atomansvarighetslagen ändras så att anläggningsinnehavarens
            ansvar begränsas till anläggningsinne- havarens, räknat på eventuella
            ägarkoncerner, totala betalningskapacitet samtidigt som det försäkringsbelopp
            som av anläggningsinnehavaren ska ställas till förfogande av skäl
            som redovisats ovan — tyvärr — fortfarande måste begränsas till
            1 200 milj kr. Det svenska statsansvaret förblir oförändrat vid
            beloppet från 1 200 milj kr till det ”tak” (3 000 milj kr) som
            gäller enligt de aktuella konventionerna och atomansvarighetslagen.
            Över ”taket” kan sedan anläggningsinnehava-
          </p>
          <p>
            Mot. 1993/94 N418
          </p>
          <p>
            11
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-008.pdf"/>
          <p>
            rens betalningsförmåga i övrigt tas i anspråk för täckande av
            i riket upp- komna skador. Riksdagen bör därför besluta om en
            ändring i 17 $ atomansvarighetslagen i enlighet med vad som här
            föreslås.
          </p>
          <p>
            Författningsförslag
          </p>
          <p>
            Förslag till Lag om ändring i lagen (1984:3) om kärnteknisk verksamhet
          </p>
          <p>
            Härigenom föreskrivs i fråga om lagen (1984:3) om kärnteknisk
            verksam- het dels att 15 $ och rubriken närmast före 15 $ skall
            ha följande lydelse, dels att det i lagen skall införas fyra nya
            paragrafer, 15 a, 15 b, 15 c och 15 d $$, av följande lydelse.
            Nuvarande lydelse Återkallelse av tillstånd 15$
          </p>
          <p>
            Ett tillstånd att bedriva kärnteknisk verksamhet kan återkallas
            av den som har meddelat tillståndet om
          </p>
          <p>
            1. villkor eller föreskrifter som uppställts med stöd av 8 eller
            9 $ i något vä- sentligt avseende inte iakttas,
          </p>
          <p>
            2. vad som föreskrivs i 11 eller 12 $ inte iakttas och det föreligger
            synnerliga skäl från säkerhetssynpunkt, eller
          </p>
          <p>
            3. det i annat fall föreligger synnerliga skäl från säkerhetssynpunkt.
          </p>
          <p>
            Föreslagen lydelse Återkallelse av tillstånd, m.m. 158
          </p>
          <p>
            Ett tillstånd att bedriva kärnteknisk verksamhet kan återkallas
            av den som har meddelat tillståndet om
          </p>
          <p>
            1. villkor eller föreskrifter som uppställts med stöd av 8 eller
            9 $ i något vä- sentligt avseende inte iakttas,
          </p>
          <p>
            2. vad som föreskrivs i 11 eller 12 $ inte iakttas och det föreligger
            synnerliga skäl från säkerhetssynpunkt,
          </p>
          <p>
            3. det i annat fall föreligger synnerliga skäl från säkerhetssynpunkt,
            eller
          </p>
          <p>
            4. återkallelse är ett led i genomförandet av riksdagens beslut
            om riktlinjer för en avveckling senast år 2010 av kärnkraften.
          </p>
          <p>
            15a$
          </p>
          <p>
            Ett tillstånd enligt denna lag att bedriva kärnteknisk verksamhet
            får inte med- delas för den tid som överstiger 25 år från det
            att reaktorn togs i kommersiell drift.
          </p>
          <p>
            Mot. 1993/94 N418
          </p>
          <p>
            12
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-009.pdf"/>
          <p>
            I5b$
          </p>
          <p>
            Tillstånd enligt denna lag att bedriva kärnteknisk verksamhet
            skall senast den 31 december ha återkallats med stöd av 15 $ 4
            om det inte dessförinnan återkal- lats med stöd av 15 $ 1-3 eller
            driften upphört genom beslut av anläggningsin- nehavaren.
          </p>
          <p>
            15c$
          </p>
          <p>
            Om ett tillstånd att driva en kärnreaktor återkallas med stöd
            av 15 $ 4, har tillståndshavaren rätt till skälig ersättning av
            staten för förlust som uppkom- mer till följd av att tillståndet
            upphör att gälla tidigare än 25 år från det att reaktorn togs
            i kommersiell drift. Utebliven vinst ersätts inte.
          </p>
          <p>
            15d$
          </p>
          <p>
            Talan om ersättning enligt 15 c$ skall väckas mot staten vid
            Stockholms tings- rätt inom tre år från beslutet om återkallelse.
            Gör tillståndshavaren inte det, förlorar han sin rätt.
          </p>
          <p>
            Denna lag träder i kraft den 1 juli 1994
          </p>
          <p>
            Specialmotivering 158
          </p>
          <p>
            I paragrafen har införts en ny grund för återkallelse av tillstånd
            till kärntek- nisk verksamhet. Enligt den nya punkten 4 får den
            som har meddelat till- stånd återkalla detta när återkallelsen
            är ett led i genomförandet av riksda- gens beslut om riktlinjer
            för en avveckling senast år 2010 av kärnkraften. Med riksdagens
            beslut avses i detta sammanhang de antagna riktlinjerna för kärnkraftens
            avveckling. Bemyndigandet innebär att regeringen inom ra- men
            för dessa riktlinjer får bestämma när ett tillstånd skall återkallas
            samt vilken kärnkraftsreaktor det är som till följd av återkallelsen
            skall ställas av.
          </p>
          <p>
            15a8
          </p>
          <p>
            Paragrafen är ny. Den reglerar förhållandet om en reaktor har
            ett tillstånd som är tidsbe- gränsat för en tid som understiger
            25 år.
          </p>
          <p>
            15b$
          </p>
          <p>
            Paragrafen är ny. Den syftar till att säkerställa att kärnkraften
            i Sverige är slutligt avvecklad med utgången av år 2010 i enlighet
            med intentionerna i folkomröstningen år 1980 och i enlighet med
            riksdagens beslut.
          </p>
          <p>
            15c8
          </p>
          <p>
            Paragrafen är ny. Lagen har tidigare inte innehållit bestämmelser
            om ersättning för den som har fått sitt tillstånd till kärnteknisk
            verksamhet återkallat. Den nya bestäm- melsen avser det fallet
            att ett tillstånd som avser driften av en kärnkrafts- reaktor
            har blivit återkallat med stöd av den nya bestämmelsen i 15 $
            punkt 4.
          </p>
          <p>
            Mot. 1993/94 N418
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-010.pdf"/>
          <p>
            Ersättning kan endast utgå till den som har ett tillstånd om
            urdrifttag- ningen sker med stöd av en återkallelse enligt 15
            $ punkt 4 innan 25 år har gått till ända. Utgångspunkten för beräkningen
            av tiden är det tillfälle då reaktorn togs i kommersiell drift.
            Härmed avses den tidpunkt då produktio- nen från en viss reaktor
            kopplades in på elnätet och därmed började bidra till tillståndshavarens
            inkomster. Anspråk på ersättning skall framställas av den som
            har tillstånd till verk- samheten. Ersättning utgår i skälig omfattning.
            Återkallelse enligt den nya bestämmelsen i 158 punkt 4 avser tiden
            fram till år 2010. Vid tidigare riksdagsbehandling har det ansetts
            att ersättning skulle utgå endast om det vore uppenbart obilligt
            vid en avstängning år 2010. Någon särskild bestämmelse om ersättning
            för en avveckling år 2010 ansågs inte behövlig. Ju närmare år
            2010 en avveckling sker desto mindre skäliga framstår ersättningsanspråken,
            särskilt för de reaktorer som då har den kor- taste kvarvarande
            livslängden. Av lagtexten framgår att ersättning inte betalas
            för utebliven vinst. I övrigt kan tillämpningen av ersättningsbestämmelsen
            variera med hänsyn till för- hållandena i det enskilda fallet.
          </p>
          <p>
            15d$
          </p>
          <p>
            I paragrafen finns regler om ersättningstalan. Uppträdande ersättningsfrågor
            bör i första hand lösas genom överens- kommelser som baseras på
            förhandlingar mellan företrädare för staten och tillståndshavarna.
            Enligt paragrafen föreligger dock inte någon obligatorisk förhandlingsskyldighet.
            Talan om ersättning måste väckas senast tre år från den dag då
            beslutet om återkallelse meddelades. Annars går rätten till ersättning
            förlorad. Talan skall alltid väckas vid Stockholms tingsrätt.
          </p>
          <p>
            Förslag till Lag om ändring i atomansvarighetslagen (1968:45)
          </p>
          <p>
            Härigenom föreskrivs att 17 $ atomansvarighetslagen (1968:45)
            skall ha följande lydelse.
          </p>
          <p>
            Nuvarande lydelse
          </p>
          <p>
            För innehavare av atomanläggning i Sverige är ansvarigheten enligt
            denna lag begränsad till 1 200 miljoner kronor för varje atomolycka.
            Såvitt gäller anläggning enbart för framställning, behandling
            eller förvaring av obestrålat uran är ansvarigheten dock begränsad
            till 100 miljoner kronor för varje olycka. Detsamma gäller i fråga
            om atomolyckor som uppkommmer under transport av sådant uran.
            För innehavare av atomanläggning utom riket be- stämmes ansvarighetsbeloppet
            enligt anläggningsstatens lag. I fråga om atomolycka som inträffar
            under transport av atomsubstans avser anlägg- ningsinnehavarens
            ansvarighet enligt denna lag för andra skador än skada
          </p>
          <p>
            Mot. 1993/94 N418
          </p>
          <p>
            14
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-011.pdf"/>
          <p>
            på transportmedlet icke i något fall lägre sammanlagt belopp
            än 100 miljoner kronor. De belopp som anges i första stycket innefattar
            icke ränta eller ersättning för rättegångskostnad.
          </p>
          <p>
            Föreslagen lydelse
          </p>
          <p>
            För innehavare av atomanläggning i Sverige är ansvarigheten enligt
            denna lag begränsad till anläggningsinnehavarens totala betalningskapacitet.
            Det an- svarighetsbelopp för vilket säkerhet skall ställas genom
            försäkring är enligt denna lag begränsat till 1,2 miljarder kronor
            för varje atomolycka. Såvitt gäl- ler anläggning enbart för framställning,
            behandling eller förvaring av obe- strålat uran är ansvarigheten
            dock begränsad till 100 miljoner kronor för varje olycka. Detsamma
            gäller i fråga om atomolyckor som uppkommmer under transport av
            sådant uran. För innehavare av atomanläggning utom ri- ket bestämmes
            ansvarighetsbeloppet enligt anläggningsstatens lag. I fråga om
            atomolycka som inträffar under transport av atomsubstans avser
            anlägg- ningsinnehavarens ansvarighet enligt denna lag för andra
            skador än skada på transportmedlet icke i något fall lägre sammanlagt
            belopp än 100 miljoner kronor. De belopp som anges i första stycket
            innefattar icke ränta eller ersättning för rättegångskostnad.
          </p>
          <p>
            Denna lag träder i kraft den 1 juli 1994
          </p>
          <p>
            Specialmotivering $ 17
          </p>
          <p>
            Enligt Pariskonventionen skall anläggningsinnehavarens ansvar
            för atom- olycka vara begränsat. Samtidigt är det angeläget att
            så stort belopp som möjligt ställs till de skadelidandes förfogande
            i händelse av olycka. Enligt den svenska atomansvarighetslagen
            är det i första hand anläggningsinneha- varen som skall bära ansvaret.
            Det är också rimligt med hänsyn till det all- männa rättsmedvetandet
            att det i första hand är anläggningsinnehavarens tillgångar och
            inte de skadelidandes som tas i anspråk för täckande av skada
            som kan uppkomma. Med anläggningsinnehavare avses även eventuella
            ekonomiska enheter, t ex koncerner, i vilka den aktuella anläggningsinneha-
            varen kan ingå. Ansvarsbeloppet bör alltså begränsas till anläggningsinnehavarens
            totala betalningskapacitet samtidigt som det garantibelopp som
            enligt de aktuella konventionerna skall ställas till förfogande
            alltjämt begränsas till ett lägre belopp, begränsat av bl a tillgänglig
            försäkringskapacitet. Ersättning mellan garantibeloppet och det
            belopp som Sverige enligt de aktuella konventionerna åtagit sig
            skall även fortsättningsvis betalas av svenska staten. För belopp
            över denna beloppsgräns, f n 3 000 milj kr, skall anläggningsinnehavarens
            övriga betalningsförmåga tas i anspråk för ersätt- ning till skadelidande
            inom riket.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen beslutar
            om tillägg till kärntekniklagen genom 15 $ i enlighet med vad
            som anförts i motionen,
          </p>
          <p>
            Mot. 1993/94 N418
          </p>
          <p>
            15
          </p>
          <pb facs="riksdagen-motions-pdf/data/199394/mot_199394_NU_418/mot_199394_NU_418-012.pdf"/>
          <p>
            2. att riksdagen beslutar om tillägg till kärntekniklagen genom
            15a8$ i enlighet med vad som anförts i motionen, 3. att riksdagen
            beslutar om tillägg till kärntekniklagen genom 15b$ i enlighet
            med vad som anförts i motionen, 4. att riksdagen beslutar om tillägg
            till kärntekniklagen genom 15 c och 15 d $$ i enlighet med vad
            som anförts i motionen, 5. att riksdagen som sin mening ger regeringen
            till känna vad i mo- tionen anförts om användande av bemyndigandet
            i 15 $ 4 i kärnteknik- lagen, 6. att riksdagen beslutar om ändring
            i 17 $ atomansvarighetslagen i enlighet med vad som anförts i
            motionen.!
          </p>
          <p>
            Stockholm den 20 januari 1994 Lennart Daléus (c) Kjell Ericsson
            (c) Ivar Franzén (c)
          </p>
          <p>
            Karin Starrin (c)
          </p>
          <p>
            ! Yrkande 6 hänvisat till LU
          </p>
          <p>
            Mot. 1993/94 N418
          </p>
          <p>
            16
          </p>
        </div>
      </div>
    </body>
  </text>
</TEI>
