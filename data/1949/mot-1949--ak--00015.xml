<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__15/mot_1949__ak__15-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner 1 Andra kammaren, nr 15.
          </p>
          <p>
            Nr 135.
          </p>
          <p>
            Av herr Utbult m. fl., i anledning av Kungl. Maj:ts framställning
            om anslag till främjande av beredning och avsättning av fisk.
          </p>
          <p>
            Så långt tillbaka som någonting är känt om vårt lands ekonomiska
            förhål- landen har sillen uppträtt periodvis vid Sveriges västkust.
            Redan i Snorre Sturlassons historieskrivning finner man en uppgift
            om att sillen åter bör- jade gå mot land under Haakon Jarls regering.
            Denne norske regent började sin styrelse år 970, och av Snorre
            Sturlassons uppgift synes framgå, att sill- fiskets periodicitet
            redan vid den tiden var en gammal erfarenhet. Stora sillfiskeperioder
            ha sedan uppträtt med en viss regelbundenhet. Näst efter den av
            Snorre Sturlasson antydda perioden inföll en sådan under 1100-talets
            senare del. Detta fiske var särskilt koncentrerat till sydkusten
            och gav åt städerna Falsterbo och Skanör deras storhetstid. I
            slutet på 1200-talet och början av 1300-talet omtalas en sillperiod
            som varade i cirka 80 år. Efter en period av mera begränsad omfattning
            under 1400-talet kom en av de märkligaste högkonjunkturerna för
            sillfisket under tiden 1550 till 1590. Den årliga fiskesäsongen
            sträckte sig då ifrån september till nyår. Huvudorten för sillfisket
            och den därtill anknutna köpenskapen var denna gång Marstrand.
            Enbart från denna stad utskeppades ända till 600000 tunnor sill
            årligen. Under 1600-talet var sillperioden av mindre varaktighet
            och omfattning, under det att en av de verkligt stora sillperioderna
            inföll under tiden 1747 till 1808. Mot slutet av denna period
            gick sillen upp i fjordarna och t. o. m. in i älvarna ovanför
            Göteborg. Sålunda fångades under 1787 inte mindre än 3 miljoner
            tunnor sill, varav 600 000 tunnor användes till föda. Under denna
            tid användes större delen för tillverkning av tran. Tillverkningen
            därav upp- gick vissa år till 120 000 tunnor. Efter år 1808 har
            vi haft en mindre sill- period som började 1878 och varade i ett
            20-tal år. Även om denna var av mindre omfattning både i fråga
            om längd och intensitet, hade den ändå stor ekonomisk betydelse.
            Den historiska erfarenheten synes alltså tala för att en av de
            stora sill- perioderna nu kan börja när som helst. Påtagliga erfarenheter
            varsla också härom. Under de sista tre åren har sillen uppträtt
            i ökade mängder vid väst- kusten, och detta gäller särskilt den
            sista höstsäsongen. Sillen gick då in i vikar och fjordar på ett
            sätt, som inte förekommit annat än under de verk- liga sillperioderna.
            Under november och december voro sillstimmen i en del fall så
            täta, att fiskare som träffade på desamma endast kunde sätta en
            liten del av snörpvadarna i sjön, och ändå brusto dessa vid flera
            tillfällen sönder, på grund av för stora fångster.
          </p>
          <pb facs="riksdagen-motions-pdf/data/1949/mot_1949__ak__15/mot_1949__ak__15-002.pdf"/>
          <p>
            Motioner i Andra kammaren, nr 15. D
          </p>
          <p>
            De svenska fiskarna äro nu utrustade med sådana båtar och redskap
            att mycket stora mängder sill kunna fångas. Vi ha emellertid för
            närvarande inte möjligheter att tillvarataga dylika fångster.
            Varken export av färsk sill eller saltning för landets behov eller
            för export räcker till i detta avseende. Å andra sidan är det
            uppenbart, att vi nu ha möjlighet att på annat sätt till- varataga
            och använda nästan obegränsade mängder av en så värdefull råvara
            som sillen. Fettet kan tillvaratagas i form av sillolja, och denna
            kan efter särskild behandling användas för bl. a. framställning
            av matfett. År 1947 importerade vi ca 12 miljoner kg olja till
            ett värde av 15 å 20 miljoner kro- nor. Silloljan bör emellertid
            kunna tillverkas inte bara för vårt lands eget behov, utan även
            för export. Sedan oljan pressats ur sillen kan större delen av
            återstoden användas för tillverkning av sillmjöl. Under senare
            år ha vi endast kunnat köpa mindre mängder, 1000 å 2000 ton, av
            denna vara, och detta till relativt högt pris. Sillmjölet är ett
            förstklassigt äggviterikt kraftfoder, som i lämplig kombina- tion
            med andra fodermedel kan användas både för ägg-, fläsk- och mjölkpro-
            duktion. Särskilt skulle en vidgad odling av potatis, som ger
            ett näringsrikt men något för äggvitefattigt foder, tillsammans
            med sillmjöl kunna ge under- lag för en betydligt vidgad fläskproduktion.
            Därmed skulle följa en rikligare tillgång på kött och fläsk samt
            en gynnsam inverkan på svensk handelsbalans både genom ett minskat
            behov av importerade fodermedel och kanske också genom ett återupptagande
            av fläskexporten. Förutsättningen därför är emellertid att vi
            utan dröjsmål börja utbygga de industriella anläggningar, som
            behövas för att tillvarataga de stora vär- den en ny sillperiod
            kan föra ända fram till våra kuster. För närvarande äro vi i detta
            avseende synnerligen illa rustade. De nuvarande fiskmjölsfabri-
            kerna kunna inte mottaga mera än 12000 å 13 000 hl sill per vecka,
            under det att de svenska fiskarna utan svårighet kunna fånga 25
            000 hl på en enda natt ute till havs, när tillgången är god. Om
            sillen går in i fjordarna kunna givetvis långt större mängder
            fångas. Då vi för närvarande inte ens ha möj- lighet att ordna
            avsättningen från ett normalt fiske, bör det inte vara någon risk
            att omedelbart sätta i gång utbyggnad av denna industri. Nämnas
            bör att Norge har ett 30-tal fiskmjölsfabriker och att detta land
            fortsätter ut- byggandet oavbrutet. För närvarande torde vårt
            grannland 'ha möjlighet att på olika sätt taga hand om 7 å 8 miljoner
            hl fisk under en kort säsong på 8 å 10 veckor. Vårt land kommer
            för närvarande inte upp till hundradelen av Norges kapacitet.
            I bilaga nr 30 till årets statsverksproposition begär statsrådet
            och chefen för jordbruksdepartementet under punkt 15 att riksdagen
            till lån till främ- jande av beredning och avsättning av fisk
            m. m. för budgetåret 1949/50 måtte anvisa ett investeringsanslag
            av 1000 000 kronor. Fiskeristyrelsen har i en skrivelse av den
            20 augusti 1948 begärt 2000 000 kronor. Styrelsen, som framhåller
            att de största lånekraven avse anläggningar av fryshus, skriver
            bl. a.: »Om landets fiskerinäring skall kunna hävda sig i konkurrensen
            på
          </p>
          <pb facs="riksdagen-motions-pdf/data/1949/mot_1949__ak__15/mot_1949__ak__15-003.pdf"/>
          <p>
            6 Motioner i Andra kammaren, nr 15.
          </p>
          <p>
            exportmarknaden, är det oavvisligen nödvändigt, att kraftigare
            åtgärder vid- tagas för åstadkommande av fryshus och liknande
            anläggningar även i nu- varande läge.» Statsrådet säger sig beakta
            vikten av att fryshusanläggningar 1 ökad utsträckning komma till
            stånd, men anser att »den återhållsamhet, som måste iakttagas
            i fråga om statlig investeringsverksamhet», lägger hin- der i
            vägen för en verksamhet av den omfattning, som fiskeristyrelsen
            före- slagit. Enligt vår mening tala både ett allmänt ekonomiskt
            övervägande och den speciella situation, vari vårt land befinner
            sig, för en kraftig och omedelbar utbyggnad av fabriker för tillvaratagning
            av fisk. Vi ha mycket stora vär- den investerade i båtar och redskap.
            Om fiskeflottan får utnyttja hela sin kapacitet kunna, som ovan
            nämnts, mycket värdefulla produkter i stora mäng- der tillföras
            vårt land. Såväl inom fiskerinäringen som vid de mindre jord-
            bruk, vilkas innehavare äro inställda på animalisk produktion,
            kan alltså en effektivare användning av en redan befintlig produktionsapparat
            komma till stånd. Med hänsyn till det stora intresse, som både
            fiskets och lantbrukets ut- övare ha av att denna fråga ordnas,
            bör ekonomisk medverkan från olika håll kunna vinnas för industriens
            utbyggnad. Det är dock inte möjligt att lösa alla härmed sammanhängande
            problem utan statsmakternas medverkan, såväl i ekonomiskt avseende
            som då det gäller utredningar, materielanskaffning och byggnadstillstånd.
            Med stöd av det ovan anförda hemställes,
          </p>
          <p>
            att riksdagen måtte 1) i skrivelse till Kungl. Maj:t begära en
            skyndsam utred- ning angående vilka åtgärder som böra vidtagas
            för avsättning av fisk, särskilt med hänsyn till de stora mängder
            sill, som kunna landas om en ny sillperiod inträder, 2) till lån
            till främjande av beredning och avsättning av fisk m. m. för budgetåret
            1949/50 anvisa ett investeringsanslag av 2000 000 kronor.
          </p>
          <p>
            Stockholm den 15 januari 1949.
          </p>
          <p>
            Birger Utbult. Wald. Svensson. Sven Gustafsson. Johan Ahlsten.
            Edvard Mårtensson. A. Widén. Hj. Åhman. Sven Antby. Rudolf Boman
            i Kieryd.
          </p>
        </div>
      </div>
    </body>
  </text>
</TEI>
