<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__74/mot_1914_a_ak__74-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 74. d
          </p>
          <p>
            Nr 74.
          </p>
          <p>
            Av herr Röing, om upphävande av tullen å kaustikt kali och natron.
          </p>
          <p>
            1909 års tulltaxekommitte föreslog bland annat, att tull skulle
            åsättas klorkalk, kaustikt kali och natron, vilka artiklar då
            voro tullfria. Dessa artiklar äro några av den elektrokemiska
            industriens mera bety- dande produkter, och hoppades kommitterade
            att ett godkännande av det föreslagna tullskyddet skulle möjliggöra
            en betydande utveckling av den inhemska produktionen av dessa
            artiklar. Kungl. Maj:t föreslog också Riksdagen i överensstämmelse
            med tulltaxekommitténs yrkande att åsätta dessa artiklar en tull
            av resp. kronor 1 och 2.5o per procent kilos. Vid propositionens
            behandling uttalades såväl inom bevillningsutskot- tet som ock
            inom Riksdagen starka tvivel om möjligheten att även med det föreslagna
            tullskyddet kunna främja utvecklingen inom landet av en elektrokemisk
            storindustri och framhölls dessutom olämpligheten av att åsätta
            dylika artiklar tull, vilka i stor utsträckning användas såväl
            inom vår exportindustri som ock inom vissa andra industrier. Riksdagen
            biföll dock den kungliga propositionen, men redan vid 1912 års
            riksdag väcktes inom Första kammaren en motion, vari föreslogs,
            att tullen å klorkalk skulle helt och hållet borttagas. I denna
            motion framhölls, att det inom landet endast existerade en enda
            fabrik, som tillverkade klorkalk och detta i så ringa myckenhet,
            att blott cirka 10 procent av landets behov produ- cerades. Bevillningsutskottet
            ställde sig synnerligen välvilligt till motionen och yrkade enhälligt,
            att tullen å klorkalk skulle borttagas, då densamma var till skada
            för de inhemska pappersmasse- och pappersindustrierna. Utskottet
            hade dessutom inhämtat, att »någon utvidgning av den nuvar- rande
            fabriken eller anläggning av någon ny icke efter tullens åsättande
            planlagts». Bevillningsutskottets hemställan bifölls av Riksdagen
            och är artikeln klorkalk tullfri från och med den 1 januari 1913.
          </p>
          <pb facs="riksdagen-motions-pdf/data/1914/mot_1914_a_ak__74/mot_1914_a_ak__74-002.pdf"/>
          <p>
            6 Motioner i Andra kammaren, Nr 74.
          </p>
          <p>
            Samma tungt vägande skäl, som föranledde 1912 års bevillnings-
            utskott att tillstyrka borttagandet av tullen å klorkalk samt
            Riksdagen att bifalla denna hemställan, förefinnas enligt min
            uppfattning till förmån för kravet att även borttaga tullen å
            kaustikt kali och natron. Dessa artiklar användas nämligen i stor
            utsträckning inom pappersmasse-, pappers-, textil-, såp- och tvålfabrikerna
            och tillverkas inom landet endast av samma fabrik, som framställer
            klorkalk, nämligen Elektrokemiska Aktiebolaget i Bengts- fors.
            Endast en ringa del av landets konsumtion av dessa artiklar kan
            emellertid enligt uppgift tillverkas vid denna fabrik. Enligt
            kommers- kollegii berättelse om handeln för år 1912 (sid. 48)
            uppgick importen nämnda år av kaustikt kali och natron till cirka
            3,260 ton. Den under litt. 1143 A anförda kvantiteten dylik vara
            i fast form cirka 1,280 ton torde förmodligen så gott som uteslutande
            avse kaustikt natron, under det att den under litt. 1143 B flytande
            uppgivna kvantiteten cirka 1,980 ton torde avse kaustikt kali.
            Enligt mig lämnad uppgift tillverkade fabriken vid Bengtsfors
            under 1912 endast 379 ton kalilut och var importen detta år således
            mer än 5 gånger större än denna produktion. Förutom till- verkningen
            av rent natron i fast form, som ej lär användas inom indu- strien,
            lär Bengtsfors tillverkning av natronlut avse en 40 procents vara,
            och förvandlar man denna del av Bengtsfors hela produktion av
            natronlut, som 1912 uppgick till 272 ton, till natronhydrat (kaustikt
            natron), vilken vara kommerskollegii importsiffra avser, så finner
            man, att fabriken i Bengtsfors endast tillverkade en försvinnande
            del av landets behov av natronlut. Tillfölje en större import
            av kaustikt kali och natron än van- ligt under 1911, då importen
            uppgick till icke mindre än 6,237 ton, äro importsiffrorna för
            1912 egentligen alltför fördelaktiga för den inhemska industrien
            att läggas till grund vid en jämförelse mellan denna industris
            produktion och landets konsumtion, ty en rätt avsevärd del av
            de under 1911 importerade kvantiteterna torde utan tvivel ha kommit
            till använd- ning först under 1912 och förorsakade därmed en minskad
            import under detta år. Till vilken ringa nytta det nuvarande tullskyddet
            å kaustikt kali och natron är för den inhemska industrien framgår
            bäst därav, att fabri- ken i Bengtsfors av sin jämförelsevis ringa
            produktion exporterade till utlandet över Göteborg under 1912
            icke mindre än 237 ton kaustikt kali och natron. En jämförelse
            mellan import och tillverkning inom landet av dessa artiklar för
            inhemsk konsumtion ställer sig således för den inhemska in- dustrien
            ändå ofördelaktigare än en jämförelse mellan importen och den
            inhemska tillverkningen av klorkalk.
          </p>
          <pb facs="riksdagen-motions-pdf/data/1914/mot_1914_a_ak__74/mot_1914_a_ak__74-003.pdf"/>
          <p>
            Motioner i Andra kammaren, Nr 74. 7
          </p>
          <p>
            Tullen å kaustikt natron verkar liksom klorkalkstullen hämmande
            på den inhemska pappersmasseindustrien, nedsätter dess förmåga
            att kon- kurrera på den utländska marknaden och utövar även en
            menlig inverkan på pappersindustriens konkurrenskraft, liksom
            tullen å såväl kaustikt kali som natron förorsakar ökade produktionskostnader
            vid tillverkningen av de betydande konsumtionsartiklarna såpa
            och tvål — varuslag, vilka stats- makterna i motsats borde ha
            intresse av att såvitt möjligt söka förbilliga. Då den enda inhemska
            fabriken, som tillverkar kali- och natronlut, ej har några utvecklingsmöjligheter,
            såsom förut framhållits vid klorkalks- tullens behandling i Riksdagen,
            och då denna fabrik har ett allt annat än fördelaktigt läge samt
            måste importera råvaran från det inre av Tyskland, och då dessutom
            icke någon anläggning av någon ny fabrik planlagts under de år,
            som tullskyddet varit gällande, bör, som 1912 års bevillningsutskott
            fullständigt riktigt yttrade om klorkalkstullen, tillräck- liga
            skäl föreligga att befria de industrier, som använda kaustikt
            kali och natron, från den börda, som tullskyddet å dessa båda
            artiklar lägger på ifrågavarande industrier. På grund härav får
            jag vördsamt hemställa,
          </p>
          <p>
            att Riksdagen måtte besluta, att tullen å kaustikt kali (kalihydrat)
            och kaustikt natron (kaustik soda, na- tronhydrat) fasta eller
            flytande måtte upphävas.
          </p>
          <p>
            Stockholm den 21 januari 1914.
          </p>
          <p>
            Erik Röing.
          </p>
          <pb facs="riksdagen-motions-pdf/data/1914/mot_1914_a_ak__74/mot_1914_a_ak__74-004.pdf"/>
        </div>
      </div>
    </body>
  </text>
</TEI>
