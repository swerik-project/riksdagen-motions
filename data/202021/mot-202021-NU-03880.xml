<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03880">
  <teiHeader>
    <fileDesc>
      <titleStmt>
        <title>med anledning av prop. 2020/21:94 Särskilt investeringsutrymme för elnätsverksamhet - investeringar i ökad nätkapacitet</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3880 av Birger Lahti m.fl. (V)</title>
          <idno type="rdwebb">H8023880</idno>
          <rs type="number">3880</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023880/text</ref>
          <ref type="dokument_url_html">http://data.riksdagen.se/dokument/H8023880</ref>
          <ref type="dokumentstatus_url_xml">http://data.riksdagen.se/dokumentstatus/H8023880</ref>
          <ref type="docx">http://data.riksdagen.se/fil/79738A18-92BD-4CAF-8D19-AB65C85EF89D</ref>
          <ref type="pdf">http://data.riksdagen.se/fil/9631A8DD-B53A-4E2F-AE66-DD663D77E219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SqPY7rJo1C1TQSjEpRJjTi" type="basedOn"/>
        <correspContext corresp="i-SqPY7rJo1C1TQSjEpRJjTi">
          <ref>Proposition 2020/21:94</ref>
        </correspContext>
        <correspAction xml:id="i-E5L2m3TPXEvLQViWemGQHf" type="signed"/>
        <correspContext corresp="i-E5L2m3TPXEvLQViWemGQHf">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-7yGKebynhyC8HciiyDZ2Fc" type="submitted">
          <date when="2021-03-17"/>
          <time when="12:05:54"/>
        </correspAction>
        <correspAction xml:id="i-RcpRNgMvZi8UAuRH13e8TZ" type="dismissed">
          <date when="2021-03-19"/>
        </correspAction>
        <correspAction xml:id="i-4LKhvX3cX9aWANTYfMv5eF" type="reviewed">
          <date when="2021-03-19"/>
          <time when="14:22:45"/>
        </correspAction>
        <correspAction xml:id="i-CgTcDHntqtyfESd8mFL2E7" type="referred">
          <date when="2021-03-23"/>
        </correspAction>
        <correspAction xml:id="i-HUnufvdzxZAqxuXYV3ZBCy" type="assigned">
          <date when="2021-04-22"/>
          <time when="16:02:10"/>
        </correspAction>
        <correspContext corresp="i-HUnufvdzxZAqxuXYV3ZBCy">
          <ref type="assignedTo">Näringsutskottet</ref>
        </correspContext>
        <correspAction xml:id="i-Mb9hMeZRbNCYx9Mk5f2TRg" type="behandlas_i"/>
        <correspContext corresp="i-Mb9hMeZRbNCYx9Mk5f2TRg">
          <ref type="uppgift">2020/21:NU15</ref>
          <ref type="ref_dok_id">H801NU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU15</ref>
          <ref type="ref_dok_titel">Särskilt investeringsutrymme för elnätsverksamhet - investeringar i ökad nätkapacitet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DrCuvygPQB7yXfMLywopQc" type="motHeader">
        <div xml:id="i-A5ytWa97fx47ixv8G85ejb" type="motTitle">
          Motion till riksdagen 2020/21:3880 av Birger Lahti m.fl. (V)
          med anledning av prop. 2020/21:94 Särskilt investeringsutrymme
          för elnätsverksamhet – investeringar i ökad nätkapacitet
        </div>
      </div>
      <div xml:id="i-L2KpKLH4TErcse9Degia7R" type="motBody">
        <div xml:id="i-948HcRTqrsP5QtQpQCyLP8" type="motProposal" subtype="förslag">
          <head xml:id="i-BCApbG7AnwjwMMznp6m9yQ">
            1 Förslag till riksdagsbeslut
          </head>
          <list xml:id="i-YYgftj23iJn6nQRuvwmwLv" style="ol">
            <item xml:id="i-Jp4eSipLGhCoKjuULpNT23">
              Riksdagen avslår proposition 2020/21:94 Särskilt investeringsutrymme
              för elnätsverksamhet – investeringar i ökad nätkapacitet.
            </item>
            <item xml:id="i-Azix5SLwdNrQLi5z2yPcn1">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder som säkerställer
              nödvändiga nätinvesteringar som motsvarar samhällskraven utan
              att nätkunderna drabbas oproportionerligt, och detta tillkännager
              riksdagen för regeringen.
            </item>
          </list>
        </div>
        <div xml:id="i-B2L3LgVVw3rYV2BdAWFzTc" type="motContent">
          <head xml:id="i-N6dG7NHCLgjQmNxueym9Jm" type="h1">
            2 Dyrare för konsumenterna och högre vinster för elbolagen
          </head>
          <p xml:id="i-QCHDCvdAmFbQs2MiNFncaq">
            På den svenska elmarknaden är det upp till den enskilda konsumenten
            att välja elleverantör. Det finns omkring 180 aktiva elnätsbolag
            och tusentals olika elavtal att välja bland. De tre största elnätsföretagen
            (Vattenfall Eldistribution, Eon Elnät Sverige och Ellevio) är
            i särklass störst på marknaden även som leverantörer och förser
            mer än hälften av Sveriges elanvändare med el. När det gäller
            själva nätet är dock konsumenten hänvisad till det företag som
            råkar vara nätägare just där. Det är inte möjligt att byta nätleverantör,
            hur höga priserna än blir, eftersom det knappast lönar sig att
            bygga fler ledningar till samma fastighet.
          </p>
          <p xml:id="i-VbugMcv5zgrQN6GsVmZtAw">
            Regeringen har ännu inte kunnat presentera ett hållbart helhetssvar
            på de stigande elnätsavgifterna. Man låter till stor del marknaden
            sköta saken själv. Hittills har det enbart lett till högre elpriser
            för hushållen. Det krävs ett större politiskt ansvar för att motverka
            orimliga prishöjningar för konsumenterna. Den lagstiftning som
            reglerar intäktsramarna är alltför godtycklig.
          </p>
          <p xml:id="i-KGztfJV2k6nJvjVGoRNeYq">
            De förändringar som regeringen nu presenterar i relation till
            tillsynsperioden 2012–2015 syftar enligt regeringen till att fler
            investeringar ska göras för att öka kapaciteten i nätet; dock
            är kraven för låga och risken för att kunderna ska få betala med
            höjda elnätsavgifter hög. I stället kan utfallet bli sådant att
            elnätsföretagen, utan att göra den typ av investeringar som regeringen
            pekar på, kan åtnjuta fördelarna av lagändringen samtidigt som
            de finansierar det med högre avgifter.
          </p>
          <p xml:id="i-9WLatmnm8tg6zj3WHtf27n">
            Det nya förslaget skiljer sig från det tidigare förslaget i proposition
            2020/21:12 Särskilt investeringsutrymme för elnätsverksamhet när
            det gäller beräkningen av ett nätföretags samlade investeringsbelopp.
            Det reviderade förslaget innebär att gränsvär­dena höjs för när
            det särskilda investeringsutrymmet kan användas. Detta sker genom
            en skärpning av kapitalbaskravet och kravet på egenfinansiering.
            Vänsterpartiet anser att det är ett steg åt rätt håll att kraven
            på elnätsföretagen har skärpts. Men trots att kapital­baskravet
            ökats väsentligt från 1 till 4 procent, så får det dock fortfarande
            anses vara för lågt i förhållande till vad som kan antas utgöra
            en normal reinvesteringstakt i elnäts­verksamhet (8–10 procent
            per tillsynsperiod, enligt Energimarknadsinspektionen). Kravet
            på egenfinansiering är enligt det nya förslaget att investeringsbeloppen
            ska motsvara 65 procent av investeringarna efter avdrag. Därtill
            ska regeringen, eller den myndighet som regeringen bestämmer,
            kunna följa upp investeringarna och utöva tillsyn med möjlighet
            till sanktioner om elnätsföretaget inte följer föreskrifterna.
          </p>
          <p xml:id="i-U3ewNXrRozUM8L7fXNw4x7">
            I remissvaren till propositionen är kritiken omfattande, och
            flertalet konsument­organisationer, exempelvis Hyresgästföreningen
            och Sveriges Allmännytta, men även Konkurrensverket och regeringens
            egen tillsynsmyndighet Energimarkandsinspektionen (EI) avstyrker
            förslaget. Det gör vidare även både Svenskt Näringsliv och Sveriges
            Kommuner och Regioner (SKR).
          </p>
          <p xml:id="i-6yiJy6BDzCK8GSKeacs2uf">
            Det finns inget i den föreslagna lagen som garanterar att pengarna
            kommer att användas till investeringar för ökad kapacitet, konstaterar
            flera remissinstanser. EI, dvs. regeringens egen tillsynsmyndighet,
            fastslår: ”Vidare får elnätsföretagen redan kost­nadstäckning
            för sina investeringar i den nuvarande regleringen vilket gör
            att förslaget endast leder till utökade vinster.” Det är samma
            slutsats som även Hyresgästföreningen m.fl. remissinstanser gör.
          </p>
          <p xml:id="i-57HttfH5D7NAKqwfFxm9AD">
            Elnätsbolagen har monopol på sina marknader och Konkurrensverket
            är lika kritiskt som flera andra remissinstanser: ”Konkurrensverket
            anser således att förslaget innebär en omotiverad kostnadsökning
            för elkonsumenterna, eftersom elnätsföretagen ges möjlighet till
            höjda avgifter utan att det säkerställs att målet med utbyggd
            kapacitet uppnås, och avstyrker därför.”
          </p>
          <p xml:id="i-ChkXjaGqEJRJiSNLZUxFQE">
            När avregleringen av elnätet skedde 1996 så utlovades det att
            nätdelen på elfakturan skulle bli billigare. I stället har det
            blivit tvärtom samtidigt som de tio största nätägarna under 2015
            gjorde en rörelsevinst på 8,7 miljarder kronor. Under perioden
            mellan 2014 och 2019 höjdes elnätsavgifterna med 27 procent, och
            de tre största bolagen höjde elnätsavgiften med 36 procent för
            Vattenfall, 28 procent för Eon och 10 procent för Ellevio (Nils
            Holgersson-rapporten, 2020). I och med det s.k. naturliga monopol
            som gäller för nätverksamheten, den avreglerade marknaden och
            en otillräcklig reglering från EI ges privata företag ett mycket
            stort spelrum. Den elnätsavgift som tas ut av elnätsbolaget avgörs
            i hög grad av var man bor, och det kan skilja tusentals kronor
            per år. För en genomsnittlig lägenhet står nätkostnaden för ungefär
            en tredjedel av elpriset, men i vissa fall utgör den ända upp
            till hälften av de totala elkostnaderna.
          </p>
          <p xml:id="i-6xq3u6gUt7F65MkskGPPqU">
            Vänsterpartiet föreslår att propositionen avslås. Det är otydligt
            vilka investeringar propositionens förslag skulle gynna som inte
            kan göras inom ramen för nuvarande intäktsreglering. Konsekvenserna
            för elnätskunderna riskerar att bli ännu högre avgifter.
          </p>
          <p xml:id="i-BDznthVabFkCQ2Cc1jdGb5">
            Riksdagen bör avslå proposition 2020/21:94 Särskilt investeringsutrymme
            för elnätsverksamhet – investeringar i ökad nätkapacitet. Detta
            bör riksdagen besluta.
          </p>
          <head xml:id="i-UgiwdrNnfV6Xfu8n38bKGR" type="h1">
            3 Konsekvensanalys
          </head>
          <p xml:id="i-AdUbrh5jQ5s9Sx7xbLLz2d">
            Regeringen gör i propositionen bedömningen att elnätsföretagen
            kommer att kunna ta ut ytterligare 28 miljarder kronor från nätkunderna
            för att täcka investeringar i elnätet, jämfört med nuvarande intäktsramar.
            I stället för sänkta kostnader för kunderna och ökad nätkapacitet
            blir det alltså tvärtom ökade kostnader för kunderna utan att
            förslaget säkerställer att målet med utbyggd kapacitet uppnås.
          </p>
          <p xml:id="i-ExhfbXvUg3Ryoatji6LvNU">
            Konsekvensanalysen borde enligt Vänsterpartiet däremot resultera
            i en återreglering av elnätsmarknaden i kombination med att grunderna
            på vilket sätt vinstutrymmet för elnät omarbetas. Nuvarande intäkter
            har till stor del gått till vinstutbetalningar till de stora elnätsbolagen
            i stället för till kapacitetsökning av elnäten.
          </p>
          <p xml:id="i-FRSb36tNZwQASMrwJnWRb2">
            Regeringen bör återkomma med förslag på åtgärder som säkerställer
            nödvändiga nätinvesteringar som motsvarar samhällskraven utan
            att nätkunderna drabbas opropor­tionerligt. Detta bör riksdagen
            ställa sig bakom och ge regeringen till känna.
          </p>
          <p xml:id="i-2ctF39rz3FiF4P8hNkKw5b">
            Elnätet har en fundamental funktion i det svenska samhället och
            är helt avgörande för att samhället ska fungera. Eftersom elnätet
            länkar produktion och användning av el kommer den framtida produktionsmixen
            och den framtida användningen att påverka utvecklingen av elnätet.
            Eldistributionen behöver därmed ses som en del av samhällets infrastruktur,
            som vi gemensamt bygger upp utifrån samhälleliga mål, som annan
            infra­struktur i form av exempelvis vägar och järnvägar. För Vänsterpartiet
            är det väsentligt att elnätet är ägt av samhället genom exempelvis
            stat eller kommun. Redan i dag finns ett starkt kommunalt ägande
            då 129 av elnätsföretagen är kommunala bolag, men de tre största
            elnätsföretagen (Vattenfall Eldistribution, Eon Elnät Sverige
            och Ellevio) är de som förser mer än hälften av Sveriges elanvändare
            med el och driver på kostnadsutvecklingen.
          </p>
          <p xml:id="i-3PRSHGQdfsAoGDPFjdjENQ">
            Den tekniska energiomställningen av energisystemet, med bl.a.
            småskalig energi­produktion, förändrar ägande- och produktionsstrukturerna
            så att framtidens energi­konsumenter samtidigt är framtidens energiproducenter.
            Därför behöver nätet som länkar dem samman ägas av det offentliga
            och inte begränsas av privata ägar- och vinstintressen. Den avreglering
            som gjordes har inte lett till vare sig lägre priser eller större
            trygghet för konsumenterna, tvärtom. Det är tydligt att elnätsmarknaden
            behöver göras om i grunden. Regeringen bör därför utreda möjligheten
            att göra det svenska elnätet samhällsägt.
          </p>
        </div>
        <div xml:id="i-3MVwGsvHHLQaMfa8p2KzLF" type="motSignatures">
          <list xml:id="i-FM58zJWvJsreYDy1MiAXNf">
            <item xml:id="i-3wvf7NNNiPADQSf3yDtoWN">
              Birger Lahti (V)
            </item>
            <item xml:id="i-9KcuarQqfirJ2W22WUMuZ1">
              Ulla Andersson (V)
            </item>
            <item xml:id="i-DWsCXCwy7sRZ6FstffBPyX">
              Lorena Delgado Varas (V)
            </item>
            <item xml:id="i-3fbrWqVpJWeJJUbURC6Z3d">
              Ali Esbati (V)
            </item>
            <item xml:id="i-3Z8BtU9tMGmbxZSdQNz17v">
              Tony Haddou (V)
            </item>
            <item xml:id="i-BscmGdRzQ6P7q5LyGcyrpZ">
              Ilona Szatmari Waldau (V)
            </item>
            <item xml:id="i-6zYGvwEZrQbWevoKLmfscw">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
