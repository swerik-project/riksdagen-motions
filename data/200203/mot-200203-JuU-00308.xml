<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-JuU-00308">
  <teiHeader>
    <fileDesc>
      <titleStmt>
        <title>Strömstads tingsrätt</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strömstads tingsrätt</title>
          <idno type="rdwebb">GQ02Ju308</idno>
          <rs type="number">Ju308</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GQ02Ju308/text</ref>
          <ref type="dokument_url_html">http://data.riksdagen.se/dokument/GQ02Ju308</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ju308</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6YkjraLEQ3PSW4bAiwrc2Z" type="signed"/>
        <correspContext corresp="i-6YkjraLEQ3PSW4bAiwrc2Z">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction type="referral" xml:id="i-8PjPg3oiKetoXDyx7XeMSD">
          <date when="2002-10-30"/>
        </correspAction>
        <correspAction type="dismissal" xml:id="i-EQf21aUz4z3q7ygRH7ez9">
          <date when="2002-10-30"/>
        </correspAction>
        <correspAction type="submission" xml:id="i-2Aup7FDwRbCedY6CCMtmtW">
          <date when="2002-10-23"/>
        </correspAction>
        <correspAction type="assigned" xml:id="i-2j9gBCoxmBfaEGHvaAiM3u"/>
        <correspContext corresp="i-2j9gBCoxmBfaEGHvaAiM3u">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ju_0308/mot_200203_Ju_0308-0001.pdf"/>
      <div type="motHeader" xml:id="i-QnSM7unZFdck6erveKsbLP">
        <div type="motTitle" xml:id="i-53sss7E2m9sTw2PGh3vnbz"/>
        <div type="motSubmissionInfo" xml:id="i-N8HUgXTLTHGMAFYtiQc9ke"/>
      </div>
      <div type="motBody" xml:id="i-9na1T6GSuWhZB7FJHAFGiV">
        <div xml:id="i-WeRf8rQPoKAUSgehiBwUXL">
          <p xml:id="i-JzjcSJFfjh55bU6jck3MPo">
            42
          </p>
          <p xml:id="i-M1qLb3JdmjrMB8hrXKzww3">
            2002/03 mnr: Ju308 pnr: kd689
          </p>
          <p xml:id="i-2QNTxrHYsQG4oiZNhHFJgJ">
            Motion till riksdagen 2002/03:Ju308
          </p>
          <p xml:id="i-2RYVr8uyBrVQVcYiayPQ6i">
            av Ingemar Vänerlöv (kd)
          </p>
          <p xml:id="i-ULZX5p1G8gRPu1kv7auZqU">
            Strömstads tingsrätt
          </p>
          <p xml:id="i-M8dGLjQjnqTAVnkzBkyhWE">
            Förslag till riksdagsbeslut
          </p>
          <p xml:id="i-DQHamck31NevEAjbWQd315">
            Riksdagen tillkännager för regeringen som sin mening vad i motionen
            anförs om att Strömstads tingsrätt bör vara kvar som en självständig
            domstol.
          </p>
          <p xml:id="i-6dFgLkuCtg5rT5hBZMsBqA">
            Bevara Strömstads tingsrätt
          </p>
          <p xml:id="i-WbuD8idCyhHsijb65tkoPD">
            Ett rättssamhälle kräver fungerande domstolar. Deras uppgifter
            är att handlägga mål och ärenden på ett rättssäkert och effektivt
            sätt och att avkunna dom inom rimlig tid. Regeringen har sedan
            en tid tillbaka dragit igång ett förändringsarbete när det gäller
            domstolsväsendet. Målsättningen är att skapa större domkretsar
            varvid många mindre tingsrätter läggs ner. Om nedläggningarna
            fortsätter enligt regeringens ambition finns det en uppenbarlig
            risk att rättssäkerheten börjar äventyras. En förändring av tingsrättsorganisationen
            behöver i sig inte vara fel, men den kan inte genomföras utan
            hänsyn till helhetsperspektivet. Medborgarperspektivet med tyngdpunkt
            på lokal förankring är en viktig aspekt för rättssamhället. Den
            håller på att gå förlorad under regeringens förändringsarbete.
            De ökande avstånden till tingsrätterna kommer att minska människors
            vilja att inställa sig i tingsrätten för att vittna i ett mål.
            Avstånden kommer också att leda til ökade kostnader i form av
            förlorade arbetsinkomster, resor, traktamenten, övernattningar
            o.s.v. En under = fjolåret presenterad utredning av den = framtida
            tingsrättsorganisationen, utförd av hovrättsrådet Ann-Christin
            Persson vid Göta hovrätt, vill lägga ned tingsrätten i Strömstad
            för att slå ihop den med Uddevalla tingsrätt. Det är ett i flera
            avseenden olyckligt förslag. Med sin närhet till Norge är Strömstads
            tingsrätt speciell. I samband med den omorganisation av åklagarväsendet
            som gjordes för ett antal år sedan ansågs förhållandena i Strömstad
            vara så speciella att bemannad lokal åklagare skal
          </p>
          <pb facs="riksdagen-motions-pdf/data/200203/mot_200203_Ju_0308/mot_200203_Ju_0308-0002.pdf"/>
          <p xml:id="i-Vujdt8rz9bogn28XnxHzQE">
            2002/03:Ju308
          </p>
          <p xml:id="i-Mm8csJy4sVyWsp67AmrXXM">
            43
          </p>
          <p xml:id="i-AoPYTWLMmSHPBq8pUYrmdG">
            finnas där. Förhållandena har inte blivit mindre speciella under
            senare år, snarare tvärtom, varför tingsrätten bör vara kvar som
            en självständig domstol. Avståndet från Strömstad till Uddevalla
            är drygt nio mil. Till det kommer att Strömstads tingsrätt är
            en gränsdomstol, där såväl Strömstads som Tanums kommuner har
            gräns mot Norge. Avståndet från det stora norska befolkningscentret
            på båda sidor om Oslofjorden (Halden, Fredrikstad, Sarpsborg och
            Sandefjord med tillsammans 275 000 invånare) till Uddevalla är
            omkring 15 mil. De allmänna kommunikationerna är dåliga. En avståndsökning
            av dömande verksamhet från Strömstad till Uddevalla kommer att
            visa sig vara kännbar. I omkring 30 procent av brottmålen vid
            tingsrätten är parter och vittnen som bor i Norge inblandade.
            Även i tvistemålen finns ett inte obetydligt norskt inslag. Strömstad
            är nästan Norge, vilket har medfört en tradition att norrmännen
            förvånansvärt villigt inställer sig inför Strömstads tingsrätt.
            Det finns anledning att hysa tvivel om att den traditionen upprätthålls
            om man från norsk sida skulle tvingas resa ytterligare omkring
            10 mil, enkel resa. Gränshandeln med Norge är för Strömstads och
            Tanums kommuner utomordentligt omfattande och har under de senare
            åren undergått en närmast explosionsartad utveckling. Det norska
            inflytandet inom domkretsen visas också av att ca 15 procent av
            fastighetsaffärerna äger rum med norrmän. Vidare kan nämnas att
            det är norska intressenter som för närvarande driver det största
            byggprojektet som någonsin torde ha förekommit i Strömstad, byggnationen
            på Kebalhalvön. Måltillströmning vid Strömstads tingsrätt har
            under de senaste åren varit något i avtagande. Under dessa år
            har hela landet befunnit sig i en högkonjunktur och denna har
            med särskild kraft gjort sig gällande i Strömstad och Tanum. Orsaken
            till det är den starka norska ekonomin. Den goda konjunkturen
            i de båda kommuner som ingår i domkretsen har, enligt tingsrättens
            bedömning, fört med sig att antalet inkommande mål blivit lägre,
            särskilt tvistemålen men även brottmålen. Också antalet konkurser
            har minskat till följd av högkonjunkturen. Tecken visar nu att
            konjunkturläget blivit sämre och inkommande mål, främst på brottmålssidan,
            har börjat öka. Strömstads tingsrätt har blivit något av Norgespecialist
            och har vana vid internationellträttsliga frågor, t ex tillämpning
            av Luganokonventionen. Därför är det svårt att hävda att tingsrätten
            ej har förutsättningar att klara av de framtida krav som den ökande
            internationaliseringen medför i den dömande verksamheten. Tingsrättens
            styckkostnader för såväl brottmål som tvistemål ligger på en klart
            acceptabel nivå. Även i övrigt framstår kostnaderna för den dömande
            verksamheten i Strömstad som rimliga. Därför är det svårt att
            hitta några ekonomiska skäl, särskilt i ett vidare samhällsekonomiskt
            perspektiv, för att inte låta Strömstads tingsrätt finnas kvar
            i sin nuvarande form som självständig domstol. Det borde vara
            självklart att dömande verksamhet även i fortsättningen skall
            bedrivas i Strömstad. Frågan är hur verksamheten skall bedrivas.
            Verksamheten i Strömstad är så omfattande att det inte är tillräckligt
            att den bedrivs genom ett ”arbetsställe” under Uddevalla. Till
            det ska läggas de realistiska förväntningar som finns beträffande
            en framtida expansiv
          </p>
          <pb facs="riksdagen-motions-pdf/data/200203/mot_200203_Ju_0308/mot_200203_Ju_0308-0003.pdf"/>
          <p xml:id="i-PBa3dgqfohkfcdba9yrP4f">
            utveckling i Strömstad och Tanum. Effektivitetsförlusterna genom
            resande blir orimligt stora på grund av att verksamheten med nödvändighet
            blir omfattande. Vid valet mellan att behålla en självständig
            domstol eller att enbart ha ett ”arbetsställe” måste beaktas att
            avståndet till Uddevalla är så pass långt att det blir svårt för
            Uddevalla att stötta upp verksamheten i Strömstad utan effektivitetsförluster.
            Till detta kommer att personalen på en självständig enhet kommer
            att känna delaktighet i verksamheten på ett helt annat sätt än
            vad som blir fallet på ett arbetsställe, där information och beslut
            sker på distans. När det gäller den dömande verksamheten finns
            det sedan flera år ett samarbetsavtal mellan Strömstads och Uddevalla
            tingsrätter som innebär att Uddevalla hjälper till vid s k tresitsar.
            Vissa typer av tvistemål ska avgöras av tre domare. Det samarbetet
            har fungerat perfekt och har gjort att Strömstads tingsrätt inte
            har haft några svårigheter att föra sina tresitsmål till avgörande.
            Det stödet kommer att vara nödvändigt i framtiden oavsett om tingsrätten
            är en självständig domstol eller ett arbetsställe. Enligt vad
            som ovan anförts bör Strömstads tingsrätt vara kvar som en självständig
            domstol. Att lägga ner den framstår som ett självändamål när det
            gäller att åstadkomma större domstolar men är inte motiverat på
            grund av konstaterade bristfälligheter.
          </p>
          <p xml:id="i-jqT4nQarzgND8oP71swcN">
            Stockholm den 21 oktober 2002
          </p>
          <p xml:id="i-5N5C5C4n66xAMWRoKqmn1L">
            Ingemar Vänerlöv (kd)
          </p>
          <p xml:id="i-RjvVM35heVvqWeE2DT5ZMS">
            2002/03:Ju308
          </p>
        </div>
      </div>
    </body>
  </text>
</TEI>
