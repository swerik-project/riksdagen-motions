<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-02961">
  <teiHeader>
    <fileDesc>
      <titleStmt>
        <title>Äganderätten</title>
        <author corresp="i-5wVnuGs5cNm9JWZrGWeZfP">av Jesper Skalberg Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2961 av Jesper Skalberg Karlsson (M)</title>
          <idno type="rdwebb">H5022961</idno>
          <rs type="number">2961</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5022961/text</ref>
          <ref type="dokument_url_html">http://data.riksdagen.se/dokument/H5022961</ref>
          <ref type="dokumentstatus_url_xml">http://data.riksdagen.se/dokumentstatus/H5022961</ref>
          <ref type="docx">http://data.riksdagen.se/fil/44FC60B3-FB17-4CC1-A232-FC2853930E29</ref>
          <ref type="pdf">http://data.riksdagen.se/fil/1D212DE0-5317-4818-A2FA-8B93D283F133</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4suHffsUD9AbpTDkiryLAG" type="signed"/>
        <correspContext corresp="i-4suHffsUD9AbpTDkiryLAG">
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-YY71PJ2topKe8NopM85pwi" type="submitted">
          <date when="2017-10-05"/>
          <time when="09:06:43"/>
        </correspAction>
        <correspAction xml:id="i-FxFYbTXPbVdRrWfymChCd7" type="reviewed">
          <date when="2017-10-05"/>
          <time when="09:53:18"/>
        </correspAction>
        <correspAction xml:id="i-P49EoqzCt2dsgjv3PYYNU8" type="referred">
          <date when="2017-10-13"/>
        </correspAction>
        <correspAction xml:id="i-21zhtAXzbiksUWhWcTTjd2" type="assigned">
          <date when="2018-09-27"/>
          <time when="14:52:38"/>
        </correspAction>
        <correspContext corresp="i-21zhtAXzbiksUWhWcTTjd2">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-Kx9dZhmE5bfrmQrfxSYNNj" type="behandlas_i"/>
        <correspContext corresp="i-Kx9dZhmE5bfrmQrfxSYNNj">
          <ref type="uppgift">2017/18:KU39</ref>
          <ref type="ref_dok_id">H501KU39</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU39</ref>
          <ref type="ref_dok_titel">Kommittéberättelse - kommittéernas verksamhet under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UU9HFaKcyuuwwg2NwpJiss" type="motHeader">
        <div xml:id="i-GCdHHtVqCGyiWuxqKGj2M6" type="motTitle">
          Motion till riksdagen 2017/18:2961 av Jesper Skalberg Karlsson
          (M) Äganderätten
        </div>
      </div>
      <div xml:id="i-2W8b8REDR5DNjmnLqxseS9" type="motBody">
        <div xml:id="i-5Q6rw6MQpZpzbcVJCoJdaL" type="motProposal" subtype="förslag">
          <head xml:id="i-McHVbhVTjWGs1HmSVwf1H6">
            Förslag till riksdagsbeslut
          </head>
          <list xml:id="i-22Zted8YHGVdhkZVPUQV2S">
            <item xml:id="i-WYgBTkXoetNgMDjmpipGWc" sortKey="Yrkande 1">
              Riksdagen ställer sig bakom det som anförs i motionen om att
              stärka äganderätten i lagar och förordningar och tillkännager
              detta för regeringen.
            </item>
          </list>
        </div>
        <div xml:id="i-RCVK37cnGe5TAkPhqv64sB" type="motContent">
          <head xml:id="i-AiYpK3wnbTdWfd3sTN4cPJ" type="h1">
            Motivering
          </head>
          <p xml:id="i-8A8Kbn8XTcd9WK46McmBkt">
            I människans begynnelse fanns inga rikedomar. Vårt naturliga
            tillstånd, innan samarbeten och upptäckslusta gjort sig påminda,
            är absolut fattigdom. Men genom århundraden och årtusenden har
            människor utforskat, utvecklat och undersökt. I dag står vi på
            tidigare generationers axlar och blickar ut över den värld vi
            är satta att leva av och med. Vi har gjort en fantastisk resa.
          </p>
          <p xml:id="i-6drAHa25nuG51cQu6aRJ8q">
            När de första samhällena och grupperna sattes samman, snarare
            av yttre tryck än solidariska vänskapsbetygelser, fanns inte moderna
            lagböcker och rättssamhällen. Det var ofta den starkaste som bestämde.
            Den som hade störst våldsförmåga kontrollerade de övriga och styrde
            gruppen efter eget tycke. För oss kan det verka främmande. Men
            det var också en övergående fas.
          </p>
          <p xml:id="i-LYiqF9Cz412h3zmnr366n4">
            Människan kom senare att uppfinna rättigheter. De första rättigheterna
            var antagligen de negativa rättigheterna – alltså de rättigheter
            som inte kräver en insats från tredje part. Rätten till liv, rätten
            till egendom och rätten att söka sin egen lycka är exempel på
            sådana. Rättsfilosofiskt kan man tänka att varje människa äger
            sin tid på jorden. Av det följer snart att man också äger frukten
            av sitt arbete (tid plus insats). Först när sådana ”frukter” skapats
            kan man prata om huruvida de ska tillhöra den som skapat dem (äganderätten)
            eller om de ska användas för gruppens eller andras bästa (utilitaristiska,
            positiva rättigheter).
          </p>
          <p xml:id="i-TDZNYWSm9tAJwgZBvF9q5K">
            På många sätt är det dessa grundläggande rättigheter som hjälpt
            människor ansamla resurser och kapital för att utveckla och förbättra
            både sig själva och sin omgivning. Det en människa ser som önskvärt
            ser hon också till att anskaffa resurser till. Det träd hon planterar
            för att få virke till ett hus, skapar värden under tiden det står
            – men det är likväl hennes rätt att hugga ner det när tiden är
            mogen, utan att andra dikterar hennes villkor för att de vant
            sig vid trädets skugga. På samma sätt är hennes arbetsinsats det
            som skapat själva värdet. Utan hennes egenintresse hade trädet
            inte planterats, skuggan inte blidkat hennes medmänniskor och
            huset till henne och hennes familj inte ha byggts.
          </p>
          <p xml:id="i-TaK89AKdHcTTcujhgnJZj1">
            När större grupper människor går samman i ett egenintresse, för
            att skapa en affärsmöjlighet eller dela på risktagande, kan stora
            vinster göras. Vi har de senaste årtiondena sett hur allt fler
            människor försöker uppfinna snabbare och bättre tekniska lösningar.
            Det gör de ofta för att de tror att det kommer vara avgörande
            för vår framtid – de ser en affärsmöjlighet – och när många tror
            på sektorn ansamlas både kapital och människor. Resultatet? En
            snabbare utveckling och hårdare konkurrens i de sektorer där människor
            helt enkelt kollektivt, men utan varandras inblandning, valt att
            lägga fokus. Det många vill se mer av – får vi mer av. Åtminstone
            när äganderätt och fri konkurrens värnas.
          </p>
          <p xml:id="i-7PUJfAPAmDWWvRsPErvYfV">
            Tyvärr är äganderätten utmanad och ifrågasatt i vårt land. Vi
            har under de senare åren sett allt fler exempel på när staten
            sätter sig över såväl kommuner som företag och enskilda människor.
            Med en byråkratisk apparat som är många gånger större än någon
            enskild någonsin kan mäkta med urholkas äganderätten bit för bit.
            Det är självklart en stor förlust. Inte bara för de enskilda människorna
            vars livsdrömmar raseras – utan för hela Sverige som går miste
            om utvecklingspotential och framtidslösningar som annars hade
            varit möjliga. Det finns många exempel som är värda att lyfta
            upp i det här sammanhanget.
          </p>
          <head xml:id="i-VGanzdUGZhqkmgiL8wdYGY" type="h2">
            Familjen Hillström i Bredöl
          </head>
          <p xml:id="i-Xmi8tA6hxWdoxrXrkj2aKP">
            År 2013 gjorde länsstyrelsen ett tillsynsbesök hos familjen Hillström
            i Bredöl, några mil från Vänern. Familjen har i flera generationer,
            sedan 1856, bedrivit ett småskaligt sågverk med energi från Nossans
            strömmande vatten. Med ungefär 200 meters mellanrum finns två
            turbiner som tar ut ungefär en fjärdedel av vattendragets medelflöde,
            när man tar ut som mest. Fallhöjden är knappt 4 meter.
          </p>
          <p xml:id="i-fT9fbxPtcY3fVAHiHrJoR">
            Men efter länsstyrelsens besök förklarades häradsdomen för ingreppet
            i vattendraget som ogiltig. Motivet var att myndigheterna vill
            ge fiskarna bättre vandringsvägar uppför Nossan. Trots att det
            finns naturliga vandringshinder två kilometer nedströms som omöjliggör
            för lekande fisk att ta sig från Vänern till Bredöl.
          </p>
          <p xml:id="i-PXbntSt8FvVmzscNQifPeV">
            Den juridiska processen som påbörjats beräknas kosta över 1,2
            miljoner kronor för familjen Hillström. En hisnande utgift. Men
            om tillståndet för familjens vattenverksamhet inte förnyas, då
            försvinner mycket mer. Sågen kommer inte längre kunna leverera
            specialsågat virke till de snickare som arbetar med kulturhistoriska
            byggnader. Spånet och flisen kommer inte längre gå till det lokala
            värmeverket. Den förnybara elen kommer inte längre produceras.
            Och 1,5 arbetstillfälle försvinner. Till liten eller ingen miljönytta
            – i strid med äganderätten.
          </p>
          <head xml:id="i-XFyVpRFMRvsawaHmesyk8G" type="h2">
            Götalands sjöar
          </head>
          <p xml:id="i-B9DqGf9JCDEigm9KS4s8DQ">
            År 2014 beslutade Länsstyrelsen i Västra Götaland om att utvidga
            strandskyddet för 66 av 141 sjöar i Lerum. Skyddet från strandkant
            gick då från ursprungliga 100 meter till 300 meter. Trots att
            flera av strandområdena redan var bebyggda och att det därför
            inte fanns en strand att skydda.
          </p>
          <p xml:id="i-SkL8gifV9WJbCtdiphxycq">
            Dessutom fanns det ett otal fastigheter dit kommunen själv hade
            dragit fram VA-nät till tomtgränsen – men i ett slag gjordes fastigheterna
            värdelösa. Detta genom ett myndighetsbeslut som i det närmaste
            kan kallas expropriation eftersom ingen ersättning utgår. Något
            som i sin tur är emot äganderättsskyddet, vilket är en del av
            Europakonventionen.
          </p>
          <p xml:id="i-TmhGfFB3PQAoA3UwE6zBgG">
            När överklaganden gjorts till Högsta domstolen har man slagit
            fast att staten är skadeståndsansvarig om inte grundläggande rättigheter
            respekterats. Men när regeringen fattat beslut i ärendet har man
            viftat bort allt detta.
          </p>
          <head xml:id="i-EZMqFY5Zw8tfhg5wWYmiAo" type="h2">
            Norrlands skogar
          </head>
          <p xml:id="i-84bypz1UbA9WvvRpwkHTeF">
            Under 2016 ökade andelen naturreservatsbildningar i Norrbotten
            och Västerbotten mest i hela landet. Över 15 000 hektar avsattes
            – samtidigt som över 170 000 hektar är inventerade nyckelbiotoper
            (ger inte någon formell skyddsstatus). Det är oerhört extensiva
            ingrepp. Men Skogsstyrelsen menar att det finns lika mycket till
            som är skyddsvärt i de båda länen.
          </p>
          <p xml:id="i-Luk7Burywvuvn6LDW7G2tZ">
            När man säger att något är en nyckelbiotop så påverkar det kraftigt
            markägarens förutsättningar. Virket från sådana skogar blir i
            princip osäljbart eftersom marknaden inte vill förmedla sådant
            trä. En oerhörd hämsko för ett land där trävaror utgör en så stor
            del av våra exportintäkter.
          </p>
          <p xml:id="i-93r4afVYH2rEpFRsA4bosB">
            Men varför blir något en nyckelbiotop? Ofta är det resultatet
            av det aktiva skogsbruket och skogsskötseln som en ägare ägnat
            sig åt i tiotals år. Skogen ska fortsatt omfattas av allemansrätten
            och komma många människor till del – men låt oss vara ärliga med
            att det är det aktiva brukandet genom ägande som skapar värdefull
            skog i samverkan med omvärld och natur.
          </p>
          <p xml:id="i-46MJtpehX8r5eYojFUSwf5">
            Om äganderätten får ha sin naturliga verkan är det dessutom välkommet
            för alla människor. Den växande skogen i Sverige binder årligen
            över 80 procent av de svenska koldioxidutsläppen. En skog som
            inte vårdas och brukas växer inte ordentligt och är därmed mindre
            effektiv i att motverka klimatförändringarna. Detta samtidigt
            som det aktiva skogsbruket ger både jobb och exportintäkter i
            Sverige. Något staten inte bara borde bejaka utan också uppmuntra.
          </p>
          <head xml:id="i-GCfF82MWyM82ddEke8cwNk" type="h2">
            Fackligt veto
          </head>
          <p xml:id="i-FzVapdQrRCo3TAVE3g6sve">
            I början av 2017 meddelade regeringen att man vill införa ett
            fackligt veto mot anställningar av utländsk arbetskraft. Överlag
            är det en märklig slutsats att staten eller facket ska äga rätt
            att bestämma vem en enskild företagare vill anställa – det borgar
            för en byråkratisk och klåfingrig hantering där antingen facket
            lär utnyttja sin kartellposition eller staten ger sig själv möjlighet
            att bestämma vem som får söka lyckan i vårt land.
          </p>
          <p xml:id="i-E322kNGocKNzGizWQkjWh5">
            Detta långtgående ingrepp i näringsfrihet och äganderätt är dessutom
            på ett direkt sätt skadligt för Sverige. För samhället är arbetskraftsinvandringen
            en vinst, eftersom arbetskraftsinvandrare årligen genererar cirka
            tio miljarder till statskassan och därigenom till vårt gemensamma
            välstånd.
          </p>
          <p xml:id="i-XejM6RnQi4MWAE2vjovkKv">
            Bara tanken att vissa jobb ska öronmärkas åt vissa individer
            är absurd. Politiken har heller inte förmågan att diktera tusentals
            människors framtid genom att hänvisa dem till exempelvis ”enkla
            jobb”. Det är inte ett antal tusen bärplockarjobb som kommer att
            lösa vår integrationsutmaning. Istället är det företagare som
            söker och hittar kompetens bland arbetssökande och sätter dem
            i arbete – så låt oss ge människorna möjlighet att skaffa sig
            den kompetens som krävs. Tvingas man som arbetsgivare rekrytera
            från tredje land (det är sällan förstahandsvalet) borde det vara
            en signal till beslutsfattare att styra om utbildnings- och arbetsmarknadspolitiken
            snarare än att ge facken rollen som gränsvakter.
          </p>
          <head xml:id="i-SgHU6j5FU2P7EhQ2x2p2dr" type="h2">
            Nya hyresregleringar
          </head>
          <p xml:id="i-8kU7WdWtWoQJncfoWWbAFh">
            På våren 2017 presenterade regeringens utredare Agneta Börjesson
            (MP) Hyresgästutredningens slutbetänkande (SOU 2017:33) som syftar
            till att ge hyresgäster mer att säga till om när bostäder renoveras.
            Bland annat föreslås vetorätt mot renoveringar man inte gillar
            – och det föreslås en hårdare reglering kring vilka hyresnivåer
            som får sättas än den som finns i dag.
          </p>
          <p xml:id="i-AJfuuvoMtJkmg4ppnZnCZe">
            Det är viktigt att här slå fast att det är och ska vara skillnad
            på att hyra och att äga något. Redan i dag har hyresgäster ett
            starkt skydd genom lagen; hyror får inte sättas hur som helst
            och reglerna som fastighetsägare måste förhålla sig till är redan
            väldigt många. Dessutom är bostadsmarknadens funktionssätt redan
            satt ur spel med hyresreglering och bruksvärdesprincipen.
          </p>
          <p xml:id="i-3hEZtFJqb7QzJkA8SG2Lpk">
            Om vi ska få fler hyresrätter och en mer fungerande hyresmarknad
            i Sverige måste äganderätten för fastighetsägaren förtydligas.
            Fler människor kommer inte vilja bli fastighetsägare om det ska
            bli ännu svårare att renovera hyresrätterna. Kommer någon att
            vilja bygga och förvalta hem åt andra om man i framtiden inte
            kommer att få göra nödvändiga reparationer för att den boende
            har vetorätt? Tvister i hyresnämnden är knappast lockande för
            någon. Ändå har regeringen valt att titta på förslagen som går
            på tvärs mot äganderätten och dessutom kan leda till att vi får
            färre hyresrätter byggda i Sverige. Till gagn för ingen.
          </p>
          <head xml:id="i-Cgh7wBFyw2F57PXrb48aPK" type="h2">
            Familjen Andréasson i Bollebygd
          </head>
          <p xml:id="i-SywgQRasvSMSYMuzZuCVgr">
            I juli 2017 uppmärksammades skogsägarparet Andréasson i Bollebygd.
            De hade gjort en avverkningsanmälan till Skogsstyrelsen enligt
            konstens alla regler. Men fick ändå vänta i 11 månader på ett
            beslut om vad de ska få göra med sin egen mark.
          </p>
          <p xml:id="i-R8chXkutDfPcMPFiEp7RkE">
            När beslutet väl kom ville myndigheten kraftigt begränsa avverkningsplanerna
            – för att värna tjäderns spelplats. Men tjäderns spelplats var
            inte på paret Andréassons mark, utan på grannens mark. Ingen ekonomisk
            ersättning erbjöds paret, trots ett ingrepp i deras ägande- och
            brukanderätt. Helt enkelt att anse som expropriation.
          </p>
          <p xml:id="i-2NGcRQTzgWFkV59yJF1C1n">
            Nu kan man såklart tycka att sällsynta fåglar bör och ska skyddas.
            Inte minst för att den biologiska mångfalden är hotad. Men tjädern
            är inte en rödlistad art. Tvärtom anses den livskraftig – och
            får jagas hur mycket man vill under jaktsäsong. Man kan därför
            undra vem det är till gagn för att äganderätten åsidosätts. För
            varken grannen, paret Andréasson eller tjädern verkar göra någon
            särskild vinst. Inte samhället heller.
          </p>
          <head xml:id="i-8GDVzyf7xPrsmp4VdZCKzL" type="h2">
            Forcerad jämställdhet
          </head>
          <p xml:id="i-SVu5Ws9kYySpMw73t55YtS">
            En gång per år redovisar stiftelsen Allbright sin rapport om
            jämställdhet i företagsledningar. När den senast presenterades
            visade det sig att av den svenska börsens 298 bolag så har bara
            18 stycken en kvinna som vd. Offentliggörandet ledde till, likt
            tidigare år, att vänsterpartier i Sverige krävde att bolagsstyrelser
            ska könskvoteras. Detta är ett ingrepp i äganderätten.
          </p>
          <p xml:id="i-EWSkexkbSbitvX84fFHtoD">
            Men är det konstigt att det ser ut som det gör? Låter man människor
            göra fria val kommer det ibland att leda till olika resultat på
            gruppnivå. Ser vi tillbaka på högskoleutbildningarnas sammansättning
            under en tid när dagens börs-vd-generation växte upp, så finner
            vi en del av förklaringen till dagens situation. Utbildningarna
            var under 60- och 70-talet kraftigt mansdominerade. 1969 var andelen
            kvinnor på civilekonomutbildningar 15 procent.
          </p>
          <p xml:id="i-EHnXfFRgfEdY3UaMLfKRFU">
            Leker vi med tanken att alla poster i ledningen för ett börsbolag
            besätts av en medel-gammal ledamot så är alla examinerade år 1980.
            Då var 24 procent av de examinerade ingenjörerna, civilekonomerna
            och juristerna kvinnor. Men andelen i styrelserna är 30 procent.
          </p>
          <p xml:id="i-TNu4VtnstSYp5G93K4rVcQ">
            Det är inte omöjligt, utan snarare sannolikt, att pendeln kommer
            tippa över. I dag är tjejer i majoritet på många högskoleutbildningar
            – och i framtiden kommer de leda börsbolag till nya landvinningar.
            Tittar vi på närbesläktad forskning är det också så att bolag
            med styrelser där båda könen är representerade har i genomsnitt
            bättre lönsamhet än de som har homogena styrelser. Och nog för
            att äganderätten i sig är ett rekvisit för värdeskapande. Men
            att vi ska tvinga företag att ha en könsbalans som gör dem mer
            lönsamma? Det torde de snart komma underfund med själva – eller
            annars bli utkonkurrerade av företag som har förstått korrelationen.
          </p>
          <head xml:id="i-G2CAfcSMQPN8G8A77LXT7w" type="h2">
            Talerätt på internet
          </head>
          <p xml:id="i-VEQ9D7yUD92aYoj6R2485L">
            Med en utökad talerätt för organisationer har det blivit enklare
            för små grupper att lägga sig i avverkningsplaner på andras fastigheter.
            I vissa fall har det handlat om grupper som inte ens har en stadga
            eller ett medlemsregister – utan enbart konstituerar sig genom
            sociala medier. En sådan utveckling, där alla har möjlighet att
            säga till om allt och därigenom dra ärenden i långbänk, är inte
            önskvärd.
          </p>
          <p xml:id="i-6PWqWUbLvA8c7Ch6wPrLzJ">
            Rättssäkerheten för ägare av jord- och skogsbruksmark är av stor
            betydelse. Det är den, i par med äganderätten, som möjliggjort
            att långsiktiga verksamheter fått utvecklas och frodas under de
            senaste århundradena. Om äganderätten för dem inte säkerställs
            saknas incitament att investera i anläggningar och insatsvaror
            för att utveckla företagen. Ingen vågar ta risker om man inte
            vet att man kommer att få skörda frukten av sitt arbete.
          </p>
          <p xml:id="i-9SKCmU6GcfxqkcGYEaMcWh">
            De kulturlandskap som många vill värna är skapade av enskilda
            markägare som kunnat lita på att lagarna våra folkvalda politiker
            stiftat även gäller i verkligheten. Ges subjektiva åsikter från
            organisationer med starka egenintressen en möjlighet att påverka
            myndighetsbeslut så ruckas detta avsevärt.
          </p>
          <head xml:id="i-RrdH9125EXNV7avutEvRGM" type="h2">
            Sammanfattningsvis
          </head>
          <p xml:id="i-QTqNkTQ69Mu8NcBe1Vyd7S">
            Mot bakgrund av detta kan sägas att äganderätten är fundamental.
            Vetskapen om att man kan förfoga över det man äger, att man kan
            bruka och nyttja det, är grunden för samhällsutveckling i vårt
            land och i världen. Det är ett effektivt sätt att skapa nytta
            och värde. Med äganderätten skapas viljan och tryggheten att investera.
            Med vetskapen att det arbete och kapital man satsar också kommer
            en själv till gagn motiverar.
          </p>
          <p xml:id="i-9K8hstAJXKSAyAEbsgANgz">
            Sverige är fortfarande ett demokratiskt land. Men vi behöver
            värna den äganderätt som säkerställer att människor kan utveckla
            och förvalta sina tillgångar – till nytta för dem själva, deras
            familjer och bygden de bor i. Om vi lyckas värna äganderätten,
            rättsstaten och näringsfriheten kan framtiden bli lika framgångsrik
            som den tid vi lämnat bakom oss. Det finns inget som tyder på
            något annat. Vi bör därför stärka äganderätten i Sveriges lagar
            och förordningar. Detta bör ges regeringen till känna.
          </p>
        </div>
        <div xml:id="i-FsXY9w3YF3eZK56mRVeEgv" type="signatureBlock">
          <list xml:id="i-UCmQCXex2e9HKof431VGHt">
            <item xml:id="i-4YucwHDtjuKVHbYA6HVf6k" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
