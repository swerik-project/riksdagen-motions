<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01137">
  <teiHeader>
    <fileDesc>
      <titleStmt>
        <title>om stöd till skönlitteratur som i Finland utges på svenska</title>
        <author>av herr Sundman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om stöd till skönlitteratur som i Finland utges på svenska</title>
          <idno type="rdwebb">G0021137</idno>
          <rs type="number">1137</rs>
          <ref type="dokument_url_text">http://data.riksdagen.se/dokument/G0021137/text</ref>
          <ref type="dokument_url_html">http://data.riksdagen.se/dokument/G0021137</ref>
          <ref type="dokumentstatus_url_xml">http://data.riksdagen.se/dokumentstatus/G0021137</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N4EAtthRAnrRUx2M5559AH</idno>
            <name>P. O. SUNDMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5YySnUaCpS54wJxVp1X9Q4</idno>
            <name>GUNNAR RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-N7WL5aLLwEPfYa71gsUxQx</idno>
            <name>INGRID SUNDBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DQdNDJtDh6VzMuUNMpY6zX" type="signed"/>
        <correspContext corresp="i-DQdNDJtDh6VzMuUNMpY6zX">
          <note type="signatory" corresp="i-N4EAtthRAnrRUx2M5559AH"/>
          <note type="signatory" corresp="i-5YySnUaCpS54wJxVp1X9Q4"/>
          <note type="signatory" corresp="i-N7WL5aLLwEPfYa71gsUxQx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1137/mot_197677__1137-001.pdf"/>
      <fw xml:id="i-ACvbdDQgjnrf1LEJZFUcUb">
        Motion 1976/77: 1137
      </fw>
      <div xml:id="i-ThyNWShpdrLbDAdgTYLgfs" type="motHeader">
        <div xml:id="i-6npFJ9w5ksLH597Vk7uE72" type="motTitle"/>
        <div xml:id="i-FuWh9GkjBGVK4pCsBjxVh5" type="motSubmissionInfo"/>
      </div>
      <div xml:id="i-BTGqZcHFfQRRLDc3SJ7h6y" type="motBody">
        <div xml:id="i-UQCzvUhBr8g4S5q1NWZK3B">
          <p xml:id="i-Ds5PtyJMih9aHSpeK29Ppy">
            av herr Sundman m. fl. om stöd till skönlitteratur som i Finland
            utges på svenska
          </p>
          <p xml:id="i-Xyr71EuCmVbmAjpcvL8Xey">
            I den svenska litteraturhistorien utgör de i Finland bosatta
            svenskspråkiga författarna ett utomordentligt viktigt inslag.
            Många av dem har kommit att spela en stor roll som banbrytare
            och satt djupa spår i den svenska litteraturens utveckling och
            i den rikssvenska litterära debatten. Från 1900-talets första
            hälft kan nämnas namn som Gunnar Björling, Elmer Diktonius, Rabbe
            Enckell, Edith Södergran och Emil Zilliacus. I den yngre generationen
            återfinns t. ex. Clas Andersson, Bo Carpelan (som tilldelats Nordiska
            rådets litteraturpris 1977), Christer Kihlman, bröderna Henry
            och Ralf Parland samt Henrik Tikkanen. Tove Jansson har genom
            sina underfundiga berättelser för barn och vuxna skapat sig en
            internationell författarposition av samma tyngd som Astrid Lindgrens.
            Dessa namn, något godtyckligt valda, är blott få bland många.
            De finlandssvenska författarna arbetar regelmässigt under besvärliga
            för- hållanden. Den folkgrupp i Finland som har svenska till modersmål
            minskar relativt, och den uppgår f.n. till blott ca 330 000 personer.
            Den litterära aktiviteten är emellertid omfattande. Under 1970-talet
            har det utkommit ca 50 skönlitterära arbeten på svenska per år.
            Med hänsyn till befolknings- underlaget är siffran avsevärt högre
            än i Sverige. Upplagorna per titel är emellertid som regel små,
            och svårigheterna är betydande för såväl författarna som förläggarna.
            Det har många gånger påpekats att det är nära nog omöjligt att
            mark- nadsföra dansk och norsk skönlitteratur i original i Sverige
            och att köp- motståndet tilltagit under tiden efter andra världskriget.
            Det har sagts att detta hänger samman med att språktröskeln är
            för hög att forcera, att sven- skar har alltför svårt att läsa
            danska och norska. Erfarenheterna visar emel- lertid att det är
            lika svårt att i Sverige lansera finlandssvensk litteratur trots
            att det där inte finns någon läshämmande språktröskel. Köpmotståndet
            mås- te ha annan bakgrund. Till icke ringa del kan det hänga samman
            med i och för sig komplicerade svårigheter att marknadsföra grannlandslitteratur
            i Sverige. Den finlandssvenska litteraturen publiceras i allt
            väsentligt på Schildts och Söderströms förlag i Helsingfors. I
            vissa fall utkommer samtidigt del- upplagor av det finländska
            verket på rikssvenska förlag. Dessa är då tryckta i Finland men
            åsatta särskilt ISBN-nummer och kan, vad delutgåvan angår, betraktas
            som rikssvenska verk. Det har emellertid alltid varit svårt att
            få rikssvenska delutgåvor: 1976 lyckades de två nämnda finlandssvenska
            förlagen få tillsammans åtta finlandssvenska verk lanserade på
            rikssvenska förlag.
          </p>
          <pb facs="riksdagen-motions-pdf/data/197677/mot_197677__1137/mot_197677__1137-002.pdf"/>
          <fw xml:id="i-7Z4cQxxXDhzy7s8VkY7DRk">
            Mot. 1976/77:1137 12
          </fw>
          <p xml:id="i-JRE1gwqP8Zox3CJu62D64r">
            Situationen är otillfredsställande. Den finlandssvenska litteraturen
            är en naturlig och viktig del av den svenska litteraturen. Det
            är en rikssvensk kulturpolitisk angelägenhet att se till att den
            finlandssvenska litteraturen sprids också i Sverige. Detsamma
            gäller givetvis den i Finland till svenska översatta och utgivna
            finska skönlitteraturen. Rikssvensk delutgåva av finlandssvenska
            verk kan under vissa villkor åtnjuta statligt stöd enligt de regler
            som gäller för ny svensk skönlitteratur. Stödordningen är emellertid
            inte utformad med hänsyn till de förhållanden som gäller för den
            finlandssvenska utgivningen. Särskilt utgåvorna i Sverige av finlandssvenska
            diktsamlingar är upplagemässigt för små för att kunna passas in
            i stödordningen. En särskild stödordning behöver konstrueras för
            rikssvensk utgivning av i Finland publicerad svensk skönlitteratur.
            Den bör även omfatta i Finland utgiven till svenska tolkad finsk
            skönlitteratur. En sådan stödordning kan utan tvivel tillskapas
            — i vart fall försöksvis — utan omfattande utredningar och med
            ledning av nu tillgängliga fakta. Statens kulturråd kan lämpligen
            åläggas att utan dröjsmål lägga fram förslag om erforderliga åtgärder.
            Med stöd av det anförda hemställs att riksdagen hos regeringen
            begär att statens kulturråd ges i upp- drag att lämna förslag
            beträffande svenskt stöd till rikssvensk utgivning av dels i Finland
            publicerad svensk skönlitteratur, dels i Finland utgiven till
            svenska tolkad finsk skönlitteratur.
          </p>
          <p xml:id="i-Sa4CCCtCGycez4unZVVkMa" type="date">
            Stockholm den 24 januari 1977
          </p>
          <div xml:id="i-GSk2u7HGt5Cx2SUyCBmBhN" type="signatureBlock">
            <p xml:id="i-5nhVRXoCgZuqLUwZTDBihj" who="i-N4EAtthRAnrRUx2M5559AH" type="signature">
              P. O. SUNDMAN (c)
            </p>
            <p xml:id="i-ABYE5asVsmrpBzS7UGyNHs" who="i-5YySnUaCpS54wJxVp1X9Q4" type="signature">
              GUNNAR RICHARDSON (fp)
            </p>
            <p xml:id="i-CLyK2RaEPYAKWC2WkULb2f" who="i-N7WL5aLLwEPfYa71gsUxQx" type="signature">
              INGRID SUNDBERG (m)
            </p>
          </div>
        </div>
      </div>
    </body>
  </text>
</TEI>
