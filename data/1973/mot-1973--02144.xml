<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--02144">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:178 med förslag till ändring i distriktsveterinärorganisationen, m. m.</title>
        <author>av fru Marklund m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:178 med förslag till ändring i distriktsveterinärorganisationen, m. m.</title>
          <idno type="rdwebb">FW022144</idno>
          <rs type="number">2144</rs>
          <ref type="dokument_url_text">http://data.riksdagen.se/dokument/FW022144/text</ref>
          <ref type="dokument_url_html">http://data.riksdagen.se/dokument/FW022144</ref>
          <ref type="dokumentstatus_url_xml">http://data.riksdagen.se/dokumentstatus/FW022144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SXX1R7VVrgrizb63MwzUto" type="signed"/>
        <correspContext corresp="i-SXX1R7VVrgrizb63MwzUto">
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-XXBpK5wHTgKTajooKHNpZp"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-8AhxJLZS4tkzePbePMP4WS"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__2144/mot_1973__2144-001.pdf"/>
      <fw xml:id="i-xUyvkc2YjuHfT8h8m5jAr">
        Mot. 1973:2144 9
      </fw>
      <div xml:id="i-CwUrdNMNATJyy8utpTcLRU" type="motHeader">
        <div xml:id="i-79fy1cCyY9RTvjV6hGZoCf" type="motTitle"/>
        <div xml:id="i-6oKzN48WRkkHqkp4gkXb3x" type="motSubmissionInfo"/>
      </div>
      <div xml:id="i-StqfZrJdCHwwmTUJBRVYj9" type="motBody">
        <div xml:id="i-TJQQ4ArHsPf1BnTNopbSi6">
          <p xml:id="i-EgoNmSk6HxhJMei5Xufs44">
            Nr 2144
          </p>
          <p xml:id="i-Ntx8MsnKd5UGajZcrjteVx">
            av fru Marklund m. fl. i anledning av Kungl. Maj:ts proposition
            1973:178 med förslag till ändring i distriktsveterinärorganisationen,
            m. m.
          </p>
          <p xml:id="i-ToXCNV8Z3NtCTJu2MHufvw">
            I proposition 1973:178 föreslås att riksdagen godkänner vissa
            riktlin- jer för en ändrad distriktsveterinärorganisation. Förslaget
            innebär bl. a. att antalet fasta tjänster sänks från 285 till
            255. Härutöver föreslås att 30 tjänster avsedda för ”regionvikarier”
            inrättas. Det nuvarande behovet av vikarier i distriktsorganisationen
            täcks genom förordnande av veterinärer utifrån. Veterinärväsendeutredningen
            (VVU) har i sitt betänkande (SOU 1971:3) beräknat vikariatstjänstgö-
            ringen att omfatta 67 helårstjänster. Den oinvigde kan ur detta
            dra slutsatsen att vikariebehovet helt skulle kunna täckas genom
            67 vikarier. Så är emellertid inte fallet. VVU tycks inte ha tagit
            hänsyn till att även vikarier bör ha lagenlig rätt till semester,
            till kompensation för jourbundenhet, sjukledighet etc. Om man
            tar hänsyn till detta bör vikariebehovet i stället beräknas till
            inemot 100 vikarietjänster. Därtill kommer att de nuvarande distriktsveterinärerna
            icke kunnat utfå full semesterledighet på grund av vikariebrist.
            Enligt lantbruksstyrelsens beräkning finns från 1972 ca 8 000
            semesterdagar outtagna. Den nuvarande organisationen har förstärkts
            genom s. k. extraveteri- närer. Dessa har förordnats i speciellt
            arbetstyngda distrikt utan kostnad för statsverket med distriktsveterinärs
            skyldigheter och med arvodesrätt enligt veterinärtaxan. De saknar
            sociala rättigheter som tillkommer anställda och de anses t. o.
            m. sakna semesterrätt. Deras insats inom distriktsveterinärorganisationen
            kan beräknas motsvara ca 10 helårstjäns- ter. Med hänsyn till
            det sagda bör kunna konstateras att såväl det föreslagna antalet
            fasta tjänster som antalet regionvikarier är helt otillräckligt.
            Antalet fast placerade distriktsveterinärer bör enligt vår mening
            icke understiga 270 och härutöver bör tillkomma minst 40 tjänster
            för vikarier. Den sänkning av antalet fasta tjänster, som föreslås
            i propositionen, har dock betydligt allvarligare aspekter än en
            allmän uttunning av en redan underbemannad organisation. Det blir
            i första hand skogslänen som drabbas. Sålunda syftar förslaget
            till en minskning av antalet tjänster i Värmlands län från 14
            till 9, i Örebro län från 11 till 8, i Kopparbergs län från 14
            till 10, i Gävleborgs län från 11 till 8, i Västernorrlands län
            från 11 till 9, i Jämtlands län från 13 till 10, i Västerbottens
            län från 16 till 14 och i Norrbottens län från 12 till 10. Vi
            nöjer oss här med ett enda exempel på vad denna reducering av
            tjänsterna i norra Sverige kommer att innebära:
          </p>
          <pb facs="riksdagen-motions-pdf/data/1973/mot_1973__2144/mot_1973__2144-002.pdf"/>
          <fw xml:id="i-GFdGM2bF8WPKUHx673CSJ7">
            Mot. 1973:2144 10
          </fw>
          <p xml:id="i-3rGZYPLP4VyvjuWGZ6DWhP">
            Enligt den i propositionen föreslagna veterinärdistriktsindelningen
            skall Gällivare utgöra stationeringskommun för distriktsveterinärerna
            inom kommunerna Kiruna och Gällivare. Den hittills fungerande
            tjänsten i Vittangi (i bilagan betecknad som tjänst i Kiruna)
            skall följaktligen dras in. En sådan ändring rimmar dåligt med
            vad som framhålles såväl i utredningens som i departementschefens
            skrivning om att särskild uppmärksamhet måste ägnas förhållandena
            i glesbygderna. Beträffande distriktsindelningen sägs i propositionen:
            ”Ett distrikt bör sålunda vara så beskaffat att det ger minst
            en veterinär en rimlig arbetsbörda.” Om reseavståndet heter det
            att detta ”bör som regel inte vara mer än 40—50 km från veterinärens
            stationeringsort”. Inom det område som omfattar kommunerna Kiruna
            och Gällivare kan en tjänsteresa för en veterinär ofta bli drygt
            200 km lång, enkel väg. Till byarna utmed gränsälven norrut är
            avståndet från Gällivare ännu längre. Under de senaste åren har
            bl. a. som följd av de insatser som gjorts för att stödja inlandsjordbruket
            trettiofem ladugårdar rustats upp eller håller på att rustas upp
            inom Kiruna kommun. I det som tidigare hette Karesuando kommun
            finns 100 kor fördelade på 45 brukningsenheter. I Soppero—Lannavaara-området
            finns 121 kor (förutom ungdjur och kalvar) på 21 brukningsenheter.
            I den tidigare kommunen Kiruna (utom Sopperobyarna) finns 210
            mjölkkor på 52 brukningsenheter. Totalt således 422 kor på 118
            brukningsenheter inom Kiruna kommun. Under de senaste 12 månaderna
            har dessa levererat 771 000 kg mjölk till mejeriet i Hedenäset.
            Siffrorna kan förefalla små i förhållande till propositionens
            normer för djurunderlag. Men med hänsyn till områdets geografiska
            sträckning ger de redovisade uppgifterna, liksom kraven om rimlig
            arbetsbörda och rimligt reseavstånd stöd för uppfattningen att
            det behövs en distriktsveterinär på närmare håll än i Gällivare.
            För ett bibehållande av tjänsten i Vittangi talar också behovet
            av livsmedelskontroll och den obligatoriska renkötts- besiktningen.
            Det särskilda jämförelsetal, som veterinärstyrelsen, VVU och nu
            också jordbruksministern använder för att ange arbetsmängden inom
            ett veterinärdistrikt, kan kritiskt diskuteras från flera synpunkter.
            För ett visst distrikt utgör det summan av antalet hästar, kor
            och svin, ”varvid hästar och kor multipliceras med koefficienten
            1 och svin med 0,1”. Men även om man skulle godta detta sätt att
            beräkna arbetsmängden och alltså bortse från alla övriga arbetsuppgifter,
            kan man utifrån det exempel vi ger ifrågasätta hur grundmaterialet
            är beskaffat och kanske ännu mer den prognos som anges i det jämförelsetal
            för 1975 som framräknats. För hela det veterinärdistrikt, som
            enligt propositionen skall kallas Gällivare distrikt och skall
            omfatta Gällivare och Kiruna kommuner, anges jämförelsetalet för
            1971 till 678 och det prognostiska jämförelsetalet, alltså för
            1975, till 159. Enbart inom Kiruna kommun finns, enligt de uppgifter
            vi inhämtat, 422 kor, och av allt att döma går trenden nu i motsatt
            riktning mot den avveckling av kreatursskötseln som förutsätts
            i propositionen.
          </p>
          <pb facs="riksdagen-motions-pdf/data/1973/mot_1973__2144/mot_1973__2144-003.pdf"/>
          <fw xml:id="i-TnCiaXbshuroAFVJryDEua">
            Mot. 1973:2144 11
          </fw>
          <p xml:id="i-6x3GzScJnGa6sWBnrhGEjy">
            Till övriga arbetsuppgifter kommer i de tre nordligaste länen
            också rennäringen, som över huvud taget inte arbetats in i de
            använda jämförelsetalen. I vad gäller rennäringen kan erinras
            om vad jordbruksutskottet anförde i betänkande 1973:25 angående
            bl. a. prisstöd till rennäringen: ”Inordnandet av hushållsslakten
            i stödsystemet, som förordats av nyssnämnda båda myndigheter efter
            samråd med livsmedelsverket, har emellertid motiverats av det
            allmänna intresset av att så stor del av renköttet som möjligt
            blir veterinärbesiktigat. Sistnämnda allmänintresse synes enligt
            utskottets mening jämväl tala för att frågor rörande godkännande
            av slaktanläggningar för renkött ej kommer att behandlas så att
            möjligheterna att bereda rennäringen det åsyftade prisstödet onödigt-
            vis beskärs.” Ett indragande av veterinärtjänsten i Kiruna (Vittangi)
            skulle komma att motverka dels syftet att allt kött blir veterinärbesiktigat
            och dels att köttproducenterna i glesbygden får en rimlig veterinärservice.
            Det framstår som självklart att det även i fortsättningen bör
            finnas två distriktsveterinärer i detta område, den ena med placering
            i Gällivare, den andra i Vittangi. Med hänsyn inte minst till
            rennäringens betydelse torde samma motiveringar gälla för ett
            bibehållande av tjänster som föreslås för indragning i Västerbottens
            och Jämtlands län. Välmotiverade invändning- ar görs också mot
            föreslagna indragningar av tjänster i Västernorrlands och övriga
            skogslän. Det är inte riksdagens uppgift nu att i detalj föreskriva
            hur den nya veterinärdistriktsindelningen skall göras. Den förutsätts
            ske under en femårsperiod, och departementschefen understryker
            vikten av att lant- bruksstyrelsen vid genomförandet samråder
            med berörda länsstyrelser, kommuner och organisationer, särskilt
            i fråga om distriktsveterinärernas placering inom distrikten.
            Enligt vår mening är den angivna övergångs- tiden för kort. Vi
            föreslår 10 år. Fasta tjänster för vikarier torde vara en förutsättning
            för att man i önskvärd utsträckning skall kunna rekrytera ersättare
            på distriktsveteri- närtjänster vid sjukdom, semester etc. och
            för att åstadkomma ett slags utlokalisering av unga veterinärer
            till alla delar av landet. Som det nu är tvingas många slå sig
            ner med sin familj i Stockholm eller annan större stad i Mellansverige,
            eftersom vikariaten för varje enskild veterinär kan förutsättas
            förekomma över hela landet. Fasta tjänster skulle säkra vikarier
            för varje särskild region och möjliggöra fast bosättning inom
            regionen. Regionvikarierna bör med hänsyn till den vidgade använd-
            ningen benämnas biträdande distriktsveterinärer. I en av statistiska
            centralbyråns utredningsinstitut företagen undersök- ning rörande
            distriktsveterinärernas tjänstgöringsförhållanden (SOU 1970:53)
            redovisas en genomsnittlig veckoarbetstid om 54 timmar. Därtill
            kommer bundenhet av jourtjänst i de flesta fall dygnet runt 12
            dygn i sträck. Utredningen är endast inledningsvis berörd i propositionen.
            Sedan VVU avgav sitt betänkande har nya arbetsuppgifter tillkommit.
            Sålunda har distriktsveterinärerna inkopplats i den profylaktiska
            verk-
          </p>
          <pb facs="riksdagen-motions-pdf/data/1973/mot_1973__2144/mot_1973__2144-004.pdf"/>
          <fw xml:id="i-AzvtT4XS95cMRhKg6YG8ox">
            Mot. 1973:2144 12
          </fw>
          <p xml:id="i-9jqQptsoJLDSdLQagKQp4Z">
            samhet som bedrives inom den s.k. organiserade djurhälsovården
            av jordbrukets organisationer i samverkan med lantbruksstyrelsen.
            Vidare har nya bestämmelser tillkommit i hälsovårdsstadgan, innebärande
            skyldighet för distriktsveterinär att närvara vid hälsovårdsnämnds
            sammanträden samt medverka i en förstärkt insats inom djurskydd,
            livsmedelshygien och miljövård. Därutöver förutsättes att distriktsveteri-
            närerna i ökad grad medverkar i rådgivnings- och informationsverksam-
            het. I propositionen berörs endast i förbigående (s. 28) den onormalt
            stora arbetsbörda som åvilar distriktsveterinärerna. En tillräckligt
            stor organisation samt en radikal förbättring av jourtjänstgöringsförhållandena
            är nödvändig för att komma till rätta med detta problem. Det uppdrag
            till avtalsverket att förhandla om inkomster som departementschefen
            avser att lämna bör därför utökas att även omfatta utformningen
            av jourverksamheten. Med hänvisning till vad som här anförts hemställer
            vi att riksdagen vid behandlingen av propositionen 1973:178 beslutar
            1. att antalet fasta tjänster som distriktsveterinär inte bör
            understiga 270; 2. att de föreslagna regionvikarierna erhåller
            beteckningen biträdande distriktsveterinärer och att antalet sådana
            tjänster bestäms till 40; 3. att understryka vikten av att speciell
            hänsyn tas till ren- näringens och skogslänens krav vid genomförandet
            av den nya veterinärdistriktsindelningen; samt 4. att övergångstiden
            för genomförandet av den nya organisatio- nen fastställs till
            tio år för att förebygga indragning av tjänster i distrikt där
            utvecklingen kan gå i en annan riktning än den förutsedda.
          </p>
          <p xml:id="i-7AzPoxbyYCV2dGF1GH31T2" type="date">
            Stockholm den 20 november 1973
          </p>
          <div xml:id="i-Vkp4cbq5f1d1wa4fTxNQTd" type="signatureBlock">
            <p xml:id="i-W4AdsHCFMMfxoXthiQYgWU" who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
          </div>
          <p xml:id="i-CJksR3pkCbJ5FfPLMqBQrF">
            JOHN TAKMAN (vpk) GUSTAV LORENTZON (vpk)
          </p>
          <p xml:id="i-L2XFTrtTcW1hsXqf4aJizP">
            JOHN MAGNUSSON (vpk) i Kristinehamn
          </p>
        </div>
      </div>
    </body>
  </text>
</TEI>
