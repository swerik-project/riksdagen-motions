<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-04028">
  <teiHeader>
    <fileDesc>
      <titleStmt>
        <title>med anledning av prop. 2020/21:175 Stärkt kompetens i vård och omsorg - reglering av undersköterskeyrket</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4028 av Sofia Nilsson m.fl. (C)</title>
          <idno type="rdwebb">H8024028</idno>
          <rs type="number">4028</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8024028/text</ref>
          <ref type="dokument_url_html">http://data.riksdagen.se/dokument/H8024028</ref>
          <ref type="dokumentstatus_url_xml">http://data.riksdagen.se/dokumentstatus/H8024028</ref>
          <ref type="docx">http://data.riksdagen.se/fil/1D4D61B7-D6CE-41E2-98BB-C7693B1FB2C0</ref>
          <ref type="pdf">http://data.riksdagen.se/fil/7FE68816-AB10-4D97-84BF-EFC81B251F2A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TmLYgRSM5JFBMdRVjsJ2q4</idno>
            <name>Johanna Jönsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QFVrPuEqxCqQhBveRVbu4D" type="basedOn"/>
        <correspContext corresp="i-QFVrPuEqxCqQhBveRVbu4D">
          <ref>Proposition 2020/21:175</ref>
        </correspContext>
        <correspAction xml:id="i-KvScgnWZRqhKgagUzeDUWx" type="signed"/>
        <correspContext corresp="i-KvScgnWZRqhKgagUzeDUWx">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-TmLYgRSM5JFBMdRVjsJ2q4"/>
        </correspContext>
        <correspAction xml:id="i-AST158bCjapE6GSbsdJU93" type="submitted">
          <date when="2021-04-28"/>
          <time when="15:59:48"/>
        </correspAction>
        <correspAction xml:id="i-T57mtg82g7BYeibe2A3XN7" type="reviewed">
          <date when="2021-04-29"/>
          <time when="16:04:13"/>
        </correspAction>
        <correspAction xml:id="i-U8g9SerxzzzGZP6h6UYj45" type="dismissed">
          <date when="2021-04-30"/>
        </correspAction>
        <correspAction xml:id="i-UABRvwrggubHaw1xFamDbT" type="referred">
          <date when="2021-05-04"/>
        </correspAction>
        <correspAction xml:id="i-UMbriChxnx61T8ThoLxoEA" type="assigned">
          <date when="2021-06-15"/>
          <time when="13:48:23"/>
        </correspAction>
        <correspContext corresp="i-UMbriChxnx61T8ThoLxoEA">
          <ref type="assignedTo">Socialutskottet</ref>
        </correspContext>
        <correspAction xml:id="i-KvwDFHQCDb7BmD1VyYQFeb" type="behandlas_i"/>
        <correspContext corresp="i-KvwDFHQCDb7BmD1VyYQFeb">
          <ref type="uppgift">2020/21:SoU30</ref>
          <ref type="ref_dok_id">H801SoU30</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU30</ref>
          <ref type="ref_dok_titel">Stärkt kompetens i vård och omsorg - reglering av undersköterskeyrket</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VPJ1XucVXci37YR6TFucmQ" type="motHeader">
        <div xml:id="i-TCNc6pySbYERnhzU6GDdMQ" type="motTitle">
          Motion till riksdagen 2020/21:4028 av Sofia Nilsson m.fl. (C)
          med anledning av prop. 2020/21:175 Stärkt kompetens i vård och
          omsorg – reglering av undersköterskeyrket
        </div>
      </div>
      <div xml:id="i-ASYrn7Z6VVDUcgoZcPzzLW" type="motBody">
        <div xml:id="i-X18GzCnFnpEFMUXA2Bh7tt" type="motProposal" subtype="förslag">
          <head xml:id="i-H1yxYj8yGqqGbVEonw9wav">
            Förslag till riksdagsbeslut
          </head>
          <list xml:id="i-Jf1YB9DCVeTf6yFpoEY1PN" style="ol">
            <item xml:id="i-EeSpDTFYFf8ed64QvnzvAd">
              Riksdagen ställer sig bakom det som anförs i motionen om att
              Statens skolverk bör få rätt att i föreskrifter fastställa innehållet
              i det nationella yrkespaketet för undersköterska och tillkännager
              detta för regeringen.
            </item>
            <item xml:id="i-YMuARjeQ6eVd5Ha9ZD2crr">
              Riksdagen ställer sig bakom det som anförs i motionen om att
              regeringen bör säkerställa att sjuksköterskestudenter kan få tidsbegränsade
              anställningar som undersköterska och tillkännager detta för regeringen.
            </item>
            <item xml:id="i-43kWzTfWpRsRZMPToSEbVJ">
              Riksdagen ställer sig bakom det som anförs i motionen om att
              det inte bör tas ut avgift för prövning av ansökan om yrkesbevis
              som undersköterska och tillkännager detta för regeringen.
            </item>
            <item xml:id="i-Dgjx6EMmNiBZvTrt1K8ANo">
              Riksdagen ställer sig bakom det som anförs i motionen om att
              regeringen bör se över behovet av övergångsbestämmelser som säkerställer
              att gällande offentliga kontrakt inte behöver omförhandlas och
              tillkännager detta för regeringen.
            </item>
          </list>
        </div>
        <div xml:id="i-EVXP2xGY6vJqnZ3Ba6WEAe" type="motContent">
          <head xml:id="i-DhJz4nXGKawTYk9iMr2kkg" type="h1">
            Motivering
          </head>
          <p xml:id="i-3LaCuP35Ci8cMzNXYJ6dpQ">
            I regeringens proposition föreslås att endast den som har ett
            bevis om rätt att använda yrkestiteln undersköterska ska få använda
            titeln i yrkesverksamhet på hälso- och sjukvårdens område och
            i verksamhet enligt socialtjänstlagen (2001:453) och lagen (1993:387)
            om stöd och service till vissa funktionshindrade. Syftet är enligt
            proposi­tionen att säkerställa och öka kvalitet och säkerhet i
            vård och omsorg samt säkerställa en enhetlig kompetensnivå hos
            personer som är anställda med titeln undersköterska.
          </p>
          <p xml:id="i-Rbb2k4Pmr8UC9gbcpTQWUw">
            Undersköterskeyrket är ett av Sveriges största och viktigaste
            yrken och den yrkes­grupp som oftast arbetar närmast människor
            som får vård eller omsorg. Det är ett yrke som finns i hela landet.
            En undersköterska behöver ha en god bedömningsförmåga, kunna utföra
            basal omvårdnad och omsorg samt ha basal medicinsk kunskap om
            vanliga diagnoser som diabetes eller demenssjukdomar och om åldrande.
            För att kunna ge ett professionellt bemötande gentemot den som
            får vård eller omsorg, närstående och anhöriga samt kollegor behöver
            man även grundläggande kunskaper i värdegrund och etik. Bra språkkunskaper
            i tal och skrift är en förutsättning för att utföra arbetsuppgifter
            patientsäkert och personcentrerat.
          </p>
          <p xml:id="i-MhCr8PYZw8DGii1vMy7Wuc">
            Mot denna bakgrund välkomnar vi en reglering av undersköterskans
            kvalifikationer och utbildning i sig, bl.a. i syfte att stärka
            kompetensen hos alla undersköterskor. Det är viktigt inte minst
            med tanke på den omställning som pågår mot en mer nära vård där
            allt fler personer får vård och omsorg i hemmet. Dock anser vi
            att det som presenteras i propositionen inte är tillräckligt och
            inte heller lämpligt som första steg i en sådan reglering. Att
            införa en skyddad yrkestitel utan att det har föregåtts av en
            genomgående reglering av utbildningen kan, som många remissinstanser
            tar upp, få mycket olyckliga konsekvenser.
          </p>
          <head xml:id="i-PKMNtE5jKXFwVq8H4aPheq" type="h2">
            En undersköterskeexamen och ett reglerat yrkespaket behövs
          </head>
          <p xml:id="i-EeJgra71AJu1f2D4eWHhDB">
            En skyddad yrkestitel förutsätter enhetliga krav till innehåll,
            kvalitet och dokumentation av förvärvad kunskap inte bara i gymnasieskolan
            utan i alla utbildningar som leder till undersköterskekompetens.
            Det är därför inte tillräckligt att ändra kursinnehållet i gym­nasieskolans
            vård- och omsorgsprogram innan en yrkesreglering införs. Regeringen
            har tyvärr valt att bortse från förslagen i utredningen Stärkt
            kompetens i vård och omsorg (SOU 2019:20) om en undersköterskeexamen
            och ett myndighetsfastställt nationellt yrkespaket för undersköterska
            trots att remissinstanserna tillstyrkte eller inte hade något
            att invända mot förslagen. Utredningens förslag skulle innebära
            en större likvärdighet i utbildningarnas omfattning och innehåll.
          </p>
          <p xml:id="i-tex5wekP8yrTJ185EQ6KV">
            Även den reglering av ”motsvarande kompetens” som beskrivs i
            propositionen framstår som otydlig och ofärdig. Det är mycket
            oklart hur kompetens som förvärvades relativt långt tillbaka i
            tiden, såsom på 1970- eller 1980-talet, ska valideras.
          </p>
          <p xml:id="i-BjTvnbDn4EknxSQbb9YGQ8">
            Flera remissinstanser, däribland Famna, har särskilt framhållit
            vikten av att det ställs höga krav på kunskaper i svenska språket.
            Regeringen väljer även här att inte ställa specifika krav, trots
            att bristande språkkunskaper bland undersköterskor enligt betän­kandet
            som propositionen bygger på, SOU 2019:20, är ett problem med stora
            negativa konsekvenser för omsorgstagaren, arbetsgivaren och inte
            minst undersköterskan själv.
          </p>
          <p xml:id="i-8mvfVnKwaQDuPC37JaeMFR">
            Vi menar att regeringen bör ompröva sitt ställningstagande om
            en undersköterske­examen. Vi menar också att Statens skolverk
            bör få rätt att i föreskrifter fastställa innehållet i det nationella
            yrkespaketet för undersköterska i enlighet med utredningens förslag,
            vilket riksdagen bör ge regeringen till känna.
          </p>
          <head xml:id="i-WJqSW381tyEXuyanvebW56" type="h2">
            Risk för att förslaget leder till brist på undersköterskor
          </head>
          <p xml:id="i-TbiPfefMJvxBHjTuKz9RDy">
            Många regioner och kommuner gör ett omfattande och bra arbete
            med att säkerställa och höja kompetensen hos sina anställda undersköterskor.
            Det är därför svårt att se varför regeringen väljer att börja
            med en reglering av yrkestiteln och inte en helhetlig reglering
            av vägen fram mot yrket. Det finns en risk för att den skyddade
            yrkestiteln inte kommer att innebära ökad kvalitet och patientsäkerhet
            utan enbart en ökad byråkratisering för undersköterskor och arbetsgivare.
          </p>
          <p xml:id="i-9pc8JACRzmRZ6B8tm48zwp">
            Remissvaren visar att kommuner som Huddinge och Lund befarar
            att brist på undersköterskor kan innebära att kommunerna behöver
            anställa andra yrkeskategorier. Region Jönköping påpekar att sjuksköterskestudenter
            som sommartid får anställning som undersköterskor behöver kunna
            få det även fortsättningsvis. Regeringen avfärdar problematiken
            och hänvisar till att gruppen kan få sommaranställning för att
            utföra samma arbetsuppgifter utan att anställas som undersköterska.
            Det är sannolikt att en anställning som vårdbiträde, assistent
            eller liknande skulle framstå som mindre attraktiv och karriärmässigt
            vara av mindre värde för en sjuksköterskestudent än en anställning
            som undersköterska. Detta kan försvåra sommarbemanningen inom
            vård och omsorg och innebära att färre utbildade sjuksköterskor
            har den värdefulla erfarenhet som ett sommarjobb på sjukhus eller
            särskilt boende utgör. Regeringen bör därför säkerställa att sjuksköterskestudenter
            fortfarande kan få tidsbegränsade anställningar som undersköterska.
            Detta bör riksdagen besluta och ge regeringen till känna.
          </p>
          <p xml:id="i-X99sg7WDTHLexgdJbdVc7y">
            Även förslaget om att Socialstyrelsen ska kunna ta ut en avgift
            för prövning av en ansökan om bevis om rätt att få använda yrkestiteln
            undersköterska framstår som ogenomtänkt. Ett flertal remissinstanser
            avstyrker förslaget. Det kommer i många fall att handla om ungdomar
            som precis gått ut gymnasiet och står utan inkomst. Regeringen
            anser att det inte behövs författningsändringar för att Socialstyrelsen
            ska kunna ta ut en sådan avgift och avser att återkomma i frågan.
            Det bör inte tas ut en avgift för prövning av en ansökan om yrkesbevis.
            Detta bör riksdagen besluta och ge regeringen till känna.
          </p>
          <p xml:id="i-6zve9hztWvU56ewM4x1UhY">
            Konkurrensverket påpekar i sitt remissvar att den nya regleringen
            i sig innebär en stor risk för att utbudet av undersköterskor
            minskar trots ett ökat behov. Enligt reger­ingen kommer en situation
            med minskat utbud att undvikas genom övergångsbestäm­melser samt
            att det fortfarande kommer att vara möjligt för personal som inte
            har titeln att fortsätta att utföra samma arbetsuppgifter. Dock
            har ett flertal remissinstanser lyft att det behövs mer generösa
            övergångsbestämmelser för yrkesverksamma undersköterskor med äldre
            utbildning. Bland dessa är Sveriges Kommuner och Regioner (SKR)
            som även anser att kravet på antalet arbetade år i yrket är orimligt.
          </p>
          <p xml:id="i-CBhtQofmFoiEep7GWUn3ni">
            Konkurrensverket framhåller att införandet av skyddade yrkestitlar
            generellt sett kan göra det svårt för mindre verksamheter att
            rekrytera personal med rätt kompetens. Famna och Vårdföretagarna
            påpekar att det finns en risk för att ideellt drivna privata utförare
            inte hinner omförhandla de offentliga kontrakt som ställer krav
            på en viss andel undersköterskor i verksamheten. Det är inte heller
            alla avtal som innehåller möjlighet till omförhandling. Oförutsedda
            problem som detta kan innebära att inte bara underskö­terskorna
            utan även utförarna blir färre och utrymmet för nya företag mindre,
            vilket skulle slå mot valfrihet, mångfald och karriärmöjligheter
            inte minst för kvinnor och personer med migrantbakgrund. Regeringen
            bör se över behovet av övergångsbestäm­melser som säkerställer
            att gällande offentliga kontrakt inte behöver omförhandlas. Detta
            bör riksdagen besluta och ge regeringen till känna.
          </p>
          <head xml:id="i-26pxYjkho4ojZWV28bue7u" type="h2">
            Det behövs även fokus på specialistundersköterskor
          </head>
          <p xml:id="i-A3xy279duQX7HEahWgc73Y">
            Det finns ett stort behov av specialistundersköterskor, vilket
            inte berörs i regeringens proposition. Specialistundersköterskor
            är undersköterskor som genomgått en vidare­utbildning inom ett
            visst område och motsvarar en yrkeshögskoleexamen. Efter genom­gången
            utbildning ingår man ofta i tvärprofessionella vårdteam och arbetar
            i nära samarbete med legitimerade yrken. Även vad gäller specialistundersköterskor
            är utbildningsvägarna flera och kunskapsinnehållet varierar, vilket
            bidrar till varierande grad av kunskap och kompetens hos de yrkesverksamma.
            Möjligheten att specialisera sig är en viktig faktor för att stärka
            rekryteringen till undersköterskeyrket och få fler att stanna
            kvar. Det finns av samma skäl som för undersköterskeutbildningen
            behov av kvalitetssäkring och standardisering även av specialistundersköterskeutbildningen,
            inte minst i syfte att utöka möjligheterna för undersköterskor
            att genomgå en sådan utbild­ning.
          </p>
          <p xml:id="i-5jS9PQkXDXduFgMdjDy5Ka">
            Som exempel och inspiration kan nämnas Region Stockholms kompetensstege
            som ska attrahera medarbetare att arbeta kvar i yrket som undersköterska.
            Stegen fungerar som ett ramverk och ska skapa tydliga karriärvägar
            och förutsättningar för kompetens­utveckling för undersköterskor.
            Den är utformad i fem steg som beskriver en möjlig utveckling
            från undersköterska till specialistundersköterska. Det går inte
            att hoppa över något steg, utan alla steg måste uppfyllas utifrån
            de reella och formella kompetenskrav som är uppställda i respektive
            steg, och alla kompetenskrav inom steget måste uppfyllas för att
            man ska kunna gå vidare till nästa. Kompetensstegen används vid
            individuella kompetensutvecklingsplaner, kompetens- och bemanningsplanering,
            rekrytering, övergripande strategisk kompetensplanering och lönesättande
            samtal.
          </p>
          <p xml:id="i-P87yxeEoXvCmPNbFCXXZXJ">
            Regeringen bör mot denna bakgrund se över hur utbildningarna
            till specialistunder­sköterska kan kvalitetssäkras och standardiseras
            samt hur möjligheterna för underskö­terskor att genomgå en sådan
            utbildning kan utökas.
          </p>
        </div>
        <div xml:id="i-XixPjzQqYzykSVujtjzVrn" type="motSignatures">
          <list xml:id="i-G8Sjf234Nb7NtAUnUt92w5">
            <item xml:id="i-L2ZVQyJRuEQSeXFaZgAXGW">
              Sofia Nilsson (C)
            </item>
            <item xml:id="i-AqwpqRVesgxLb573Uge4DW">
              Anders W Jonsson (C)
            </item>
            <item xml:id="i-Vb1x5TJ65uzpwEsZ2C27HA">
              Johanna Jönsson (C)
            </item>
          </list>
        </div>
      </div>
    </body>
  </text>
</TEI>
