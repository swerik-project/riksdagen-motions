<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00465">
  <teiHeader>
    <fileDesc>
      <titleStmt>
        <title>En folkhälsa för välmående</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:465 av Karin Rågsjö m.fl. (V)</title>
          <idno type="rdwebb">HB02465</idno>
          <rs type="number">465</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02465/text</ref>
          <ref type="dokument_url_html">https://data.riksdagen.se/dokument/HB02465</ref>
          <ref type="dokumentstatus_url_xml">https://data.riksdagen.se/dokumentstatus/HB02465</ref>
          <ref type="pdf">https://data.riksdagen.se/fil/641491B3-7048-43B4-A6C9-EE2F5B11097D</ref>
          <ref type="docx">https://data.riksdagen.se/fil/5429BB2E-EBED-4A3C-AC9C-FF99AD135F38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FzWof3jrCMhyy6eS8tPQeV" type="signed"/>
        <correspContext corresp="i-FzWof3jrCMhyy6eS8tPQeV">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-P9LXcu7GNHdFUCAEqRAZAv" type="submitted">
          <date when="2023-09-29"/>
          <time when="15:20:22"/>
        </correspAction>
        <correspAction xml:id="i-AZ8SEMCiGL8eVVJFQKQFCd" type="reviewed">
          <date when="2023-09-29"/>
          <time when="17:32:29"/>
        </correspAction>
        <correspAction xml:id="i-D7uZqN3hphE2FuRn4otrzC" type="referred">
          <date when="2023-10-17"/>
        </correspAction>
        <correspAction xml:id="i-Cwcff3r7yraWyCAMVYLuZb" type="assigned">
          <date when="2024-04-25"/>
          <time when="15:55:25"/>
        </correspAction>
        <correspContext corresp="i-Cwcff3r7yraWyCAMVYLuZb">
          <ref type="assignedTo">Socialutskottet</ref>
        </correspContext>
        <correspAction xml:id="i-TN4qJp8HM8g3gYHgkhgV3A" type="behandlas_i"/>
        <correspContext corresp="i-TN4qJp8HM8g3gYHgkhgV3A">
          <ref type="uppgift">2023/24:SoU11</ref>
          <ref type="ref_dok_id">HB01SoU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU11</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HVe4Yz42v5EVdQ537F6nMY" type="behandlas_i"/>
        <correspContext corresp="i-HVe4Yz42v5EVdQ537F6nMY">
          <ref type="uppgift">2023/24:SoU12</ref>
          <ref type="ref_dok_id">HB01SoU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU12</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LP1MEr5Moqc2ntcXyVSgxq" type="behandlas_i"/>
        <correspContext corresp="i-LP1MEr5Moqc2ntcXyVSgxq">
          <ref type="uppgift">2023/24:SoU14</ref>
          <ref type="ref_dok_id">HB01SoU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU14</ref>
          <ref type="ref_dok_titel">Hälso- och sjukvårdens organisation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YTc63sBUy3TxwUz3Q1cwKS" type="behandlas_i"/>
        <correspContext corresp="i-YTc63sBUy3TxwUz3Q1cwKS">
          <ref type="uppgift">2023/24:SoU15</ref>
          <ref type="ref_dok_id">HB01SoU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MMkETpK16FwEZJcGbbfxBb" type="behandlas_i"/>
        <correspContext corresp="i-MMkETpK16FwEZJcGbbfxBb">
          <ref type="uppgift">2023/24:SoU17</ref>
          <ref type="ref_dok_id">HB01SoU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU17</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BQbrmrAyFNL9JqAEF4G7Un" type="behandlas_i"/>
        <correspContext corresp="i-BQbrmrAyFNL9JqAEF4G7Un">
          <ref type="uppgift">2023/24:SoU18</ref>
          <ref type="ref_dok_id">HB01SoU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU18</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JSpBCBTTQBrK6DspFHs61a" type="behandlas_i"/>
        <correspContext corresp="i-JSpBCBTTQBrK6DspFHs61a">
          <ref type="uppgift">2023/24:UbU11</ref>
          <ref type="ref_dok_id">HB01UbU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU11</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:465 av Karin Rågsjö m.fl. (V) En
          folkhälsa för välmående
        </div>
      </div>
      <div type="motBody">
        <div xml:id="i-ERMccp3xYVw1NeFfRATqbR" type="TOC">
          <head xml:id="i-JT9gBqUhUAQ7xEFzeFmoz9">
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Inledning
            </item>
            <item style="indent-level: 1">
              4 Barns och ungas rätt till välmående
            </item>
            <item style="indent-level: 2">
              4.1 Förebyggande insatser och ökad tillgänglighet
            </item>
            <item style="indent-level: 2">
              4.2 Översyn av medicinering och stärkt vårdförlopp
            </item>
            <item style="indent-level: 1">
              5 Ansvarsfull och solidarisk alkoholpolitik
            </item>
            <item style="indent-level: 2">
              5.1 Nationell informationsinsats
            </item>
            <item style="indent-level: 2">
              5.2 Hälsotexter på alkoholprodukter
            </item>
            <item style="indent-level: 2">
              5.3 Restriktioner för kommersiell förmedling av alkohol
            </item>
            <item style="indent-level: 2">
              5.4 Stöd till barn och unga i familjer med missbruk
            </item>
            <item style="indent-level: 1">
              6 Tobak och nikotin
            </item>
            <item style="indent-level: 1">
              7 Nationell informationsinsats om fetma och övervikt
            </item>
          </list>
        </div>
        <div type="motProposal" subtype="förslag">
          <head xml:id="i-K4BiK3KHoMWLRYq9nXd7mn">
            2 Förslag till riksdagsbeslut
          </head>
          <list>
            <item xml:id="i-SxaFWZcB55GC93ap4NvnyP" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på hur regioner och kommuner ska utveckla det förebyggande
              arbetet för unga i riskzonen för missbruk och psykisk ohälsa och
              tillkännager detta för regeringen.
            </item>
          </list>
          <list>
            <item xml:id="i-81NiwwkUNRKm63SDxSJH2W" sortKey="Yrkande 2">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att ta fram en nationell
              informationsinsats riktad till vården som ämnar främja barns och
              ungas rätt till fysisk och psykisk hälsa på jämlika villkor, med
              fokus på barn och unga i eftersatta områden, och tillkännager
              detta för regeringen.
            </item>
          </list>
          <list>
            <item xml:id="i-YRKvXrtsQmDhx4QPkbmeku" sortKey="Yrkande 3">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på hur fler ingångar för stöd kan skapas för barn och
              unga med psykisk ohälsa och tillkännager detta för regeringen.
            </item>
          </list>
          <list>
            <item xml:id="i-Ue5F44zzH9G5ub5cM8pxG9" sortKey="Yrkande 4">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att utreda behovet
              av skolläkare, skolsköterskor, skolkuratorer och skolpsykologer
              under de närmaste tio åren och tillkännager detta för regeringen.
            </item>
          </list>
          <list>
            <item xml:id="i-DPUKHpUDYoDksxhFe89h19" sortKey="Yrkande 5">
              Riksdagen ställer sig bakom det som anförs i motionen om att
              regeringen bör ge i uppdrag till lämplig myndighet att utreda
              behovet av nya riktlinjer för utskrivning av lugnande och ångestdämpande
              läkemedel för barn och unga och tillkännager detta för regeringen.
            </item>
          </list>
          <list>
            <item xml:id="i-Q7uW7JXgZSiT8eMD9LD6ff" sortKey="Yrkande 6">
              Riksdagen ställer sig bakom det som anförs i motionen om att
              regeringen bör ge i uppdrag till lämplig myndighet att utreda
              hur evidensbaserade metoder kan implementeras för att barn och
              unga med självskadebeteende och ätstörningar snabbare kan komma
              in i vårdförloppet och tillkännager detta för regeringen.
            </item>
          </list>
          <list>
            <item xml:id="i-B6JMKXrjNQuDDLHeNzSeTu" sortKey="Yrkande 7">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att ta fram en nationell
              informationsinsats om alkoholkonsumtionens inverkan på hälsan,
              såsom den ökade risken för cancer, och tillkännager detta för
              regeringen.
            </item>
          </list>
          <list>
            <item xml:id="i-4Ed5si7oiRwBDurdkM6Y5U" sortKey="Yrkande 8">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på en långsiktig plan med åtgärder för att motverka alkoholens
              skadeverkningar och tillkännager detta för regeringen.
            </item>
          </list>
          <list>
            <item xml:id="i-PrYTMLMZ9VVdzbFioyLjzy" sortKey="Yrkande 9">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag för hälsotexter på alkoholprodukter och tillkännager detta
              för regeringen.
            </item>
          </list>
          <list>
            <item xml:id="i-JdRhJYFqicdhcsy9RXHXLR" sortKey="Yrkande 10">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på restriktioner mot kommersiell förmedling av alkohol
              som riskerar att undergräva detaljhandelsmonopolets rättsliga
              ställning och tillkännager detta för regeringen.
            </item>
          </list>
          <list>
            <item xml:id="i-TUA44VsKT8Tg9vbheZrEWC" sortKey="Yrkande 11">
              Riksdagen ställer sig bakom det som anförs i motionen om att
              regeringen bör utreda om lagstiftning behövs för att barn och
              unga som har föräldrar med missbruk och psykisk ohälsa ska tillförsäkras
              breda stöd- och hjälpinsatser och tillkännager detta för regeringen.
            </item>
          </list>
          <list>
            <item xml:id="i-5iN6MQjqLWhgMXnhkNysc3" sortKey="Yrkande 12">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att utreda ett eventuellt
              förbud av smaksatt tobaksfritt snus på liknande premisser som
              förbudet av smaksatta vätskor avsedda att konsumeras genom e-cigaretter
              och tillkännager detta för regeringen.
            </item>
          </list>
          <list>
            <item xml:id="i-76Wkw7KAST13cmHkapQdq5" sortKey="Yrkande 13">
              Riksdagen ställer sig bakom det som anförs i motionen om att
              regeringen bör återkomma med förslag om s.k. dold försäljning
              av tobak utifrån förslaget i SOU 2016:14 och tillkännager detta
              för regeringen.
            </item>
          </list>
          <list>
            <item xml:id="i-BALXoSTfpeNTgKmTw32wXb" sortKey="Yrkande 14">
              Riksdagen ställer sig bakom det som anförs i motionen om att
              regeringen bör ge lämplig myndighet i uppdrag att ta fram en nationell
              informationsinsats om fetmans och överviktens inverkan på hälsan
              och tillkännager detta för regeringen.
            </item>
          </list>
          <list>
            <item xml:id="i-4wSYC6xU7gMYF2oLmVa1EJ" sortKey="Yrkande 15">
              Riksdagen ställer sig bakom det som anförs i motionen om att
              regeringen bör tillsätta en utredning med uppdrag att ta fram
              förslag på insatser som krävs för att såväl motverka ohälsosam
              övervikt som hjälpa dessa personer, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-AgDE7V2ovoQgGcq1bU7Tmq" type="h1">
            3 Inledning
          </head>
          <p xml:id="i-N2CaHNxCznbewGS9nnctMw">
            I ett välfärdssamhälle är folkhälsa tätt förknippat med åtgärder
            för att öka jämlikheten. Det aktiva, systematiska och långsiktiga
            folkhälsoarbetet syftar till att befolkningen ska kunna leva längre
            och friskare liv oavsett klass, kön eller härkomst. Denna vision,
            om ett folkhälsoarbete som tar sin utgångspunkt i människovärdet,
            delar Vänsterpartiet fullt ut. Arbetet för att bryta de skillnader
            i hälsa och livslängd som klasstillhörighet i dag innebär är en
            helt central del i denna vision. Likaså utgör arbetet för att
            eliminera skillnaderna i hälsa mellan män och kvinnor en viktig
            grundpelare i Vänsterpartiets syn på folkhälsa.
          </p>
          <p xml:id="i-GnCHQD1BMVLAweLTvAnJG9">
            Ett aktivt folkhälsoarbete är en investering i framtida generationers
            hälsa och välmående. Få andra uppgifter kan anses mer angelägna
            i ett välfärdssamhälle än att samhället arbetar för ett generellt
            välmående bland befolkningen. I grunden handlar detta om befolkningens
            rätt att få leva fria och rika liv fast förvissade om att samhället
            har ställt sina resurser till förfogande för att främja en hälsosam
            tillvaro. På så sätt samspelar individens och samhällets ansvar
            för en god folkhälsa – med gemensamma ansträngningar är en förbättrad
            folkhälsa möjlig.
          </p>
          <head xml:id="i-VEi6dHdziAPT9qBsAq5mWQ" type="h1">
            4 Barns och ungas rätt till välmående
          </head>
          <p xml:id="i-562qmRXuD2UMB2FM9WjTZ1">
            Tidiga insatser för att främja en god folkhälsa är av yttersta
            vikt. I dag är hälsoklyftorna mellan olika grupper i samhället
            mycket stora även i unga åldrar. Detta riskerar att leda till
            att hälsoklyftan lever vidare även senare i livet med ohälsa som
            följd. Samhällets insatser för att stärka jämlikheten i folkhälsoarbetet
            behöver stärkas ytterligare, inte minst bland barn och unga. I
            grunden handlar denna fråga om att alla barn har rätt till en
            god hälsa och en hälsosam tillvaro. Vänsterpartiet värnar alla
            barn och ungdomars rätt till folkhälsoinsatser som stärker välmående
            och samtidigt rustar för en god hälsa senare i livet.
          </p>
          <p xml:id="i-9XcmcabT2Qr7u3X484vfik">
            Även barns psykiska hälsa står inför grava utmaningar. En ökad
            psykisk ohälsa i kombination med högre efterfrågan på vård innebär
            att en stor andel av våra regioner inte kan leva upp till vårdgarantin
            för barn och unga med psykisk ohälsa. Därmed frångås principen
            att en första bedömning ska vara gjord inom 30 dagar. För 2022
            fick mindre än hälften som sökte vård inom barn- och ungdomspsykiatrin
            (BUP) ett första besök inom 30 dagar. För att vården ska bli adekvat
            och ge resultat behöver rätt vård­aktör och rätt vårdnivå nå patienterna.
            För att inte riskera att barn i behov av psykiatrisk vård faller
            mellan stolarna eller får vänta för länge på insatser behöver
            vissa åtgärder vidtas. En viktig åtgärd är att samverkan mellan
            olika vårdinsatser fungerar och att det finns tydliga riktlinjer
            och gränsdragningar mellan BUP och andra instanser.
          </p>
          <head xml:id="i-6441h7LeBsMwdrgU4qgAJg" type="h2">
            4.1 Förebyggande insatser och ökad tillgänglighet
          </head>
          <p xml:id="i-WxfrozMrzACkSNojGuhEu9">
            Främjande och förebyggande insatser leder till bättre hälsa,
            lärande, utbildning och mindre social utslagning. Grunden för
            det förebyggande arbetet är att identifiera hälso­risker innan
            de hunnit utvecklas till sjukdom eller ohälsa. Förebyggande program
            som screening, vaccinationer eller allmänna hälsokontroller har
            visat sig ge stora hälso­vinster för samhället och individen.
            Dessa program kan med fördel utvecklas ytterligare, särskilt i
            syfte att nå och därmed kunna erbjuda familjer stöd i olika form
            tidigt. För Vänster­partiet är det viktigt att barns och ungas
            rätt till en lättillgänglig, jämlik och likvärdig hälso- och sjukvård
            stärks.
          </p>
          <p xml:id="i-EHMUtuRcAPpUHkUk2RFPhx">
            Regeringen bör tillsätta en utredning med uppdrag att ta fram
            förslag på hur regioner och kommuner ska utveckla det förebyggande
            arbetet för unga i riskzonen för missbruk och psykisk ohälsa.
            Detta bör riksdagen ställa sig bakom och ge regeringen till känna.
          </p>
          <p xml:id="i-GHTPoFVchFS5ohsksa73e5">
            Utvecklingen av barnhälsovården i Sverige stämmer inte överens
            med var vård­behoven för barn och unga är som störst. Privatiseringsformen
            med fri etableringsfrihet för företag inom vård och omsorg har
            bl.a. inneburit att barnavårdscentraler läggs ned i områden som
            finns på polisens lista över utsatta områden, där vårdbehoven
            för barn och unga generellt sett är större. En sämre hälsa ökar
            risken för social utslagning och sociala problem för barn och
            unga, mycket behöver därför göras för att vända utvecklingen.
            En åtgärd är att det ska finnas fler barnavårdscentraler med lokalkännedom
            i områden där de behövs som mest, som kan länka till andra verksamheter
            i området såsom förskolor och öppna förskolor. Det är även en
            viktig trygghet för föräldrar att ha närhet till sin lokala barnavårdscentral.
            Föga förvånande fungerar också barnhälsovården bäst i de tre regioner
            – Kalmar, Gotland och Jönköping – där etableringsfriheten aldrig
            tillåtits i verksamheten. I Kalmars fall har det t.ex. möjliggjort
            att ha familjecentraler i samtliga kommuner.
          </p>
          <p xml:id="i-MoDB68HBAFy8oTW58rycSv">
            Utöver Vänsterpartiets förslag att avskaffa företagens fria etableringsfrihet
            i vård och omsorg finns behovet av breda, nationella insatser
            som ämnar främja barns hälsa. Inte minst gäller det i områden
            med eftersatt välfärd där privatisering inneburit försämrad tillgänglighet
            till vård för barn och unga.
          </p>
          <p xml:id="i-9Y3VRp92pTYge7kDPpmAf">
            Regeringen bör ge lämplig myndighet i uppdrag att ta fram en
            nationell informations­insats riktad till vården som ämnar främja
            barn och ungas rätt till fysisk och psykisk hälsa på jämlika villkor,
            med fokus på barn och unga i eftersatta områden. Detta bör riksdagen
            ställa sig bakom och ge regeringen till känna.
          </p>
          <p xml:id="i-3Mp9BzioD85iTc7xjN9rAQ">
            Att brist på samverkan mellan olika instanser som hälso- och
            sjukvård, skolhälso­vård och socialtjänst kan utgöra hinder för
            att ge unga med psykiska symtom eller psykisk ohälsa rätt stöd
            är känt. Det kan uppstå diskussioner mellan berörda parter, dels
            var ansvaret ska höra hemma, dels kring hypoteser om vad som orsakar
            problemen. Beroende på om orsaken till den unges svårigheter ligger
            i hemmiljön, skolmiljön, eller bottnar i en medicinsk eller neuropsykiatrisk
            problematik krävs olika insatser och vem som har ansvaret för
            att rätt insats ges vid rätt tidpunkt kan vara oklart. Riksrevisionen
            har t.ex. belyst att samordningen kring barn med funktionsnedsättning
            har brister och att alltför mycket ansvar för samordningen läggs
            på de anhöriga då ingen av de inblandade aktörerna anser sig ha
            ett huvudansvar för samordningen.
            <ref target="i-3cNrMJL9Z7LhJAmyjeKRKd">
              [1]
            </ref>
          </p>
          <p xml:id="i-6JVzBTKLUgr82qZg15abe2">
            Regeringen bör tillsätta en utredning med uppdrag att ta fram
            förslag på hur fler ingångar för stöd kan skapas för barn och
            unga med psykisk ohälsa. Detta bör riksdagen ställa sig bakom
            och ge regeringen till känna.
          </p>
          <p xml:id="i-77VqNUaUxfKkqka5RPtozR">
            Även skolan är en viktig ingång för barn och unga som p.g.a.
            psykisk ohälsa är i behov av vård och stöd. Skolans roll blir
            inte mindre viktig av att många unga, särskilt tonårsflickor,
            mår psykiskt dåligt. Det visar bl.a. Folkhälsomyndighetens enkät­under­sökning
            av skolbarns hälsovanor.
            <ref target="i-PoHrEVWwa26TzLjm4Ap2tn">
              [2]
            </ref>
          </p>
          <p xml:id="i-HW61dzzCagPpk6BgJwxveA">
            Regeringen bör ge lämplig myndighet i uppdrag att utreda behovet
            av skolläkare, skolsköterskor, skolkuratorer och skolpsykologer
            under de närmaste 10 åren. Detta bör riksdagen ställa sig bakom
            och ge regeringen till känna.
          </p>
          <head xml:id="i-Q8NP8hJxU66TvNc126cSUE" type="h2">
            4.2 Översyn av medicinering och stärkt vårdförlopp
          </head>
          <p xml:id="i-XhHDbnQrcgE1uLjex8uX8t">
            Vänsterpartiet arbetar för att barn- och ungdomspsykiatrin ska
            uppvärderas och resurs­sättas för att alla barn och unga ska få
            en adekvat vård. Tidiga insatser och låga trösklar för att söka
            och få hjälp är viktiga komponenter i en stärkt psykisk hälsa
            bland den unga befolkningen. Tack vare framsteg i forskningen
            inom psykiatrin vet vi i dag att tidiga stödåtgärder och psykosociala
            åtgärder i ung ålder kan förbättra den psykiska hälsan även senare
            i livet. Vänsterpartiet framhärdar därför i tanken om en barn-
            och ungdoms­psykiatri som möjliggör en god hälsa.
          </p>
          <p xml:id="i-Bkcg4DRPPyDrrPnHdLueMG">
            Enligt Socialstyrelsen är det stora regionala skillnader i förskrivning
            av läkemedel vid depression. Skillnaderna kan bero både på överbehandling
            i regioner med högst förskrivning, men även underdiagnostisering
            och underförskrivning i regioner med lägst förskrivning. Detta
            är bekymrande eftersom forskningen på området är så pass tvetydig
            angående effekten och de långvariga konsekvenserna av minderårigas
            bruk. Givet att utvecklingen pågått under en längre tid med en
            ökad förskrivning av ångestdämpande läkemedel och en korrelerande
            ökning av diagnosticerade depressions- och ångest­tillstånd, bör
            en översyn av situationen göras.
          </p>
          <p xml:id="i-GH1bB3tSgTDFTgyBETYzsk">
            Regeringen bör ge i uppdrag till lämplig myndighet att utreda
            behovet av nya rikt­linjer för utskrivning av lugnande och ångestdämpande
            läkemedel för barn och unga. Detta bör riksdagen ställa sig bakom
            och ge regeringen till känna.
          </p>
          <p xml:id="i-PQoFNruYgB2Mo4Tr4PhFMA">
            Bland barn och unga har även olika typer av ätstörningar ökat
            betydligt över tid. De senaste 10 åren har ätstörningar ungefär
            fördubblats för barn och unga mellan 10–19 år. Det är alarmerande
            i sig, men väcker ännu mer oro i ljuset av att det i Socialstyrelsens
            kunskapsläge över vård av ätstörningar framgår att det saknas
            nationella kunskapsstöd som inkluderar hela vårdkedjan och alla
            vårdnivåer.
            <ref target="i-5ML2fS1vfex4CqB8DUcbXp">
              [3]
            </ref>
          </p>
          <p xml:id="i-Wo4pZNbJV62xxorhQ4yrwe">
            Regeringen bör ge i uppdrag till lämplig myndighet att utreda
            hur evidensbaserade metoder kan implementeras för att barn och
            unga med självskadebeteende och ätstörningar snabbare kan komma
            in i vårdförloppet. Detta bör riksdagen ställa sig bakom och ge
            regeringen till känna.
          </p>
          <head xml:id="i-7s9B69ngNoiJdnMJBJkeYq" type="h1">
            5 Ansvarsfull och solidarisk alkoholpolitik
          </head>
          <p xml:id="i-rjvE5TxELeEmo85KzQP1y">
            Vänsterpartiet står för en solidarisk och ansvarsfull alkoholpolitik
            som innebär att tillgängligheten på alkohol ska vara begränsad
            genom höga skatter, ett starkt system­bolag och restriktiva regler
            för privatinförsel. En lägre totalkonsumtion innebär att den alkoholrelaterade
            ohälsan och dödligheten minskar. Alkohol är ett av våra största
            folk­hälsoproblem och orsakar bl.a. cancer, neuropsykiatriska
            sjukdomar, hjärt- och kärl­sjukdom, skrumplever och skador genom
            olycksfall. Ju mer alkohol som konsumeras, desto större blir skadorna.
            Det gäller både enskilda personer och på befolkningsnivå. Skadorna
            drabbar även dem som inte dricker alkohol.
          </p>
          <p xml:id="i-LWfEsuURcCbG3HxR7waU5y">
            Alkohol är ingen vanlig vara, vilket innebär att vinstintresse
            och konkurrens ska hållas borta från handel med alkohol. Vi måste
            motverka den ökande konsumtionen och återskapa en restriktiv alkoholpolitik
            som har sin grund i ett solidariskt folkhälso­perspektiv. Sverige
            behöver återupprätta en alkoholpolitik som utgår från total­konsum­tions­modellen
            och där tillgänglighet och pris är de viktigaste instrumenten
            för minskad alkoholkonsumtion.
          </p>
          <head xml:id="i-K3qp5uDWWimq39d18jKcQB" type="h2">
            5.1 Nationell informationsinsats
          </head>
          <p xml:id="i-Supa47nGm2qJx9qoXmLzPZ">
            Kunskapen om alkoholens inverkan på hälsan är relativt låg hos
            befolkningen. Inte minst finns behovet av en kunskapshöjning vad
            gäller den ökade risken av att drabbas av cancer vid alkoholkonsumtion.
            Även om det framstår som uppenbart att forskningen visar att det
            är större risk för alkoholrelaterad cancer med hög konsumtion
            än låg, är få medvetna om själva sambandet mellan alkoholkonsumtion
            och ökad risk för cancer.
            <ref target="i-KPmqkc8JPcRNncuuFSTWM4">
              [4]
            </ref>
          </p>
          <p xml:id="i-BSdsi8LGmeQqkXvj4YhJjQ">
            Regeringen bör ge lämplig myndighet i uppdrag att ta fram en
            nationell informa­tions­insats om alkoholkonsumtionens inverkan
            på hälsan, såsom den ökade risken för cancer. Detta bör riksdagen
            ställa sig bakom och ge regeringen till känna.
          </p>
          <p xml:id="i-6GiZH6ngwnhbAwY3GT5QHy">
            Vidare bör regeringen tillsätta en utredning med uppdrag att
            ta fram förslag på en långsiktig plan med åtgärder för att motverka
            alkoholens skadeverkningar. Detta bör riksdagen ställa sig bakom
            och ge regeringen till känna.
          </p>
          <head xml:id="i-MLfxii7CfCc3jpWJzkNcCA" type="h2">
            5.2 Hälsotexter på alkoholprodukter
          </head>
          <p xml:id="i-DKH9daLTkshANcEVY63qr3">
            Regleringen av alkohol överensstämmer på många sätt med regleringen
            av tobak. Däremot skiljer det sig hur hårda och styrande vissa
            regleringar är. Det gäller exempel­vis marknadsföringsbegränsningar,
            ekonomiska styrmedel och inte minst hur förpack­ningar får se
            ut. För tobak ställs hårda krav på hälsoinformerande etiketter
            och förpack­nings­storlekar på tobaksprodukter i avskräckande
            syfte. Det saknas för alkohol. I och med att skadeverkningarna
            från alkohol är betydande vore det rimligt att etiketter på alkohol­produkter
            liknar de på tobaksprodukter, med hälsoinformation som, utifrån
            evidens, upplyser konsumenter om alkoholens skadliga inverkan.
          </p>
          <p xml:id="i-A6bcJmMc4odiKSQKkZy9bt">
            Regeringen bör tillsätta en utredning med uppdrag att ta fram
            förslag på hälsotexter på alkoholprodukter. Detta bör riksdagen
            ställa sig bakom och ge regeringen till känna.
          </p>
          <head xml:id="i-LHMj9vTp846RYRQkBUJ4eK" type="h2">
            5.3 Restriktioner för kommersiell förmedling av alkohol
          </head>
          <p xml:id="i-MLVnNgmieTm4Cp4D5SXrfF">
            I dag finns inga restriktioner för kommersiell förmedling av
            alkohol, vilket har lockat fram olika typer av affärsverksamheter
            som riskerar att urholka det svenska alkohol­monopolet. Företag,
            allt från livsmedelshandlare med fysiska butiker till nätbutiker
            med hemleverans, kan i dag ha s.k. showrooms med alkoholdrycker
            som kan köpas från utlandet där kunden kan få hjälp med att beställa
            varor över nätet, ordna transport och anmäla alkoholskatten till
            Skatteverket. Nyligen har även Högsta domstolen avvisat Systembolagets
            krav på att ett danskt alkoholbolag som säljer vin online ska
            sluta sälja och marknadsföra alkohol i Sverige. Domen utmanar
            det existerande alkoholmonopolet och tillåter det danska bolaget
            att fortsätta sin försäljning. Det kan potentiellt leda till att
            fler alkoholbolag expanderar sin verksamhet till Sverige inom
            e­‑handeln av alkohol. Att försäljningsverksamheter av den typen
            ens existerar i Sverige riskerar att undergräva monopolet och
            därmed i slutändan även Sveriges framgångsrika, restriktiva alkohol­politik.
          </p>
          <p xml:id="i-RhoLvNc5yJSpbC3Am5Sg6Y">
            Regeringen bör tillsätta en utredning med uppdrag att ta fram
            förslag på restriktioner mot kommersiell förmedling av alkohol
            som riskerar att undergräva detaljhandels­monopolets rättsliga
            ställning. Detta bör riksdagen ställa sig bakom och ge regeringen
            till känna.
          </p>
          <head xml:id="i-9g1arexSA8SdZ6CSbE4BXf" type="h2">
            5.4 Stöd till barn och unga i familjer med missbruk
          </head>
          <p xml:id="i-4rZuqrga4TrVWTEJJMMh4P">
            Barn och unga som växer upp i familjer med skadligt bruk eller
            beroende löper högre risk än andra barn att själva utveckla skadligt
            bruk eller beroende och psykisk ohälsa. Det kan t.ex. förekomma
            våld, kriser och svåra upplevelser i familjen, vilket kan vara
            både ångestväckande och förvirrande för barnen och leda till skolsvårigheter,
            egen ohälsa och andra negativa konsekvenser på sikt. Även ofödda
            barn behöver skyddas från skador till följd av exponering för
            alkohol, narkotika, dopning eller tobaks- och nikotinprodukter
            under fosterlivet. De barn som föds med skador till följd av sådan
            exponering behöver, under sin uppväxt, få adekvat stöd utifrån
            sina behov och förutsätt­ningar. Stödet till barn och unga upp
            till 18 år som är anhöriga i familjer där en förälder eller en
            annan vuxen i barnets direkta närhet har missbruksproblem, psykisk
            sjukdom, psykisk funktionsnedsättning, en allvarlig fysisk sjukdom/skada
            eller oväntat avlider, är ett lagstadgat ansvar för hälso- och
            sjukvården.
          </p>
          <p xml:id="i-if9Z3ZvbndGRiQZ78KqED">
            Vänsterpartiet har tidigare lyft behovet av ändrad lagstiftning
            i syfte att barn i familjer med beroende och psykisk ohälsa ska
            ha rätt till egen hjälp. Endast en bråkdel av barn i familjer
            med missbruk får delta i stödverksamhet.
            <ref target="i-7i6tJPGbnPjFYsUTT9iDDL">
              [5]
            </ref>
          </p>
          <p xml:id="i-BzxmX4dT6zc4TaTrNkmdLh">
            Regeringen bör utreda om lagstiftning behövs för att barn och
            unga som har föräldrar med missbruk och psykisk ohälsa ska tillförsäkras
            breda stöd- och hjälp­insatser. Detta bör riksdagen ställa sig
            bakom och ge regeringen till känna.
          </p>
          <head xml:id="i-7M76czttxByTFeXLVCyYHd" type="h1">
            6 Tobak och nikotin
          </head>
          <p xml:id="i-9kfWRG4DwZnpJPfAXiYxTz">
            Under förra mandatperioden lade regeringen fram ett förslag att
            vätskor som är avsedda att konsumeras genom elektroniska cigaretter
            inte ska få tillhandahållas konsumenter på marknaden om vätskorna
            innehåller tillsatser som leder till en tydligt märkbar doft eller
            smak av något annat än tobak.
            <ref target="i-PfypduJ9LvJbXkYYkpnYBA">
              [6]
            </ref>
            <ref target="i-WYWfTgoL263XnX2VG2Rsz7">
              [7]
            </ref>
          </p>
          <p xml:id="i-4VxR6R549NkT3sTC8k2ghW">
            Vänsterpartiet anser av samma anledning att det eventuellt inte
            bör vara tillåtet att använda tillsatser av smakämnen som gör
            tobaksfritt snus attraktivt för barn, unga och icke-rökare, genom
            att det leder till en tydligt märkbar doft eller smak av något
            annat än tobak. Det tobaksfria smaksatta nikotinsnuset lanserades
            2016 och är den vanligast förekommande produkten bland de tobaksfria
            nikotinprodukterna. På samma sätt som smaksatta vätskor avsedda
            att konsumeras genom elektroniska cigaretter saknar det tobaksfira
            snuset den karakteristiska tobakssmaken och kan därför smaksättas
            på många olika sätt. Till skillnad från elektroniska cigaretter
            är kunskapsnivån lägre om huruvida det tobaksfria snuset fungerar
            som en inkörsport till snus med tobak eller om tobaks­snusare
            övergår till att använda tobaksfritt snus. Vänsterpartiet anser
            därför att det bör utredas ifall även det tobaksfria snuset inte
            ska få tillhandahållas konsumenter på marknaden om det innehåller
            tillsatser som leder till en tydligt märkbar doft eller smak av
            något annat än tobak, likt det tidigare förslaget gällande vätskorna
            i elektroniska cigaretter.
          </p>
          <p xml:id="i-WR8RNodaHAWPoPnEKjffyA">
            Regeringen bör ge lämplig myndighet i uppdrag att utreda ett
            eventuellt förbud av smaksatt tobaksfritt snus på liknande premisser
            som förbudet av smaksatta vätskor avsedda att konsumeras genom
            e‑cigaretter. Detta bör riksdagen ställa sig bakom och ge regeringen
            till känna.
          </p>
          <p xml:id="i-FQy6r5CzXGM2ZVTAVNGJJT">
            Vänsterpartiet vill intensifiera arbetet för en bättre folkhälsa
            och minska tobakens skadeverkningar. Den tidigare regeringens
            proposition om ny lag om tobak och liknande produkter var ett
            steg i rätt riktning. Däremot anser Vänsterpartiet att propositionen
            skulle valt att gå lite längre och även föreslagit det som Tobaksdirektivsutredningen
            <ref target="i-Nof19RzE2vt8LH7MZC571q">
              [8]
            </ref>
          </p>
          <p xml:id="i-TjNSrdMz21ZgBnCGCZvTdF">
            Regeringen bör återkomma med förslag om s.k. dold försäljning
            av tobak utifrån förslaget i SOU 2016:14. Detta bör riksdagen
            ställa sig bakom och ge regeringen till känna.
          </p>
          <head xml:id="i-8axaBkzue2VQNpDfBZ6ab6" type="h1">
            7 Nationell informationsinsats om fetma och övervikt
          </head>
          <p xml:id="i-PWFBgDK4ZRJ8cG5gLdxUL2">
            Det aktiva folkhälsoarbetet behöver ta sin utgångspunkt i att
            förebygga ohälsa genom preventiva åtgärder. Ett av de största
            folkhälsoproblemen, inte bara i Sverige utan i hela västvärlden,
            är övervikt och fetma. Mycket riktigt är också övervikt och fetma
            en av de främsta orsakerna till sjukdomsbördan och förtida död
            i Sverige. Förutom förhöjd risk för cancer, typ 2-diabetes och
            hjärt-kärlsjukdom så är fetma och övervikt ofta associerat med
            social stigmatisering, vilket riskerar att leda till psykisk ohälsa.
            Kostfaktorer är den näst högsta riskfaktorn för sjukdomsbörda
            i Sverige. För barn och ungdomar med över­vikt och fetma är risken
            dessvärre stor att övervikten och fetman kvarstår i vuxen ålder.
            I Sverige lider ca 16 procent av befolkningen av fetma och drygt
            50 procent av antingen övervikt eller fetma, vilket är marginellt
            under EU-snittet.
            <ref target="i-Uh5xk1sgWz9pAaceF5Zmt">
              [9]
            </ref>
          </p>
          <p xml:id="i-GJ86N31xHzoanSSgw6AJ8Y">
            Tack vare forskningen vet vi i dag att övervikt och fetma drabbar
            olika grupper i varierande utsträckning. En livsmiljö som främjar
            övervikt och fetma, en s.k. obesogen miljö, uppmuntrar till överkonsumtion
            av mat i kombination med för lite fysisk aktivitet. Möjligheten
            att aktivera sig fysiskt är till viss del beroende av socioekonomiska
            faktorer och närheten till natur eller träningsfaciliteter. Statistik
            visar att gruppen med efter­gymnasial utbildning är mer fysiskt
            aktiv jämfört med dem som har gymnasial eller förgymnasial utbildning,
            för både kvinnor och män.
            <ref target="i-9Q22nHsu9iBBs31TBihusj">
              [10]
            </ref>
          </p>
          <p xml:id="i-Jcg7PTJTX9CVyKYDg1Fh11">
            Samhället behöver onekligen kraftsamla för att vända utvecklingen
            av övervikt och fetma i Sverige. Insatserna behöver, i likhet
            med andra områden inom folkhälsa, ske tidigt och förebyggande.
            Det finns god grund att anta att ökad fysisk aktivitet i skolan,
            men även insatser riktade till vuxna för att öka den fysiska aktiviteten,
            är en mycket god investering för att minska sjukdomsbördan. Samtidigt
            krävs insatser för att undvika och motarbeta diskriminering mot
            personer med övervikt eller fetma och för att, genom ett generellt
            kunskapslyft, bryta det sociala stigmat kring övervikt och fetma.
            En bärande del av detta är att betrakta fetma som den kroniska
            sjukdom som det är och att öka förståelsen för att det kan vara
            komplext, om än görligt, att påbörja en viktnedgång för den som
            lider av fetma.
          </p>
          <p xml:id="i-UwDRofDQ9u63CUDZ2CnWgs">
            Regeringen bör ge lämplig myndighet i uppdrag att ta fram en
            nationell informations­insats om fetmans och överviktens inverkan
            på hälsan. Detta bör riksdagen ställa sig bakom och ge regeringen
            till känna.
          </p>
          <p xml:id="i-5ZmU6J9o7Uc2u7U7xc3oYH">
            Vidare bör regeringen tillsätta en utredning med uppdrag att
            ta fram förslag på insatser som krävs för att såväl motverka som
            hjälpa dem som lider av ohälsosam övervikt. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-AEy949WpvoThHxjxinFJSP" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-L6DfqNSmueDn36CGBXJFqN" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-3p6RL4o5gjotrtxer7HNr8" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-L71KZ6hdELgwdE1gHCRUSp" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-XFtjL1u2L59HYBApVsEAFK" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-4do9w2bZFyEQ8Pv59nHo3H" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-WgmYXAQBBwN2hB5bsGJk8m" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
          </list>
        </div>
        <div type="motNotes">
          <noteGrp>
            <note xml:id="i-3cNrMJL9Z7LhJAmyjeKRKd">
              [1] Riksrevisionen (2011) Samordning av stöd till barn och unga
              med funktionsnedsättning.
            </note>
            <note xml:id="i-PoHrEVWwa26TzLjm4Ap2tn">
              [2] Folkhälsomyndigheten (2023) Skolbarns hälsovanor i Sverige
              2021/22.
            </note>
            <note xml:id="i-5ML2fS1vfex4CqB8DUcbXp">
              [3] Socialstyrelsen (2019) Vård av ätstörningar – Aktuellt kunskapsläge
              och behov av kunskapsstöd hos hälso- och sjukvården.
            </note>
            <note xml:id="i-KPmqkc8JPcRNncuuFSTWM4">
              [4] Cancerfonden (2022) Cancerfondsrapporten – Stora luckor i
              den cancerförebyggande politiken.
            </note>
            <note xml:id="i-7i6tJPGbnPjFYsUTT9iDDL">
              [5] Junis (2023) Plats för barnen – Om kommunernas stöd till
              barn som växer upp i familjer med missbruk.
            </note>
            <note xml:id="i-PfypduJ9LvJbXkYYkpnYBA">
              [6] Prop. 2021/22:200 Hårdare regler för nya nikotinprodukter.
            </note>
            <note xml:id="i-WYWfTgoL263XnX2VG2Rsz7">
              [7] SBU (2020) Samband mellan snus, e-cigaretter och tobaksrökning:
              en systematisk översikt.
            </note>
            <note xml:id="i-Nof19RzE2vt8LH7MZC571q">
              [8] SOU 2016:14 En översyn av tobakslagen – Nya steg mot ett
              minskat tobaksbruk.
            </note>
            <note xml:id="i-Uh5xk1sgWz9pAaceF5Zmt">
              [9] Folkhälsomyndigheten (2022) Folkhälsans utveckling – Årsrapport
              2022.
            </note>
            <note xml:id="i-9Q22nHsu9iBBs31TBihusj">
              [10] Folkhälsomyndigheten (2023) Folkhälsan i Sverige – Årsrapport
              2023.
            </note>
          </noteGrp>
        </div>
      </div>
    </body>
  </text>
</TEI>
