<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00366">
  <teiHeader>
    <fileDesc>
      <titleStmt>
        <title>Omedelbar verkställbarhet av Skatteverkets beskattningsbeslut</title>
        <author corresp="i-BZ7PcK8D1efvHXsafGEMKE i-K75KrtPmbiw4k8rrgLDHse">av Andreas Norlén och Maria Plass (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omedelbar verkställbarhet av Skatteverkets beskattningsbeslut</title>
          <idno type="rdwebb">GY02Sk366</idno>
          <rs type="number">Sk366</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk366/text</ref>
          <ref type="dokument_url_html">http://data.riksdagen.se/dokument/GY02Sk366</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk366</ref>
          <ref type="doc">http://data.riksdagen.se/fil/6282FE09-DDAF-47F3-AB3E-688DE627F6E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8RTMmU3tpsDxSRKh88Po8o" type="signed"/>
        <correspContext corresp="i-8RTMmU3tpsDxSRKh88Po8o">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction xml:id="i-PPUqRzCr1ptanu91NTW4GW" type="numbering">
          <date when="2010-10-28"/>
        </correspAction>
        <correspAction xml:id="i-8AJTzchqDR4D6A59XXSH6a" type="submission">
          <date when="2010-10-27"/>
        </correspAction>
        <correspAction xml:id="i-XcmfUVG32QpJWZgreAewQW" type="transfer">
          <date when="2010-10-25"/>
        </correspAction>
        <correspAction xml:id="i-NEQ1LXrSymb6Y8YRhjYhVi" type="assigned"/>
        <correspContext corresp="i-NEQ1LXrSymb6Y8YRhjYhVi">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VfnyW3L1XrjVFkWx6EE4xo" type="motBody">
        <div xml:id="i-Mr26HkUycYhctBz6YD3Up1" type="motProposal" subtype="förslag">
          <head xml:id="i-4PwXeHWriiAW2YAvHn67BK">
            Förslag till riksdagsbeslut
          </head>
          <p xml:id="i-2qrtWXbeJxTLZUMveaWre5">
            Riksdagen tillkännager för regeringen som sin mening vad som
            anförs i motionen om en översyn av regelverket för beskattningsbesluts
            verkställbarhet och anstånd med skattebetalning.
          </p>
        </div>
        <div xml:id="i-W5mJTo5RCfLyehmamv98At" type="motContent">
          <head xml:id="i-YKe3rxqYur7fg9QDhSW6Ks" type="h1">
            Motivering
          </head>
          <p xml:id="i-RNkm42mEgQwboz6deiYpJF">
            Kicki Igelström drev en pizzeria i Sälen. Efter en revision ansåg
            Skatteverket att företaget inte redovisat alla inkomster och skönstaxerade
            henne med 2,1 miljoner kronor. Eftersom anklagelserna inte stämde
            överklagades beslutet. När kammarrätten flera år senare sagt sitt
            hade beloppet minskats till 235 000 kronor. Problemet är bara
            att Skatteverket krävde henne på betalning omedelbart, vilket
            tvingade hennes företag i konkurs. Vi fick sälja huset och flytta
            från Sälen säger Kicki Igelström. (Sunt Förnuft nr. 8, 2005, s.
            26.)
          </p>
          <p xml:id="i-MG1TqQHpyWj1LT25tQooj">
            Om den dömde överklagar sin dom i ett brottmål, ser vi det som
            en självklarhet att straffet inte ska börja verkställas förrän
            överklagandet har prövats och en lagakraftvunnen dom föreligger.
            I en skatteprocess gäller däremot motsatt huvudregel. Skatteverkets
            beskattningsbeslut är omedelbart verkställbara, även om de inte
            har vunnit laga kraft. Även om den (påstått) skattskyldige överklagar
            Skatteverkets beslut, ska skatten ändå betalas. Skulle Skatteverket
            förlora skatteprocessen, ska pengarna visserligen återbetalas,
            men då kan det vara för sent. En skatteprocess kan ta flera år,
            om den passerar både länsrätt och kammarrätt, och ännu längre
            tid om ärendet överklagas till Regeringsrätten och Regeringsrätten
            beviljar prövningstillstånd. Av rapporten 2008:872, Verkställighet
            av Skattemyndighetens beslut, från riksdagens utredningstjänst
            (RUT) framgår att Regeringsrätten för närvarande behandlar skatteärenden
            där Skatteverket fattade beslut för ungefär fem år sedan. Om ett
            företag påförs betydande skattebelopp på ett oriktigt sätt, kan
            företaget tvingas i konkurs till följd av det felaktiga skattekravet
            långt innan skattemålet är färdigbehandlat.
          </p>
          <p xml:id="i-5MRbe1S41AKUr7BPcnc8iv">
            Den skattskyldige har möjlighet att ansöka om anstånd med att
            betala in skattebeloppet om han anser att beslutet angående skatt
            är felaktigt. Anstånd kan medges bl.a. för det fall att det är
            tveksamt om den skattskyldige ska betala skatten eller om det
            skulle framstå som oskäligt att kräva att skatten betalas.
          </p>
          <p xml:id="i-QtSb7oPhEP2DxKcqWiJF2U">
            Enligt 17 kap. 2 § skattebetalningslagen (1997:483) gäller att
            Skatteverket får bevilja anstånd med inbetalning av skatt
          </p>
          <list xml:id="i-EpoQdT83cNMeFjY8yDGipa" style="ul">
            <item xml:id="i-W4FW1E8PwpoHqM5yntUi9R">
              om det kan antas att den skattskyldige kommer att få befrielse
              helt eller delvis från skatten.
            </item>
            <item xml:id="i-QPMeEutYVsQHCWnrcr7gWq">
              om den skattskyldige begärt omprövning av eller överklagat ett
              beskattningsbeslut och det är tveksamt om den skattskyldige kommer
              att bli skyldig att betala skatten.
            </item>
            <item xml:id="i-BUwdpYiaZGQpDQ3NxSF8j4">
              om den skattskyldige begärt omprövning av ett beskattningsbeslut
              eller ett sådant beslut överklagats och det skulle medföra betydande
              skadeverkningar för den skattskyldige eller annars framstå som
              oskäligt att betala skatten.
            </item>
          </list>
          <p xml:id="i-2oasMNcKJfh4STrNZoMtsY">
            Det finns härutöver bl. a bestämmelser om tidsgränser samt särskilda
            bestämmelser om anstånd att betala skattetillägg (se angående
            det sistnämnda 17 kap. 2a § samma lag).
          </p>
          <p xml:id="i-Nix5eqgtnDWqq1kv4uSY6x">
            Mats Höglund anför i Anstånd med betalning av skatt s. 83 följande:
          </p>
          <p xml:id="i-7eLULviP49NRT4pdGFr494">
            Anståndsfrågan kan vara av stor ekonomisk betydelse för den skattskyldige.
            En avslagen anståndsbegäran kan innebära att den skattskyldige
            måste betala felaktig skatt och i värsta fall gå i konkurs utan
            möjlighet att fullfölja skatteprocessen. Den skattskyldige hindras
            därmed att utnyttja sina rättigheter, vilket innebär att rättsäkerheten
            hotas. Eftersom statens och den enskildes ekonomiska resurser
            är så ojämnt fördelade är det viktigt med en generös anståndspolitik
            från skattemyndigheters och förvaltningsdomstolars sida. Frågan
            om anstånd måste dock avgöras på objektiva grunder och innebär
            inte en automatisk rätt till anstånd enbart på den grunden att
            den skattskyldige saknar medel att betala skatten. Skattemyndighetens
            åtgärder måste dessutom stå i proportion till förseelsen enligt
            proportionalitetsprincipen. Principen anses även vara giltig för
            den svenska förvaltningen. Om anstånd å andra sidan medges alltför
            lättvindigt riskerar staten att gå miste om skatteintäkter om
            den skattskyldige efter ett beviljat anstånd och avslutad skatteprocess
            går i konkurs eller gör sig oanträffbar.
          </p>
          <p xml:id="i-FfAQ9YUZd1Q4Mc8H9dhBsb">
            Höglund sätter här fingret på den avvägning som måste göras i
            lagstiftningen. Det gäller att balansera den enskildes rätt att
            få sin sak prövad i laga ordning i en process som är såväl formellt
            korrekt som reellt meningsfull, mot intresset att motverka skatteundandragande.
            (Processen kan sägas bli reellt meningslös, om den skattskyldige
            tvingas i konkurs till följd av Skatteverkets krav, även om Skatteverket
            sedermera förlorar processen.)
          </p>
          <p xml:id="i-EzQ7ZZfU9xgqhiZzqVVfZh">
            Av den ovan nämnda RUT-rapporten framgår att en tämligen stor
            andel av de skatteärenden som överklagas till länsrätt, blir föremål
            för någon form av ändring. För år 2007 kan följande exempel ges:
          </p>
          <list xml:id="i-PYoQteeF6jYUmx557i2mnT" style="ul">
            <item xml:id="i-MQoa2EY8UyM7JgEShXGexT">
              Inkomst- och förmögenhetstaxering: 21 procent.
            </item>
            <item xml:id="i-GHAybWGGdfMJVSELAda4Qt">
              Mervärdesskatt: 27 procent.
            </item>
            <item xml:id="i-SV2UbH8s2Cd8ABtjpW6ryv">
              Särskilda avgifter: 12 procent.
            </item>
            <item xml:id="i-8WqWTttU7dvuj6d8ifUW9C">
              Löneavgifter: 27 procent.
            </item>
          </list>
          <p xml:id="i-LkcfpSxYo53mdQumYZDCH2">
            Respektive andel tycks vara tämligen konstant över tid. I rapporten
            finns statistik för perioden 20032007. Däremot framgår inte av
            rapporten i hur många fall som anstånd sökts av den skattskyldige
            eller hur stor del av anståndsansökningarna som beviljats.
          </p>
          <p xml:id="i-5G35mSjbyGHVy3NZQEfLxa">
            Den som lider skada till följd av att ett beslut av Skatteverket
            baserar sig på uppenbart felaktig rättstillämpning har rätt att
            få skadestånd av staten. Sådana ärenden handläggs enligt förordningen
            (1995:1301) om handläggning av skadeståndsanspråk mot staten.
            Av RUT-rapporten kan utläsas att det är ovanligt att sådant skadestånd
            utgår:
          </p>
          <p xml:id="i-R78S4LrcE4MrnMvKEXo9ri">
            Vid kontakt med Skatteverket uppgav en handläggare av skadeståndskrav
            att hon inte kunde påminna sig ett enda fall där ett företag tvingats
            i konkurs på grund av ett felaktigt beslut angående skatt och
            där staten sedan dömts att utge skadestånd. Emellertid finns ett
            fall där ett företag på ansökan av Skatteverket av länsrätten
            belagts med betalningssäkring, och där Skatteverkets bakomliggande
            beslut inte stod sig i länsrätten. Företaget hade tvingats i konkurs.
            Ärendet handlades av JK enligt ovan nämnda förordning och förlikning
            träffades mellan parterna.
          </p>
          <p xml:id="i-8yD9jW2xURSpQsjxXjjmzk">
            Även om antalet skadeståndsärenden tycks vara mycket begränsat
            stämmer den höga andelen Skatteverksbeslut, som ändras av länsrätten
            till eftertanke. Om mellan en fjärdedel och en femtedel av alla
            överklagade beslut i en del beslutskategorier blir föremål för
            ändring i större eller mindre omfattning kan man ifrågasätta om
            den rådande ordningen där skatten som huvudregel ska betalas omgående
            i enlighet med Skatteverkets beslut är rimlig. Man kan finna goda
            argument för att huvudregeln borde vara den motsatta, nämligen
            att skatten inte förfaller till betalning förrän det föreligger
            en lagakraftvunnen dom. En sådan regel skulle kunna kompletteras
            med en undantagsbestämmelse som ger Skatteverket rätt att kräva
            omedelbar betalning om det finns skäl att anta att ett överklagande
            saknar grund och det föreligger en uppenbar risk att den skattskyldiges
            pengar kommer att gömmas undan om de inte genast tas i anspråk
            av staten.
          </p>
          <p xml:id="i-HpegB7gEWaGcMPsrwNF7VP">
            Det förefaller uppenbart att det finns ett behov av en utvärdering
            och översyn av regelverket för taxeringsbesluts verkställbarhet
            och anstånd med skattebetalning. Därvid borde ett antal frågeställningar
            belysas, till exempel följande_
          </p>
          <list xml:id="i-84uD7WRVvbaAHh2k9aHYXb" style="ul">
            <item xml:id="i-MLmwgjLdFrZ4NvcG7WV7u2">
              Hur tillämpar Skatteverket och förvaltningsdomstolarna möjligheten
              att bevilja anstånd? Hur stor andel av ansökningarna avslås och
              på vilka grunder? Hur behandlades anståndsfrågan i de fall, där
              Skatteverket till slut förlorade processen?
            </item>
            <item xml:id="i-4z6gdtGUUB7QcjExTDrDKx">
              Vad har hänt med de företag som felaktigt tvingats betala pengar
              till Skatteverket har de klarat sig, gått i konkurs eller har
              ägaren tvingats sälja?
            </item>
            <item xml:id="i-CqWrvazywocnE1bziGSjBi">
              Har några jobb gått förlorade till följd av felaktiga skattekrav
              från staten?
            </item>
          </list>
          <p xml:id="i-USAZpUPgtxpMgXkKtJoQgq">
            Utredningen bör givetvis också ta ställning till om regelverket
            behöver ändras och i så fall på vilka sätt.
          </p>
          <p xml:id="i-XHA9WfbPZ17gLCVcA6eAg6">
            Rättssäkerheten för enskilda medborgare och företag är av grundläggande
            betydelse för vårt samhälle. Huvudregeln att skatt ska betalas
            omgående även om taxeringsbeslutet överklagas förefaller inte
            rimlig.
          </p>
        </div>
        <div xml:id="i-JtVaWEVf7iG5AnYRhxyT4m" type="signatureBlock">
          <list xml:id="i-K2LozNyFD8sYWyK2PuakWK">
            <item xml:id="i-4Q9npvNFAd3fuoLC8GZayG" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-TdFzpCW7keh4QURKZx6xS4" who="i-K75KrtPmbiw4k8rrgLDHse" type="signature">
              Maria Plass (M)
            </item>
          </list>
        </div>
      </div>
    </body>
  </text>
</TEI>
