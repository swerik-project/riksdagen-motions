<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03300">
  <teiHeader>
    <fileDesc>
      <titleStmt>
        <title>För ett stärkt djurskydd</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3300 av Martin Kinnunen m.fl. (SD)</title>
          <idno type="rdwebb">H4023300</idno>
          <rs type="number">3300</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023300/text</ref>
          <ref type="dokument_url_html">http://data.riksdagen.se/dokument/H4023300</ref>
          <ref type="dokumentstatus_url_xml">http://data.riksdagen.se/dokumentstatus/H4023300</ref>
          <ref type="docx">http://data.riksdagen.se/fil/4C8B29CE-7893-416B-8727-DD9532807615</ref>
          <ref type="pdf">http://data.riksdagen.se/fil/698E6C23-18FD-4CB3-B6BE-B200644EDD01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-8UHfFy8Egv2UxrL1auT5kE</idno>
            <name>Anders Forsberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8VUm4nbXgZUKgJEVyvLG4o" type="signed"/>
        <correspContext corresp="i-8VUm4nbXgZUKgJEVyvLG4o">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-8UHfFy8Egv2UxrL1auT5kE"/>
          <note type="signatory" corresp="i-VCBwijV18pWsvC1p2xZJJm"/>
        </correspContext>
        <correspAction xml:id="i-PdgiFrDZfnGXoVXgfBTHHC" type="submitted">
          <date when="2016-10-05"/>
          <time when="15:53:15"/>
        </correspAction>
        <correspAction xml:id="i-F7AFu1zzcrAeeWaFhjjQPT" type="reviewed">
          <date when="2016-10-06"/>
          <time when="10:25:27"/>
        </correspAction>
        <correspAction xml:id="i-Fsui8rnKbLKv1hsoozB1mY" type="referred">
          <date when="2016-10-14"/>
        </correspAction>
        <correspAction xml:id="i-B95NEW1Tqbud5vnerxCMxu" type="assigned">
          <date when="2018-06-05"/>
          <time when="10:33:30"/>
        </correspAction>
        <correspContext corresp="i-B95NEW1Tqbud5vnerxCMxu">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-AyuQENsKwBW581coidfpi1" type="behandlas_i"/>
        <correspContext corresp="i-AyuQENsKwBW581coidfpi1">
          <ref type="uppgift">2016/17:MJU12</ref>
          <ref type="ref_dok_id">H401MJU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU12</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9rmfbttD5E9WdSxjBNMvgL" type="behandlas_i"/>
        <correspContext corresp="i-9rmfbttD5E9WdSxjBNMvgL">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TtPU98df4wqCtS5ZWszZip" type="behandlas_i"/>
        <correspContext corresp="i-TtPU98df4wqCtS5ZWszZip">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3300 av Martin Kinnunen m.fl. (SD)
          För ett stärkt djurskydd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NfXjChP1Aqx8tH1QpE17yT">
            Förslag till riksdagsbeslut
          </head>
          <list style="ol">
            <item xml:id="i-8sdHQLsyVZXGXbrJoWzycr">
              Riksdagen ställer sig bakom det som anförs i motionen om att
              all lagstiftning som rör djur ska samlas i en djurbalk och tillkännager
              detta för regeringen.
            </item>
            <item xml:id="i-UEN7NVmDQc8cq2YUwAtviM">
              Riksdagen ställer sig bakom det som anförs i motionen om att
              införa brottsrubriceringen grovt djurplågeri och tillkännager
              detta för regeringen.
            </item>
            <item xml:id="i-X13BXjs822fmjupVKacFJc">
              Riksdagen ställer sig bakom det som anförs i motionen om att
              straffet för djurplågeri ska höjas och tillkännager detta för
              regeringen.
            </item>
            <item xml:id="i-MrzUytwzJBdbaDWBfvL2Hv">
              Riksdagen ställer sig bakom det som anförs i motionen om att
              förbud mot sexuella handlingar med djur ska flyttas från djurskyddslagen
              till brottsbalken och tillkännager detta för regeringen.
            </item>
            <item xml:id="i-JmpThyggNJcj3Gq3H66PfV">
              Riksdagen ställer sig bakom det som anförs i motionen om att
              införa en nationell djurskyddspolis och tillkännager detta för
              regeringen.
            </item>
            <item xml:id="i-3z1FAnRhenDDiKtumsChei">
              Riksdagen ställer sig bakom det som anförs i motionen om att
              användandet av icke-domesticerade djur inom cirkusnäringen snarast
              ska fasas ut och tillkännager detta för regeringen.
            </item>
            <item xml:id="i-UF3Ua3GfdryH1YuvdyAiQP">
              Riksdagen ställer sig bakom det som anförs i motionen om att
              det ska införas ett licenssystem för cirkusägare som vill hålla
              djur och tillkännager detta för regeringen.
            </item>
            <item xml:id="i-EDKDjfjCpBJHpbqmys6EJs">
              Riksdagen ställer sig bakom det som anförs i motionen om att
              besiktningskrav på djurcirkusar bör kompletteras med oanmälda
              inspektioner och tillkännager detta för regeringen.
            </item>
            <item xml:id="i-Cktn4Jjr7rU9hSrd5ptvdm">
              Riksdagen ställer sig bakom det som anförs i motionen om att
              en rikstäckande översyn av de svenska djurparkerna ska genomföras
              för att säkerställa att de lever upp till fastställda regelverk
              och tillkännager detta för regeringen.
            </item>
            <item xml:id="i-C8YsQ7KAgqe1zh5g8ZvRnx">
              Riksdagen ställer sig bakom det som anförs i motionen om att
              djurskyddskontrollanter som kontrollerar djurbesättningar inom
              yrkesbruk i största möjliga mån ska ha yrkeserfarenhet av djurhållning
              och tillkännager detta för regeringen.
            </item>
            <item xml:id="i-HUgwpszkwMC83fsZspSKYe">
              Riksdagen ställer sig bakom det som anförs i motionen om att
              det ska tillsättas en utredning om djurs juridiska status och
              tillkännager detta för regeringen.
            </item>
            <item xml:id="i-31cttLW4GanGnAAWXZ7c8a">
              Riksdagen ställer sig bakom det som anförs i motionen om att
              det ska införas en nationell djurskyddsombudsman och tillkännager
              detta för regeringen.
            </item>
            <item xml:id="i-THyxEsuqWJSc8Xkqr1jYny">
              Riksdagen ställer sig bakom det som anförs i motionen om att
              det ska tydliggöras i lagstiftningen att det är förbjudet att
              överge katter och andra sällskapsdjur och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-H4FJ8kWEZATzE2hroeDGoy" type="h1">
            Motivering
          </head>
          <p xml:id="i-TD4anA6GKrtU1MNmnCuPDt">
            Av den svenska djurskyddslagstiftningen framgår att alla djur
            ska ha rätt till sitt naturliga beteende. Detta är också utgångspunkten
            för Sverigedemokraternas djurskyddspolitik. Att se djurens unika
            egenvärde och att de behandlas med respekt är viktigt för Sverigedemokraterna.
          </p>
          <p xml:id="i-R8N96VdhS9BvxfXFgGouoK">
            Vi har all anledning att vara stolta över det svenska djurskyddet,
            men samtidigt finns det mycket att förbättra och det är inte längre
            så att Sverige har ett unikt gott djurskydd. Flera andra länder
            har idag gjort kraftiga framsteg. Det är Sverigedemokraternas
            ambition att Sverige ska ha världens bästa djurskyddspolitik.
          </p>
          <head xml:id="i-H2KwqhyAX9PbedTJZy8bx5" type="h2">
            Inför en djurskyddsbalk
          </head>
          <p xml:id="i-RzAZendnSjvmNm52sv1iQ9">
            Svensk lagstiftning är idag splittrad vad gäller djurs rättigheter.
            Genom att samla all lagtext som rör djur i en särskild djurskyddsbalk
            kan man bättre åskådliggöra lagstiftningen samtidigt som man tydliggör
            och sätter fokus på djurens rättigheter.
          </p>
          <head xml:id="i-5XoHDTbvEXLgx6yecKeMy7" type="h2">
            Skärpta straff för djurplågeri
          </head>
          <p xml:id="i-MfVogg7M8bBrrJmrd5Ett3">
            Trots förekomsten av flera fall av grovt djurplågeri, exempelvis
            med tortyrliknande metoder, har något maxstraff aldrig dömts ut.
            Det absolut vanligaste straffet för djurplågeri är idag dagsböter
            och Sverigedemokraterna ser ett stort värde i att skärpa straffen
            för att tydliggöra hur pass allvarlig brottslighet detta är. För
            att möjliggöra detta förordar Sverigedemokraterna införandet av
            brottsrubriceringen ”grovt djurplågeri” samt att straffet för
            grovt djurplågeri ska vara lägst ett års fängelse och högst fyra
            års fängelse.
          </p>
          <head xml:id="i-R3geH2SZUYpN4hEumkX83a" type="h2">
            Införande av nationell djurskyddspolis
          </head>
          <p xml:id="i-PXKfQnvDq9uFh5SzJAQM28">
            Djuren kan inte föra sin egen talan vilket gör dem beroende av
            människan och vår välvilja. Därför är det viktigt att arbetet
            med djur och hanterandet av brott mot djur sköts på ett korrekt
            och effektivt sätt. Dessvärre kräver denna typ av arbete ofta
            både resurser och specialkompetens som är ovanliga inom den ordinarie
            polisorganisationen i dagens Sverige.
          </p>
          <p xml:id="i-SwN9zbBYKoBWXWUTnHMihP">
            I flera delar av landet har polisen idag inrättat avdelningar
            med djurskyddspolisen. Syftet med att inrätta en särskild djurskyddspolis
            är framförallt att samordna verksamheten och utveckla det förebyggande
            arbetet, samt att öka lagföringen och skapa en mer rättssäker
            hantering av brott mot djur.
          </p>
          <p xml:id="i-HUFVv6JHk9Wd39KK7XMQ8P">
            Detta är en positiv utveckling men det finns ett stort behov
            av att ta ett nationellt grepp. I Sverige har satsningarna på
            djurpoliser än så länge varit av mindre och lokal karaktär men
            finns i större utformning på bland annat Malta och i USA. De lokala
            satsningarna i Sverige har lyfts fram som ett föregångsexempel
            och har varit uppskattade av såväl polis som allmänheten. Vi vill
            se att det införs en djurskyddspolis på nationell nivå. För att
            djurskyddspolisen inte ska ta resurser från den övriga polisverksamheten
            vill vi att det införs en särskild utbildning i syfte att rekrytera
            ny kompetent personal.
          </p>
          <head xml:id="i-ANFHDsJHVKhaTaDPW1kAx2" type="h2">
            Djur i underhållningsbranschen
          </head>
          <p xml:id="i-XZrTPXRSK5ZQ3nPnM8QmZd">
            En god utvärderingsgrund för djurs välmående är huruvida de får
            utlopp för sina naturliga behov och beteenden. Livet på en cirkus
            innebär i de allra flesta fall stora inskränkningar av möjligheterna
            till detta. En viktig del i ett bra och trovärdigt djurskydd är
            att vi är mycket försiktiga med användandet av djur enbart för
            vårt nöjes skull.
          </p>
          <p xml:id="i-DqT2sVmSNpDJMeKK73PM49">
            Vad gäller icke-domesticerade djur kan konstateras att deras
            skötsel regleras av samma föreskrifter som djur i djurparker,
            dock med ett flertal undantag. Detta förefaller minst sagt orimligt,
            då djurhållning i djurparker kan motiveras med såväl artbevarande
            som undervisande syfte och alltså har mer än ett rent underhållningsvärde
            för människor. I stället för att bevilja undantag där cirkusnäringen
            har svårt att möta djurhållningskraven, är det Sverigedemokraternas
            mening att de icke-domesticerade djuren snarast bör fasas ut från
            våra cirkusar.
          </p>
          <p xml:id="i-Dkd2zuiHD4G1FaTPjsPb7W">
            Vad gäller domesticerade djur har dessa det något lättare att
            anpassa sig till ett liv på cirkus. Dock finns det åtskilligt
            som kan göras för att förbättra även deras tillvaro. Även de domesticerade
            djuren drabbas av cirkuslivets kringresande och därmed följande
            transporter samt begränsade möjligheter till lämpliga utrymmen.
            Därför är det viktigt att följa upp djurens hälsotillstånd med
            jämna mellanrum. Djurhållande cirkusar måste enligt dagens regler
            besiktigas minst en gång årligen, före den första föreställningen
            för säsongen. Däremot ställs inga grundläggande krav på cirkusägarnas
            kompetens innan djurhållning kan komma på tal, utan det enda som
            kontrolleras är levnadsvillkoren samt att befintliga regelverk
            följs.
          </p>
          <p xml:id="i-DSwAVd8oB3BZDXeHrZFfWj">
            Vi anser därför att ett licenssystem bör införas där endast de
            cirkusägare som uppfyller vissa grundläggande krav ska beviljas
            tillstånd att hålla djur. Vid brott mot regelverken ska sådana
            licenser kunna dras in permanent. Dessutom bör de besiktningar
            som i dag sker efter beställning av cirkusägarna själva kompletteras
            med icke föranmälda inspektioner både vad gäller transporter och
            stationära förvaringsplatser. På detta sätt blir det mer angeläget
            för cirkusägarna att säkra en kontinuerligt god tillvaro för sina
            djur även de tider då djuren inte används i föreställningar.
          </p>
          <head xml:id="i-49FS5TP4aZNQorJRRUTnWz" type="h2">
            Djur i djurparker
          </head>
          <p xml:id="i-3geanz85UXMndsjyhA7gPr">
            Djurparkerna har en undervisande och folkbildande roll i samhället
            som är viktig och djurparkerna arbetar dessutom artbevarande och
            deltar i en rad olika bevarande projekt. Sverigedemokraterna ser
            ett stort värde med våra djurparker och de projekt de arbetar
            med. Ett antal olika larmrapporter de senaste åren har dock visat
            att det finns djurparker som brister i sina rutiner och som inte
            lever upp till fastställda regelverk. Det har handlat om allt
            från dåliga arbetsförhållanden för personal till dålig djurhållning
            samt dåliga och underdimensionerade djurhägn. Med anledning av
            detta vill Sverigedemokraterna se en rikstäckande översyn av de
            svenska djurparkerna för att säkerställa att de lever upp till
            fastställda regelverk.
          </p>
          <head xml:id="i-E8ndTsaEtDy4N6mTshEU82" type="h2">
            Förbud mot obedövad slakt
          </head>
          <p xml:id="i-XxVVPtwLpsYN3zqgAaBHBa">
            Många svenskar äter i dag kött från djur som halal- eller kosherslaktats,
            ofta helt utan att veta om det. Slaktmetoderna innebär kortfattat
            att djuren avlivas och avblodas helt utan bedövning, vilket innebär
            ett utdraget dödsförlopp med onödigt lidande, smärta och ångest.
            Eftersom det verkar finnas en marknad för dessa produkter och
            därmed också ekonomiska incitament, börjar allt fler köttproducenter
            övergå till dessa slaktmetoder. I dag är det endast Sverige som
            förbjuder obedövad slakt.
          </p>
          <p xml:id="i-9sTWuyuX7q8WxqpcAYp7Jq">
            Andelen kött som slaktats med dessa båda slaktmetoder är växande.
            I vissa producentländer slaktas till exempel allt får- och lammkött
            med detta tillvägagångssätt. I en rapport från EU-kommissionen
            framkommer det att närmare 75 procent av nötkreaturen inom EU
            slaktas utan bedövning.
          </p>
          <p xml:id="i-HUfgewcvma3jYpPqztRPkf">
            Sverigedemokraterna vill verka för att Sverige ska få möjlighet
            till undantag som möjliggör att vi kan stoppa importen av kött
            som kraftigt avviker från intentionerna i svensk djurskyddslagstiftning.
            Innan ett sådant undantag är på plats är det Sverigedemokraternas
            åsikt att regeringen bör verka för generella förbud på EU-nivå
            mot denna brutala slaktmetod.
          </p>
          <p xml:id="i-9NgorELzAcv3gCKqFo5rai">
            För att stärka konsumentmakten vill Sverigedemokraterna verka
            för att allt kött från djur som avblodats utan bedövning och saluförs
            i Sverige tydligt ska märkas. Vidare bör Sverige verka för att
            all mat som upphandlas via offentlig upphandling ska komma från
            djur som slaktats och avblodats efter bedövning i enlighet med
            intentionerna i svensk lagstiftning.
          </p>
          <head xml:id="i-DkGskMmF17aBexs7TAbo1z" type="h2">
            Djurhållning
          </head>
          <p xml:id="i-YFdSgggHHTe4g66V9UqnaG">
            Det är viktigt att skapa de förutsättningar som krävs för ett
            upprätthållande av djurskyddet, inte minst genom att vår livsmedelsproduktion
            inte ska straffas ut i konkurrensen med länder vi handlar med.
            Tyvärr är det inte alltid så och vi har dessutom sett att djurtransporter
            både inom och utanför EU sker utan hänsyn till att det är levande
            varelser som fraktas. Vi vill också ha ett importförbud för animalieprodukter
            där djur utsatts för ett systematiskt onödigt lidande och som
            strider mot intentionerna med svensk djurskyddslagstiftning.
          </p>
          <p xml:id="i-HMtySGQGAKR9pmTHYy37ns">
            Ibland måste djur omhändertas och varje gång detta sker är en
            tragedi, det finns dock ett befogat missnöje över hur detta kan
            gå till. Det är därför viktigt att de som arbetar med djurtillsyn
            har relevant kompetens för ändamålet. Vi menar därför att de som
            arbetar med djurskyddstillsyn av djurbesättningar inom yrkesbruk
            i största möjliga mån ska ha egen yrkeserfarenhet av djurhållning.
          </p>
          <p xml:id="i-KEh2pmWLpbSYE3FRhR1qPZ">
            Vidare vill vi utveckla och modernisera märkningen av livsmedel.
            För att ge konsumenten makt att värna djurs välbefinnande, vill
            vi att alla animaliska produkter alltid ska märkas med ursprung
            i varje led i produktionskedjan. Detta ska gälla såväl charkvaror
            som sammansatta produkter och mat på restaurang.
          </p>
          <p xml:id="i-R2Az3rRaDnH4P4ntyNKWX1">
            Svenska lantraser är husdjursraser som har särskilda egenskaper
            i det område där de har sitt naturliga habitat. De anses som särskilt
            skyddsvärda på grund av sin geografiska koppling och sina unika
            egenskaper. Ett exempel är den svenska fjällkon som har långa
            anor i Sverige och dess släkte, som är väl anpassat till ett kallare
            klimat och tros härstamma så långt tillbaka som till vikingatiden.
            Mjölken från fjällkon har unika egenskaper jämfört med de vanligare
            raserna i det svenska jordbruket och är särskilt lämpad för tillverkning
            av ost. I dag är rasen utrotningshotad och endast runt 600 individer
            kvarstår. Särskilda stöd utgår för att bevara fjällkon, men insatserna
            har hittills inte gett önskade effekter. Vi vill därför intensifiera
            insatserna för att rädda fjällkon och andra lantraser från utrotning.
          </p>
          <head xml:id="i-Tzkthbcp1umzgfneeCJbH1" type="h2">
            Utökat rättsskydd för djur
          </head>
          <p xml:id="i-DoZUFyLwZKet4rQ5ytyg4C">
            Djur ses i lagens mening som egendom. Att djur skulle ses som
            vilken ägodel som helst är något som de breda folklagren inte
            skulle hålla med om. Detta är särskilt sant när det handlar om
            sällskapsdjur. Inte ofta blir det juridiskt svårt att hantera
            situationer där djur både ses som egendom och en älskad familjemedlem.
            Detta innebär att om någon till exempel plågar ett djur döms man
            inte för den brottsliga handlingen man gjort mot djuret utan enligt
            svensk lagstiftning handlar detta om ett egendomsbrott.
          </p>
          <p xml:id="i-KNoSaMwuRRLWn48ywo343w">
            För att bättre spegla allmänhetens uppfattning om djurs juridiska
            status, i synnerhet sällskapsdjur, bör en statlig utredning tillsättas
            för att komma med förslag på hur man kan stärka djurs juridiska
            status som individer. I samband med detta bör man överväga att
            införa en djurskyddsombudsman som kan bistå med juridisk hjälp
            i djurskyddsmål, men även för att främja husdjurs välbefinnande.
            En sådan ombudsman existerar redan i Finland.
          </p>
          <head xml:id="i-8DJdL96UQ4D93RGTZSuk16" type="h2">
            Förbud mot att överge katter och andra sällskapsdjur
          </head>
          <p xml:id="i-84VZE1ohAX8ZR7WKMwvVnu">
            I Djurskyddsutredningen från 2011 föreslås det att det mer tydligt
            ska framgå i lagen att det är förbjudet att överge djur. Det finns
            idag en allmän inställning till katten som ger den en relativt
            låg status i samhället. En vanlig huskatt kostar inte mycket att
            köpa och många har på grund av okunskap uppfattningen att katten
            klarar sig själv ute i naturen – oavsett årstid och oaktat avsaknaden
            av mänsklig omsorg. Av Djurskyddsutredningen och de undersökningar
            som det refereras till på området kan konstateras att exempelvis
            ett övergett domesticerat djur som katten inte alls klarar sig
            särskilt bra, speciellt inte unga katter. Det är viktigt att det
            tydliggörs i lagstiftningen att det är förbjudet att överge katter
            och andra sällskapsdjur.
          </p>
          <head xml:id="i-NoULfd18nWB6mm4n3GV1Ro" type="h2">
            Djurförsök
          </head>
          <p xml:id="i-4SqDCwatS9eVCdM4rfGUen">
            Enligt svensk lag får djurförsök inte användas om fullgoda alternativ
            utan inblandning av djur existerar. Ändå genomförs flera tusen
            djurförsök per år i Sverige. Sverigedemokraterna vill sträva mot
            att användandet av djurförsök minimeras så långt det är möjligt
            genom att alternativa metoder som inte kräver inblandning av djur
            tas fram. Att verka för djurfria metoder handlar emellertid inte
            enbart om att se till djurens bästa. Djurförsök är dyra och det
            är vanligt förekommande att djurförsöken inte ger de kunskaper
            som krävs om hur människor påverkas av de läkemedel och kemiska
            substanser som testas.
          </p>
          <p xml:id="i-6eAfopz4LK6ZQ6EmdAS4Yg">
            För att detta ska vara möjligt vill Sverigedemokraterna verka
            för ökat stöd till forskning som syftar till att ta fram djurfria
            alternativ till dagens djurförsök.
          </p>
        </div>
        <div type="motSignatures">
          <list>
            <item xml:id="i-RM9gkY3jkaneWcFRqfUjH3">
              Martin Kinnunen (SD)
            </item>
            <item xml:id="i-N42tinxEZkFR4iGo9pUkKv">
              Anders Forsberg (SD)
            </item>
            <item xml:id="i-DTy5HhD8tQqDrEDLGMcwdq">
              Runar Filper (SD)
            </item>
          </list>
        </div>
      </div>
    </body>
  </text>
</TEI>
