<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__911/mot_1969__ak__911-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 911 år 1969 3
          </p>
          <p>
            Nr 911
          </p>
          <p>
            Av herrar Franzén i Träkumla och Gustafsson i Stenkyrka, om viss
            ändring av bestämmelserna angående återkallelse av körkort.
          </p>
          <p>
            (Lika lydande med motion nr 815 i Första kammaren)
          </p>
          <p>
            Enligt vägtrafikförordningen ankommer det på länsstyrelsen att
            avgöra frågor om återkallelse av körkort. Om en bilförare dömts
            för rattfylleri eller grov vårdslöshet i trafik, skall körkortet
            dras in utan särskild prövning av länsstyrelsen. Det finns emellertid
            en rad andra förhållanden som kan för- orsaka indraget körkort
            och där det administrativa förfarandet uppvisar uppenbara brister.
            Körkortet kan således dras in på grund av »onyktert lev- nadssätt&gt;,
            »brottslig gärning» eller »personliga förhållanden.» Det är då
            fråga om bedömningar och avvägningar av förhållanden som inte
            direkt har samband med det sätt på vilket vederbörande har hanterat
            sin bil i trafiken. Om man över huvud taget skall dra in körkort
            av andra skäl än de som har direkt samband med trafikbrott, bör
            detta ske genom handläggning vid dom- stol. Från den tilltalades
            synpunkt innebär den nuvarande ordningen att han blir tvingad
            att svara inför två olika straffutmätare. Inför domstolen riskerar
            vederbörande kanske bara ett bötesstraff, men inför länsstyrelsen
            gäller det indragning av körkortet, vilket för vissa människor
            kan betyda förlust av arbete och utkomst. Inför domstolen har
            den tilltalade att försvara sig mot en åklagare, medan han i det
            senare fallet har emot sig en instans som är både åklagare och
            domare. Inför domstolen får han närvara vid handläggningen och
            i detalj bemöta anklagelserna, men den andra instansen kommer
            han till tals med endast genom en formell förklaring; han får
            inte ens exakt veta vilken vikt vederbörande tjänsteman vid länsstyrelsen
            fäster vid de olika detaljerna i ärendet. Domstolen bifogar en
            utförlig motivering till sitt beslut, medan länsstyrelsen endast
            motiverar knapphändigt eller inte alls. Som framgår av detta innebär
            den administrativa handläggningen av kör- kortsindragningarna
            stora risker för subjektivitet och godtycke. Det har t. ex. förekommit
            att körkortet indragits innan vederbörande domstol avkunnat sitt
            utslag. Länsstyrelsen har då dragit in körkortet på grundval av
            anmälan från åklagarmyndigheten. Från rättssäkerhetssynpunkt talar
            enligt vår uppfattning alla skäl för att frågan om återkallande
            av körkort överförs till domstolarna.
          </p>
          <pb facs="riksdagen-motions-pdf/data/1969/mot_1969__ak__911/mot_1969__ak__911-002.pdf"/>
          <p>
            Motion i Andra kammaren, nr 911 år 1969
          </p>
          <p>
            Med stöd av vad som ovan anförts hemställes, att riksdagen måtte
            besluta att hos Kungl. Maj:t anhålla om att bestämmelserna för
            återkallelse av körkort prövas i enlighet med vad i motionen anförts.
          </p>
          <p>
            Stockholm den 28 januari 1969
          </p>
          <p>
            Nils Franzén (cp) Torsten Gustafsson (cp) i Träkumla i Stenkyrka
          </p>
        </div>
      </div>
    </body>
  </text>
</TEI>
