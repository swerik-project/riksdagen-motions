<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-01807">
  <teiHeader>
    <fileDesc>
      <titleStmt>
        <title>De kristna folkgrupperna i Syrien behöver Sveriges stöd</title>
        <author corresp="i-PBSxPmi2qJkmc16jpZDA6Y">av Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1807 av Robert Halef (KD)</title>
          <idno type="rdwebb">H5021807</idno>
          <rs type="number">1807</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5021807/text</ref>
          <ref type="dokument_url_html">http://data.riksdagen.se/dokument/H5021807</ref>
          <ref type="dokumentstatus_url_xml">http://data.riksdagen.se/dokumentstatus/H5021807</ref>
          <ref type="docx">http://data.riksdagen.se/fil/156A5356-99F7-48DB-876F-EBA8758D5C2D</ref>
          <ref type="pdf">http://data.riksdagen.se/fil/D9092EA2-A640-4182-8ED0-0A759523D431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TbXjhrBXEPn2xBx1MsHBZV" type="signed"/>
        <correspContext corresp="i-TbXjhrBXEPn2xBx1MsHBZV">
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-Q1HSDNoAxnhj9K8vJ2weSe" type="submitted">
          <date when="2017-10-03"/>
          <time when="14:11:19"/>
        </correspAction>
        <correspAction xml:id="i-N9CBSfQdNNPzxNHZX44UVk" type="reviewed">
          <date when="2017-10-03"/>
          <time when="15:52:55"/>
        </correspAction>
        <correspAction xml:id="i-JAhrQMDs4VpGrhZ2m7E52u" type="referred">
          <date when="2017-10-13"/>
        </correspAction>
        <correspAction xml:id="i-7WSg6GwFpdH8w2GHuDR4HV" type="assigned">
          <date when="2018-10-16"/>
          <time when="09:32:16"/>
        </correspAction>
        <correspContext corresp="i-7WSg6GwFpdH8w2GHuDR4HV">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Unp5QVtv2XDBKzVSZq8BMd" type="behandlas_i"/>
        <correspContext corresp="i-Unp5QVtv2XDBKzVSZq8BMd">
          <ref type="uppgift">2017/18:UU14</ref>
          <ref type="ref_dok_id">H501UU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU14</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A53vwjhnAz8PFHd8B9gLt2" type="motHeader">
        <div xml:id="i-NcgN1YcDjXg6ZSjWeLo9zJ" type="motTitle">
          Motion till riksdagen 2017/18:1807 av Robert Halef (KD) De kristna
          folkgrupperna i Syrien behöver Sveriges stöd
        </div>
      </div>
      <div xml:id="i-PmnCNLkkac3gHDmqZeaFMN" type="motBody">
        <div xml:id="i-CtYdzWCW7uRYBgSFBwdqTQ" type="motProposal" subtype="förslag">
          <head xml:id="i-8bVRsh4HaksMDMdDL6SvRB">
            Förslag till riksdagsbeslut
          </head>
          <list xml:id="i-GNCdLVqVoZteiY7drXF2LY">
            <item xml:id="i-929MFuSXjMrKzRHA7a2wNt" sortKey="Yrkande 1">
              Riksdagen ställer sig bakom det som anförs i motionen om att
              Sverige och svenska regeringen ska arbeta via FN:s säkerhetsråd
              och EU för att se till att även de kristna folkgrupperna får vara
              med i de fredsförhandlingar och diskussioner som pågår om Syriens
              situation och framtid och tillkännager detta för regeringen.
            </item>
          </list>
        </div>
        <div xml:id="i-WEwX7bA5A6szdd3fUAdru6" type="motContent">
          <head xml:id="i-Jyy29naGe8RtkYrSopQDBr" type="h1">
            Motivering
          </head>
          <p xml:id="i-ChzYdSfMXbNmjzCuHLWE18">
            För hundra år sedan, år 1915, massakrerades över 1,5 miljoner
            kristna invånare syrianer, armenier, assyrier, kaldéer och pontiska
            greker i Turkiet under det ottomanska rikets sönderfall. De dödades
            på grund av sin etniska tillhörighet och främst på grund av sin
            kristna tro. De fick ultimatum att konvertera till islam eller
            bli dödade och målet var att åstadkomma en turkisk etnisk nation
            med islam som enda religion. Detta folkmord är erkänt av Sveriges
            riksdag sedan år 2010 och många andra nationella parlament har
            erkänt folkmordet 1915.
          </p>
          <p xml:id="i-BH8Jc9TXrDQMZ7fZFbjWsS">
            Hundra år senare sker ett nytt folkmord på ättlingarna till folkmordet
            1915, denna gång i Irak och Syrien.
          </p>
          <p xml:id="i-Hfvd5oW2d6fKZf9panR6B2">
            De kristna folkgrupperna syrianer, kaldéer, assyrier, armenier
            och mandeer på Nineveslätten, i Mosul och i Syrien ställs inför
            samma ultimatum som år 1915 av terrorgruppen Islamiska staten.
            Konvertera till islam eller bli dödade. De flesta har flytt till
            andra länder. De kristna folkgrupperna i Syrien och Irak har blivit
            marginaliserade med åren på grund av sekterismen och inbördeskrig.
          </p>
          <p xml:id="i-69zLa284sStLsXqeTqStqi">
            Av Syriens befolkning är cirka 2 miljoner kristna. Flera hundra
            tusen har med våld tvingats på flykt av terrororganisationen Islamiska
            staten (IS), som har ambitionen att åstadkomma ett kalifat, ett
            islamistiskt samhälle byggt på extrem tolkning av koranen. Även
            muslimer som inte sympatiserar med IS utsätts för samma hot och
            våld.
          </p>
          <p xml:id="i-WbgFVPsBbPBuuDbCav9VN9">
            De kristna invånarna har flytt inbördeskriget som pågått under
            flera år med över 400 000 döda, tio miljoner interna flyktingar
            och flera miljoner syriska flyktingar i andra länder, främst grannländerna
            Libanon, Turkiet och Jordanien.
          </p>
          <p xml:id="i-DfJt39nFVzk55owdor3R8y">
            Ett flertal nationer är inblandade i inbördeskriget och stödjer
            trosfränder som gör maktanspråk eller har egna geopolitiska eller
            andra intressen.
          </p>
          <p xml:id="i-2mfFVqjfn22R7vXfvXdBwg">
            Inbördeskriget måste stoppas och förhandlingar om fred, frihet
            och en demokratisk utveckling under FN:s sändebud Staffan de Mistura
            bör stödjas för att få ett slut på detta mänskliga lidande.
          </p>
          <p xml:id="i-A8e6fgTbjTNNLaNpUdiJrg">
            Kampen mot terrorgruppen IS är framgångsrik. Nineveslätten och
            Iraks näst största stad Mosul är befriade och även stora landområden
            i Syrien är befriade från IS.
          </p>
          <p xml:id="i-U1KTuReaT8q9M5P8HuAjXV">
            Det pågår diskussioner i Astana, Moskva, Genѐve och Washington
            om utvecklingen i Syrien. USA:s vicepresident Mike Pence talade
            om att våldet mot kristna är ett folkmord och att det är dags
            att världen säger det.
          </p>
          <p xml:id="i-FHiE4r7g4v1y2u2qmzSNF9">
            Frågan är vem som för de kristna folkgruppernas talan i diskussionerna
            om framtiden för Syrien. De kristna folkgrupperna – som inte är
            aktiva i den väpnade konflikten och är indirekt lojala med regimen
            för att överleva – vill ha en politisk förändring. De vill ha
            fred, frihet och en demokratisk rättsstat. De vill inte att Syrien
            går samma väg som Irak, där man delar makten utifrån sekteristiska
            kriterier. I Irak är presidenten kurd, premiärministern shiamuslim
            och talmannen sunnimuslim. En sådan institutionalisering av makten
            till ett fåtal etniskt och religiöst definierade grupper ligger
            inte i minoriteternas intresse. De eftersträvar i stället en enad
            demokratisk nation i någon form.
          </p>
          <p xml:id="i-VoGSHFxnFzuTfZqWXwYJ1W">
            En etnisk eller religiös splittring av Syrien kommer att blåsa
            upp nya väpnade konflikter i framtiden och bör inte ses som ett
            alternativ. Det skulle också hota existensen för kristna och andra
            minoritetsgrupper i landet.
          </p>
          <p xml:id="i-EAw2X4g7Ne4HzP1aRW6ATw">
            FN:s säkerhetsråd och EU bör säkra att även de kristna folkgrupperna
            inkluderas i de diskussioner som påverkar deras framtid och existens
            i sitt eget hemland. Här kan Sverige göra mer genom FN:s säkerhetsråd.
            De kristna folkgruppernas deltagande är viktigt och de kan fungera
            som en bro för att skapa dialog mellan stridande parter som har
            svårt att sitta i samma rum.
          </p>
          <p xml:id="i-WrzDiMeWY39q4ZPzn9fUXp">
            FN, EU och nationer som är en del av den väpnade konflikten i
            Syrien bör ta sitt ansvar för att se till att det blir vapenvila
            och jobba för en demokratisk utveckling. Invånarna i Syrien behöver
            fred och frihet och en demokratisk utveckling. Ett samhälle blir
            framgångsrikt då det bygger på öppenhet, med respekt för mänskliga
            fri- och rättigheter och som vilar på demokrati och är en rättsstat.
          </p>
          <p xml:id="i-LoPXNXFiyMdMscTRwEmBnE">
            Diktaturer, envåldshärskare och sekteristiska krafter styr idag
            i ett flertal länder i Mellanöstern och Nordafrika. Avsaknaden
            av respekt för människovärde, religions- och trosfrihet och tolerans
            för varandras olikheter är stor. För att regionen ska få varaktig
            fred behöver dessa förhållanden förändras. Det behövs verklig
            demokrati och frihet även i Mellanöstern.
          </p>
          <p xml:id="i-HmPvPpNazotTGnbFVpK4b6">
            En del tror att demokrati handlar om endast folkvald regim och
            att regimen därefter har folkets majoritet och kan göra som det
            passar en. Men en demokrati är inte värt namnet om den ej innefattar
            yttrandefrihet, åsiktsfrihet, politisk frihet, religions- och
            trosfrihet, jämlikhet, jämställdhet, respekt för mänskliga fri-
            och rättigheter och inte minst respekt för att alla människor
            har ett unikt och okränkbart människovärde, oavsett ursprung,
            hudfärg, etnicitet, kön, sexuell läggning, religiös tillhörighet
            mm.
          </p>
          <p xml:id="i-26V9b9GPwyzpU5x7xJRACg">
            Avsaknaden av respekt för dessa värden gör att samhällen i Mellanöstern
            ofta genomgår väpnade konflikter med inbördeskrig och diktaturer
            som dödar och förtrycker det egna folket. Här frodas sekteristiska
            grupper som diskriminerar och med våld fördriver invånare från
            sina hem.
          </p>
          <p xml:id="i-S95o7YqjBv4Y69RKGavMEX">
            För att åstadkomma en långsiktig förändring i dessa samhällen
            behövs reformer både uppifrån och nedifrån i samhället.
          </p>
          <p xml:id="i-4u6exhBX5h43yJeb31vn6W">
            Konstitutioner behöver förändras till att bli demokratiska och
            mer inkluderande. Utbildningen i skolan bör vara allmän och neutral
            och bygga på de demokratiska värden som nämns ovan. Ett exempel
            är en allmän och neutral religionsundervisning om de stora och
            små religionerna i landet och inte enbart om islam som enda religion.
            Undervisning i historia som är baserad på historik fakta så att
            barnen får lära sig om att det finns en värld utanför det egna
            hemmet med andra religioner, uppfattningar och erfarenheter och
            om vikten av att se varandra som medmänniskor.
          </p>
          <p xml:id="i-MFimsKLFc5ooSmxTShYPuP">
            De civila samhällsorganisationerna och familjen har också ett
            stort ansvar att bekämpa all sort rasism och diskriminering. Det
            inkluderar oberoende massmedia som uttrycker mångfald, tolerans
            och solidaritet.
          </p>
          <p xml:id="i-Bk8bNuHQYMEjhzgXYXggpy">
            Det handlar om att skapa en samhällsanda där alla jobbar för
            det gemensamma bästa och ser varandra som medmänniskor.
          </p>
          <p xml:id="i-XrvMdJf27uC8mKAAyrpXxN">
            Sverige och den svenska regeringen kan göra mer via FN:s säkerhetsråd
            och EU för att se till att även de kristna folkgrupperna får vara
            med i de fredsförhandlingar och diskussioner som pågår om Syriens
            situation och framtid. Annars är risken stor att de som är kvar
            tappar hoppet om framtiden och flyr landet.
          </p>
        </div>
        <div xml:id="i-AKxzbGoUDAQmc1HL5VfwEo" type="signatureBlock">
          <list xml:id="i-Mj6MLAjQ62t2iFccoWm1Tm">
            <item xml:id="i-QwyGj6ihd7DTr8StSDqJy6" who="i-PBSxPmi2qJkmc16jpZDA6Y" type="signature">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
