<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-04090">
  <teiHeader>
    <fileDesc>
      <titleStmt>
        <title>med anledning av prop. 2017/18:204 Fler vägar till kunskap - en högskola för livslångt lärande</title>
        <author corresp="i-U6F8gqiuV2DEZN1aMhyDnJ">av Christer Nylander (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4090 av Christer Nylander (L)</title>
          <idno type="rdwebb">H5024090</idno>
          <rs type="number">4090</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5024090/text</ref>
          <ref type="dokument_url_html">http://data.riksdagen.se/dokument/H5024090</ref>
          <ref type="dokumentstatus_url_xml">http://data.riksdagen.se/dokumentstatus/H5024090</ref>
          <ref type="docx">http://data.riksdagen.se/fil/7AB8A869-8BFF-4F90-B0ED-4CCEE0E06DCB</ref>
          <ref type="pdf">http://data.riksdagen.se/fil/F9E09C1D-4567-47C4-B0DD-439FC99BCA4C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RAemk61xMDk5UCNZAgz2WP" type="basedOn"/>
        <correspContext corresp="i-RAemk61xMDk5UCNZAgz2WP">
          <ref>Proposition 2017/18:204</ref>
        </correspContext>
        <correspAction xml:id="i-XDRLUcnpd8sUQhDPoAEX2L" type="signed"/>
        <correspContext corresp="i-XDRLUcnpd8sUQhDPoAEX2L">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-Q8rCN1sBaXZTwu2KH4iRfo" type="submitted">
          <date when="2018-04-11"/>
          <time when="13:34:40"/>
        </correspAction>
        <correspAction xml:id="i-MnBQvXRL9Hv7AnjBZfB3RT" type="dismissed">
          <date when="2018-04-12"/>
        </correspAction>
        <correspAction xml:id="i-KYyJMx8NED6wZAq2upUyvf" type="reviewed">
          <date when="2018-04-12"/>
          <time when="15:59:33"/>
        </correspAction>
        <correspAction xml:id="i-MNkjZ44tLwkqRGjTZzdTky" type="referred">
          <date when="2018-04-13"/>
        </correspAction>
        <correspAction xml:id="i-N57u9iNH52o96aTjxRmfkJ" type="assigned">
          <date when="2018-05-30"/>
          <time when="18:01:25"/>
        </correspAction>
        <correspContext corresp="i-N57u9iNH52o96aTjxRmfkJ">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-QjDL9WAr4AooLiyUrnTYZ4" type="behandlas_i"/>
        <correspContext corresp="i-QjDL9WAr4AooLiyUrnTYZ4">
          <ref type="uppgift">2017/18:UbU25</ref>
          <ref type="ref_dok_id">H501UbU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU25</ref>
          <ref type="ref_dok_titel">Fler vägar till kunskap - en högskola för livslångt lärande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KZ6nG1h3WMhQq2xeb6oMRs" type="motHeader">
        <div xml:id="i-N2LybBdz71t3gU8dd1bVq7" type="motTitle">
          Motion till riksdagen 2017/18:4090 av Christer Nylander (L) med
          anledning av prop. 2017/18:204 Fler vägar till kunskap – en högskola
          för livslångt lärande
        </div>
      </div>
      <div xml:id="i-TrGwbUpKaoVPxXaoKEs9L2" type="motBody">
        <div xml:id="i-GZv38R4s21dHU2SqgfbWKS" type="motProposal" subtype="förslag">
          <head xml:id="i-Q8EMdBB7fvmYEFwiKnv4xV">
            Förslag till riksdagsbeslut
          </head>
          <list xml:id="i-L46zf9wf5ZMH7nnPvrLJ3F" style="ol">
            <item xml:id="i-Tvn8j8quoysyntJanvhLe8">
              Riksdagen avslår propositionen.
            </item>
            <item xml:id="i-QhGj96YQB21AbR9of4yENx">
              Riksdagen ställer sig bakom det som anförs i motionen om förändringar
              av urvalsgrunderna och högskoleprovet och tillkännager detta för
              regeringen.
            </item>
            <item xml:id="i-KZRKoraxj3gnJ2WBTTAshN">
              Riksdagen ställer sig bakom det som anförs i motionen om särskilda
              krav och lämplighetsbedömning och tillkännager detta för regeringen.
            </item>
          </list>
        </div>
        <div xml:id="i-Uac7AL597KKyq9HDMP1vbt" type="motContent">
          <head xml:id="i-PgY2GhfPivkSyg95TWWUEJ" type="h1">
            Motivering
          </head>
          <p xml:id="i-QrBfby1Pn7QdERbu95SqBk">
            Regeringen har i propositionen Fler vägar till kunskap – en högskola
            för livslångt lärande (Tillträdespropositionen) presenterat ett
            ramverk för tillträde till högskolan som bygger på behöriga kompetenser
            och tillvaratagande av människors kunskaper från t.ex. arbetslivet.
          </p>
          <p xml:id="i-N7n6tY3SJsnZy7qCKSewYa">
            Förslagen i propositionen är vaga och är i huvudsak en färdriktning
            för det fortsatta arbetet snarare än ett förslag om nya tillträdesregler
            för behörighet och urval för tillträde till högre studier. Propositionen
            bör därför avslås och regeringen bör återkomma med konkreta förslag
            i enlighet med skrivningarna i denna motion.
          </p>
          <p xml:id="i-HbrdkZ6B17PzUrfJyVSAWH">
            Regeringen föreslår att minst en tredjedel av platserna fördelas
            på grundval av betyg, minst en tredjedel på grundval av resultatet
            på högskoleprovet och högst en tredjedel på grundval av urvalsgrunder
            som har bestämts av högskolan. Det skiljer sig från den s.k. Tillträdesutredningen,
            Tillträde för nybörjare – ett öppnare och enklare system för tillträde
            till högskoleutbildning (SOU 2017:20), som presenterades i mars
            2017. Utredningen föreslår att den största urvalsgrunden ska vara
            betyg då urval behöver göras och att endast minst 15 procent av
            platserna ska fördelas på grundval av resultat från högskoleprovet.
            Utredningen föreslår också flera begränsningar av möjligheten
            att skriva högskoleprovet som regeringen har valt att bortse från.
          </p>
          <p xml:id="i-Lsu5BMTMNim6s4CLN9Kpe">
            Avslutade gymnasiestudier och slutbetyg bör premieras och ska
            vara den huvudsakliga vägen för tillträde till högre studier.
            Att alla ska fullfölja ett högskoleförberedande gymnasieprogram
            för att nå högre studier innebär att eleverna måste fokusera på
            att avsluta sina gymnasiestudier i ungdomsgymnasiet eller på komvux
            innan de kan påbörja sina studier på universitet och högskolor.
          </p>
          <p xml:id="i-Dzqyk13AGPw9wrnmaVepzE">
            Utredningen föreslår att giltighetstiden för högskoleprovet kortas
            från fem till tre år och att en person ska få genomföra ytterligare
            två högskoleprov under ett provs giltighet, vilket innebär att
            en person kan göra högskoleprovet tre gånger under tre år. Regeringen
            föreslår inga förändringar jämfört med i dag utan låter den nuvarande
            ordningen med att man kan skriva högskoleprovet hur många gånger
            som helst bibehållas.
          </p>
          <p xml:id="i-FNZ8DDMfJEP9wEuDmzqHNk">
            Utredningen föreslår vidare att det införs en nedre åldersgräns
            på 19 år för att få genomföra högskoleprovet. Denna begränsning
            finns inte heller med i propositionen.
          </p>
          <p xml:id="i-Ln9TdQ4nbMyzrBuCBRCi4u">
            Den obegränsade möjlighet att skriva högskoleprovet som finns
            i dag bör förändras. Giltighetstiden för högskoleprovet ska kortas
            från fem till tre år och en person ska bara kunna få göra två
            högskoleprov ytterligare under ett provs giltighet, i enlighet
            med utredningens förslag. I stället för att införa en nedre åldersgräns,
            som utredningen föreslår, ska det införas ett krav på att personen
            har slutbetyg från gymnasiet för att det ska vara möjligt att
            skriva högskoleprovet. Det skulle väsentligt öka kraven på eleverna
            att fullfölja sina gymnasiestudier och försvåra möjligheten att
            hoppa av och försöka ta sig in på högskolan via högskoleprovet.
          </p>
          <p xml:id="i-KHdd4W4sJJwY2pdueSF1c1">
            Urvalsgrunderna ska också förändras så att högst 15 procent av
            platserna ska fördelas på grundval av resultatet från högskoleprovet
            och övriga platser ska fördelas på grundval av betyg då urval
            behöver göras. Det är en väsentlig skillnad jämfört med regeringens
            förslag.
          </p>
          <p xml:id="i-5NjNHca6Lkaym4GSVu38qM">
            Om man har betyg som huvudsaklig urvalsgrund innebär det att
            det inte finns någon anledning att, som regeringen vill, föreslå
            nya ramar för tillträdet till högskolan och att det därmed inte
            finns någon anledning att gå vidare med förslaget om ett särskilt
            behörighetsprov eller på annat sätt utforma ett system för att
            tydliggöra de kompetenser som uppnåtts. Om slutbetyg i gymnasiet
            krävs för tillträde till högre studier innebär det att behörigheten
            endast kan uppnås genom studier på ungdomsgymnasiet eller på komvux.
            Eftersom alla har rätt att komplettera sina studier på komvux
            för att uppnå högskolebehörighet innebär det att alla har möjlighet
            att få en utbildning som garanterar dem behörighet till högre
            studier.
          </p>
          <p xml:id="i-CsgTo5YEvpCZr935C8kAxA">
            Sedan 2014 pågår en försöksverksamhet med lämplighetsprov i samband
            med antagning till lärar- och förskollärarutbildning. I försöksverksamheten
            har krav på att den sökande bedöms vara lämplig för lärare eller
            förskolläraryrket varit ett krav för grundläggande behörighet.
            Regeringen är positiv till sådan lämplighetsbedömning. Försöksverksamheten
            med lämplighetsbedömning utvärderas för närvarande av Universitets-
            och högskolerådet. Vi föreslår att verksamheten permanentas och
            utökas så att det går att ställa upp krav på lämplighet i den
            grundläggande behörigheten för utbildningar där studenterna under
            utbildningen ska verka i en utbildningssituation som har en direkt
            koppling till det kommande yrkesområdet.
          </p>
          <p xml:id="i-MbgyV9i3jdTxtQCvpCGC2q">
            Därutöver bör det vara möjligt att ställa krav på grundläggande
            behörighet för en specifik utbildning. Antagningskraven till t.ex.
            lärarutbildningen ska kunna skärpas genom att det blir möjligt
            att ställa krav på lägst betyget C i svenska från gymnasiet för
            samtliga studenter samt att den som ska studera till ämneslärare
            själv ska ha betyget C i aktuellt ämne. Ökade krav på studenternas
            slutbetyg i de ämnen de kommande lärarna ska undervisa i skulle
            därutöver ytterligare höja kvaliteten i skolan. I dag krävs att
            studenterna ska ha godkänt i kärnämnena. Det är rimligt att kräva
            att lärare har högre kunskap i det ämne de undervisar i än bara
            godkänt.
          </p>
        </div>
        <div xml:id="i-JkFMfK3bU97d5fCkFhw57d" type="motSignatures">
          <list xml:id="i-DVuUyvUYA6Zj7V2cEqu2ry">
            <item xml:id="i-683qkBngFMoBZh16wN9AKJ">
              Christer Nylander (L)
            </item>
          </list>
        </div>
      </div>
    </body>
  </text>
</TEI>
