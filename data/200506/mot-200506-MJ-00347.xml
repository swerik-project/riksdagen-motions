<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_347/mot_200506_MJ_347-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ347 pnr: c572
          </p>
          <p>
            Motion till riksdagen 2005/06:MJ347
          </p>
          <p>
            av Jan Andersson (c)
          </p>
          <p>
            Strandskyddet
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att ge kommunerna ansvaret för strandskyddet.
          </p>
          <p>
            Motivering
          </p>
          <p>
            Hallands län utvecklas på ett positivt sätt, och jag kan spå
            en väldigt ljus framtid för vårt Halland. Efterfrågan på bostäder
            i det kustnära landskapet ökar liksom sökandet efter etableringsmark.
            Västkustbanans dubbelspår tillsammans med motorvägen bildar en
            pulsåder genom regionen. I de inre och östra delarna av vår region
            är denna utveckling inte lika stark. Det skapar en obalans mellan
            de olika delarna i regionen. Det är självklart ett samhällsintresse
            att alla delar av länet ges möjlighet att utvecklas på ett positivt
            sätt. Vi har i dag en relativt god service, såväl samhällelig
            som kommersiell, i hela länet. Ytterligare etableringar och bostäder
            skulle därför inte öka kostnader och krav på denna service utan
            tvärtom säkerställa underlaget. Detta skulle kunna uppnås utan
            bidrag eller stöd från samhällets sida. Ett viktigt medel för
            att kunna uppnå detta är att förändra nuvarande strandskyddsbestämmelser.
            Det finns i inlandet en stor outnyttjad resurs som utgörs av attraktiva
            lägen i anslutning till vatten. Som exempel kan nämnas att det
            i Falkenbergs kommun finns över 250 sjöar större än 1 hektar.
            Det finns upp till detta fyra kraftverksdammar, som alltså är
            en skapad miljö, som också omgärdas av strandskyddsbestämmelser.
            Strandskyddsbestämmelserna finns sedan 1999 samlade i miljöbalken,
            vilket i princip omöjliggör en byggnation närmre än 300 meter
            från stranden. Länsstyrelsens bestämmelser från den 1 juli 1975
            reglerar ett synsätt som länge rått i länet och som kanske hindrar
            oss från att se möjligheterna.
          </p>
          <pb facs="riksdagen-motions-pdf/data/200506/mot_200506_MJ_347/mot_200506_MJ_347-0002.pdf"/>
          <p>
            2005/06:MJ347
          </p>
          <p>
            Jag anser att mycket vore att vinna på en ansvarsfull bostadsutbyggnad
            i vattennära lägen. En sådan ansvarsfull uppbyggnad skulle kunna
            genomföras med ett lokalt ansvarstagande. Enligt min mening borde
            de kommuner som upprättar en plan för vilka vatten som ska skyddas
            respektive ges bygglov vid ges rätten att själva utforma reglerna
            för strandskyddet.
          </p>
          <p>
            Stockholm den 28 september 2005 Jan Andersson (c)
          </p>
        </div>
      </div>
    </body>
  </text>
</TEI>
