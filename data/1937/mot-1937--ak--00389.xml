<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1937--ak--00389">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__389/mot_1937__ak__389-001.pdf"/>
      <fw xml:id="i-WocEgM7L1qoN8kjLvd8F3m">
        Motioner i Andra Kammaren, Nr 389. 1
      </fw>
      <div xml:id="i-3z9E9FHLi4n6ETwg6vsfiW" type="motHeader">
        <div xml:id="i-De76upJYXtVW9RJtczBbg4" type="motTitle"/>
        <div xml:id="i-KbzsyiP4oKqYcfL2GXb7Zi" type="motSubmissionInfo"/>
      </div>
      <div xml:id="i-kFFkAiMJvJ73g7jSRtjNs" type="motBody">
        <div xml:id="i-Mo8rAyEUPD4dorLzGzAyW7">
          <p xml:id="i-5N9CbbnWDWXCV1XJUQUvoN">
            Nr 389.
          </p>
          <p xml:id="i-Mqovs8iDtJcZeM5B4T2M1W" type="titleString">
            Av herr Lindberg i Umeå, angående yrkesutbildning av tuber- kuloskonvalescenter
            i vissa fall.
          </p>
          <p xml:id="i-8DbFMyxmuUQKdA1927XfEk">
            De åtgärder, som från samhällets sida vidtagits för bekämpande
            av tu- berkulosen, torde få anses relativt tillfredsställande
            till den del dessa åt- gärder varit inriktade på att bereda vårdplatser
            å sjukvårdsanstalter för de sjuka. Behandlingen av de sjuka å
            dessa anstalter har också visat goda resultat. Tyvärr ha dock
            dessa gynnsamma resultat i många fall blivit en- dast av tillfälligt
            värde, beroende på att patienterna efter utskrivning från sjukvårdsanstalterna
            varit tvingade att gå ut i tungt eller eljest olämp- ligt förvärvsarbete,
            varvid den återvunna hälsan på nytt gått förlorad. En patient
            å ett större sanatorium har för motionären belyst denna frå- gas
            innebörd genom att jämföra sin egen situation med exempelvis en
            åt samma sjukdom hemfallen skogsarbetare. Patienten i fråga, som
            har ett s. k. intellektuellt yrke, skriver bl. a.: »Jag har nu
            fått ”kväve” och har alla utsikter att om allt går bra som hittills,
            kanske redan i mars få börja arbeta. Kvävebehandlingen tar ju
            2—3 år, men ingenting hindrar att den som har ett icke kroppsansträngande
            yrke, går i arbete, medan behandlingen fort- går. Skogsarbetaren
            däremot måste under cirka 2—3 år avstå från arbete. Och — det
            värsta — när han sedan efter slutad kur börjar arbeta, är det
            stora utsikter, att han i alla fall får ett återfall på grund
            av alltför tungt arbete och i övrigt påfrestande levnadsförhållanden.
            Det är, som chefsläka- ren här yttrade, när jag talade med honom
            om saken, ganska meningslöst att skriva ut en person, som efter
            åratals bemödanden blivit läkt, då man kan förvänta, att han med
            största sannolikhet snart skall bli sjuk igen — av antydda orsaker.
            Det är ju i högsta grad stridande mot både humanitet och ekonomi
            att förfara på det sättet. Slutsatsen blir, att ett mycket stort
            antal tuberkuloskonvalescenter måste beredas tillfälle att byta
            yrke, om inte den vård, de erhållit, skall vara alldeles meningslös.
            Nu finns möjlighet att er- hålla bidrag till kostnaderna för yrkesutbildning
            i dylikt fall från pensions- styrelsen. Pensionsstyrelsen har
            ju en ganska omfattande yrkesutbildande verksamhet i syfte att
            häva eller förekomma invaliditet och lämnar i regel bidrag med
            två tredjedelar av kostnaden för utbildningen. Mest är det väl
            vanföra, som komma i åtnjutande av sådan utbildning, men även
            för tbe- patienter finns möjlighet att få bidrag. Det stora felet
            är emellertid, att denna möjlighet alldeles för litet utnyttjas.
            Orsakerna torde vara flera. Det är ju aldrig en lätt sak att ordna
            en sådan där utbildning. Det brukar
          </p>
          <p xml:id="i-XKnC2KitHnHehU7pHRVUcy">
            Bihang till riksdagens protokoll 1937. 4 saml. Nr 389—391.
          </p>
          <pb facs="riksdagen-motions-pdf/data/1937/mot_1937__ak__389/mot_1937__ak__389-002.pdf"/>
          <fw xml:id="i-VHdZPtVu2DktmJsYyE5PoH">
            2 Motioner i Andra Kammaren, Nr 389.
          </fw>
          <p xml:id="i-Fn52jHmWYJBDJ6rCQow1Pf">
            kräva både tid och energi att få tag på en mästare, som är villig
            att på hygg- liga villkor taga hand om utbildningen. Så gäller
            det den del av kostnaden, som pensionsstyrelsen ej gäldar. Det
            är ju ofta fattigvårdsstyrelsen, som får träda till med felande
            belopp, och om någon enskild åtager sig att stå för det, fordrar
            pensionsstyrelsen borgen av kommunen. Nu anser pensions- styrelsen
            det vara god affär att gälda två tredjedelar av kostnaden med
            hän- syn till inbesparade pensionsbelopp, och säkerligen är det
            en minst lika god affär för kommunen att satsa sin tredjedel med
            hänsyn till inbesparad fattig- vård. Men ej sällan torde det vara
            förenat med mycket stora svårigheter att få fattigvårdsstyrelsen
            med på detta. Så är det frågan vem som skall taga initiativ och
            när det skall ske. Naturligast synes vara, att läkaren föreslår
            yrkesutbildning, varigenom denna också kan sättas in på möjligast
            tidiga stadium. Ej sällan torde åtminstone en förberedande yrkesutbildning
            kunna äga rum under kvävgasbehandlingens senare skede. Men det
            visar sig ofta, att ett initiativ från läkarens sida blir resultatlöst,
            därför att det mötes med likgiltighet från de organ i hemorten,
            som skulle föra det vidare, pensionsnämnd och fattigvårdsstyrelse,
            eller på grund av andra svårigheter. Pensionsnämndens ordförande
            kan ju också självständigt taga initiativet, men i regel kommer
            han ej i beröring med konvalescenten förrän i samband med den
            s. k. efterkontrollen, d. v. s. när pensionsstyrelsen ifrågasätter
            in- dragning av beviljad pension, och då har vederbörande ofta
            återgått till sitt gamla yrke och tycker själv att det går bra,
            tjänar skapligt med pengar och har inte lust att börja lära något
            nytt. Och så går han på tills — i regel — återfallet kommer. Här
            finns alltså en organisation för yrkesutbildningens ordnande,
            men den fungerar dåligt, därför att dess funktion alltför mycket
            är beroende av växlande intresse och energi på ett flertal punkter
            och av initiativ som kunna tagas eller underlåtas och fullföljas
            eller — med hänvisning till yppade svårigheter — avbrytas. Saken
            är alltför viktig för att göras bero- ende av dylika osäkra faktorer.
            Här behövs en organisation, som fungerar perfekt, med något av
            mekanisk nödvändighet. Det borde vara något rutin- mässigt självklart,
            att läkaren i varje fall prövar om yrkesutbildning är önskvärd
            och i dylikt fall tillskriver vederbörande pensionsnämndsordföran-
            de, att denne gör erforderlig utredning, undersöker om lämplig
            mästare fin- nes i hemorten eller — med hjälp av pensionsstyrelsen
            — på annan ort samt skaffar garantier för erforderligt bidrag
            till kostnaden från kommunen.» Om den stora vikten av det här
            berörda spörsmålet lär icke råda delade meningar och icke heller
            om önskvärdheten av att den behandling, som tuberkulossjuka erhålla
            vid våra sanatorier och övriga sjukvårdsanstalter, icke göres
            ineffektiv genom att många patienter tvingas ut i ett förvärvs-
            arbete som måste föra dem åter till sjukvårdsinrättningen. För
            närvarande arbetar en kommitté med uppgift att utreda frågan rörande
            pensionssty- relsens invaliditetsförebyggande verksamhet. Enligt
            vad motionären in-
          </p>
          <pb facs="riksdagen-motions-pdf/data/1937/mot_1937__ak__389/mot_1937__ak__389-003.pdf"/>
          <fw xml:id="i-5mth5qs3BMK6sVopGyQxZ2">
            Motioner i Andra Kammaren, Nr 389. 3
          </fw>
          <p xml:id="i-L5LmswTGmUrPx15avtxkPK">
            hämtat, sysslar denna kommitté icke med den fråga, som i denna
            motion be- röres. Det torde tvärtom förhålla sig så, att pensionsstyrelsen
            anser, att det numera är så väl sörjt för tuberkulosvården i vårt
            land, att dess ingripande för yrkesutbildning av tuberkulossjuka
            icke längre är erforderligt. Det lär därför knappast vara att
            förvänta, att en organisation för yrkesutbildning av tuberkulossjuka
            kan byggas upp genom initiativ av pensionsstyrelsen. En yrkesutbildning
            av här ifrågasatt slag är måhända icke så lätt att ordna. Man
            skulle emellertid kunna tänka sig, att arbetsterapin vid tuber-
            kulosvårdanstalterna inriktas så att patienterna kunna inhämta
            de första grunderna. Vid deras utskrivning från anstalten skulle
            inom varje län nå- got organ stå dem till tjänst med anskaffning
            av arbetsplats, där den fort- satta utbildningen kunde ske. Bidrag
            till kostnaden bör kunna påräknas från pensionsstyrelsen. I vissa
            fall torde patienten själv måhända kunna bidraga, i flertalet
            fall nödgas man förmodligen räkna med bidrag från annat håll.
            Då landstingen redan äro hårt betungade för tuberkulosvården och
            många kommuner ha synnerligen svag ekonomi, kan det ifrågasättas
            om man icke bör göra yrkesutbildningen till en statsangelägenhet
            och att ett särskilt anslag för ändamålet anvisas av riksdagen.
            Frågan är förtjänt av en utredning, och jag tillåter mig därför
            hemställa, att riksdagen måtte besluta
          </p>
          <p xml:id="i-P8uiJwWouVxhzPjAqGxDQd">
            att i skrivelse till Kungl. Maj:t anhålla om utredning av frågan
            om yrkesutbildning av tuberkuloskonvalescenter i sådana fall,
            då återgång till förutvarande yrke anses kunna medföra återfall
            i sjukdomen, samt framläggande för riks- dagen av de förslag,
            var till utredningen kan föranleda.
          </p>
          <p xml:id="i-NGk5MigAx879cCe7rSFTZ">
            Stockholm i januari 1937. Elof Lindberg.
          </p>
          <pb facs="riksdagen-motions-pdf/data/1937/mot_1937__ak__389/mot_1937__ak__389-004.pdf"/>
        </div>
      </div>
    </body>
  </text>
</TEI>
