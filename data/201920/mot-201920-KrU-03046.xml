<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-03046">
  <teiHeader>
    <fileDesc>
      <titleStmt>
        <title>Ett starkt och självständigt civilsamhälle</title>
        <author corresp="i-5BpKZwq8Nrrge7Ep1aDZB9">av Lotta Finstorp m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3046 av Lotta Finstorp m.fl. (M)</title>
          <idno type="rdwebb">H7023046</idno>
          <rs type="number">3046</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H7023046/text</ref>
          <ref type="dokument_url_html">http://data.riksdagen.se/dokument/H7023046</ref>
          <ref type="dokumentstatus_url_xml">http://data.riksdagen.se/dokumentstatus/H7023046</ref>
          <ref type="docx">http://data.riksdagen.se/fil/7EF5DCB5-7467-437C-ABC6-4DBD1E830767</ref>
          <ref type="pdf">http://data.riksdagen.se/fil/726B1A2D-7641-4C02-BFBF-C2490C2A88F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-GYDmDYBwvSBCyuntDBrarj</idno>
            <name>Viktor Wärnick</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DJZHzy1QWfh5baW4gZvrPN" type="signed"/>
        <correspContext corresp="i-DJZHzy1QWfh5baW4gZvrPN">
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-GYDmDYBwvSBCyuntDBrarj"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-HVNurMXeCe8w9FG2WJ148E"/>
        </correspContext>
        <correspAction xml:id="i-8H4y53zs1WSDAY6FBLQszp" type="submitted">
          <date when="2019-10-03"/>
          <time when="13:58:58"/>
        </correspAction>
        <correspAction xml:id="i-y53cwZtTaVcmzE7qwfUm7" type="reviewed">
          <date when="2019-10-03"/>
          <time when="16:05:11"/>
        </correspAction>
        <correspAction xml:id="i-DqBtu3Din3x9RA8jJvYFty" type="referred">
          <date when="2019-10-11"/>
        </correspAction>
        <correspAction xml:id="i-V4WMytuJT2FaJECq2oXHRu" type="assigned">
          <date when="2021-02-10"/>
          <time when="16:21:37"/>
        </correspAction>
        <correspContext corresp="i-V4WMytuJT2FaJECq2oXHRu">
          <ref type="assignedTo">Kulturutskottet</ref>
        </correspContext>
        <correspAction xml:id="i-3tc25J8GZzuyDfQYtwe947" type="behandlas_i"/>
        <correspContext corresp="i-3tc25J8GZzuyDfQYtwe947">
          <ref type="uppgift">2019/20:MJU12</ref>
          <ref type="ref_dok_id">H701MJU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU12</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8u3NpB6GqsCUypNT2QD448" type="behandlas_i"/>
        <correspContext corresp="i-8u3NpB6GqsCUypNT2QD448">
          <ref type="uppgift">2019/20:KrU10</ref>
          <ref type="ref_dok_id">H701KrU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UnJFNTFc7BFiupRhgC7Qbc" type="behandlas_i"/>
        <correspContext corresp="i-UnJFNTFc7BFiupRhgC7Qbc">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-48MW9RdTSSDzEGTdXUQEMN" type="behandlas_i"/>
        <correspContext corresp="i-48MW9RdTSSDzEGTdXUQEMN">
          <ref type="uppgift">2020/21:KU18</ref>
          <ref type="ref_dok_id">H801KU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU18</ref>
          <ref type="ref_dok_titel">Trossamfund och begravningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3046 av Lotta Finstorp m.fl. (M)
          Ett starkt och självständigt civilsamhälle
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XcPjnYckHEWnPJM6ZoVhQj">
            Förslag till riksdagsbeslut
          </head>
          <list style="ol">
            <item xml:id="i-82FWGCei6NyirkH9rLbDfQ">
              Riksdagen ställer sig bakom det som anförs i motionen om att
              systematiskt sammanställa och sprida goda exempel på samverkan
              mellan civilsamhället och offentliga samhällsfunktioner och tillkännager
              detta för regeringen.
            </item>
            <item xml:id="i-FrD87yBHbRheTdfWFZzKdk">
              Riksdagen ställer sig bakom det som anförs i motionen om att
              utreda idéburet partnerskap och tillkännager detta för regeringen.
            </item>
            <item xml:id="i-C1vFzvYqC4vATjJ76HWmKh">
              Riksdagen ställer sig bakom det som anförs i motionen om uppföljning
              och granskning av stöd till civilsamhällets organisationer och
              tillkännager detta för regeringen.
            </item>
            <item xml:id="i-BZk6aeEmaSX47dryMwKbQz">
              Riksdagen ställer sig bakom det som anförs i motionen om barn
              och ungdomars möjlighet till idrott och tillkännager detta för
              regeringen.
            </item>
            <item xml:id="i-7b9aCbLRkVbjFErGmyNx3L">
              Riksdagen ställer sig bakom det som anförs i motionen om att
              ge Naturvårdsverket i uppdrag att se över de allmänna råden om
              buller vid anläggningar avsedda för motorsport och buller vid
              idrottsanläggningar som ligger i bostadsområden, med syftet att
              underlätta för de verksamheter som bedrivs där och tillkännager
              detta för regeringen.
            </item>
            <item xml:id="i-YWkKTpY5HJsgQEbMxw7oD3">
              Riksdagen ställer sig bakom det som anförs i motionen om samarbete
              mellan stat och idrottsrörelse i syfte att förebygga osunda kroppsideal
              och tillkännager detta för regeringen.
            </item>
            <item xml:id="i-BWyy7xexH5wvjTc68KPR7P">
              Riksdagen ställer sig bakom det som anförs i motionen om att
              skapa en fristående antidopningsenhet och tillkännager detta för
              regeringen.
            </item>
            <item xml:id="i-U3cTaAkR2FRHE4hkGfr7dc">
              Riksdagen ställer sig bakom det som anförs i motionen om att
              inom ramen för Idrottslyftet skapa ett äldrelyft och tillkännager
              detta för regeringen.
            </item>
            <item xml:id="i-6yiZTXnVvkrDQoCbqcsQdW">
              Riksdagen ställer sig bakom det som anförs i motionen om läsfrämjande
              åtgärder för barn och unga och tillkännager detta för regeringen.
            </item>
            <item xml:id="i-YZyvqKJJ1ebMPVvRzBPEBk">
              Riksdagen ställer sig bakom det som anförs i motionen om att
              regeringen snarast ska återkomma till riksdagen med förslag om
              att tillse att organisationer som inte delar det svenska samhällets
              grundläggande demokratiska värderingar inte får något offentligt
              stöd och tillkännager detta för regeringen.
            </item>
            <item xml:id="i-J6zvrDGTuSsUpKefXXG78w">
              Riksdagen ställer sig bakom det som anförs i motionen om att
              regeringen bör tillsätta en utredning för att se över lagen om
              svenska kyrkan i syfte att ge kyrkan större bestämmanderätt över
              utformningen av dess egen organisation och verksamhet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-5MD9LRrcHHG3ab6dmaqrA3" type="h1">
            Motivering
          </head>
          <p xml:id="i-K4MYfibWJHsuMnLANLzret">
            Samhället är alltid större än staten. Ett starkt Sverige behöver
            såväl den offentliga verksamheten som näringslivet och frivilliga
            gemenskaper – till exempel föreningar, församlingar och inte minst
            familjer. Civilsamhället är av stor betydelse för samman­hållningen
            och demokratin. Det bidrar till att goda normer och värderingar
            utvecklas och överförs mellan generationerna. Civilsamhällets
            organisationer kan också spela en konkret roll på olika samhällsområden,
            till exempel i arbetet för att bryta utanförskap och bidra till
            ett Sverige som håller ihop. På så sätt kan även främlingsfientlighet
            såsom antisemitism och islamofobi motverkas.
          </p>
          <p xml:id="i-Qp2ygmV4aA3jwzcFiJ2HXJ">
            Listan på civilsamhällets insatser kan göras mycket lång. Volontärskap
            i Sverige är starkt. Vuxna och unga deltar i trygghetsvandringar
            på helgnätter, de hjälper hemlösa och engagerar sig i idrottsföreningar.
            Pensionärer tar sig tid för ideellt arbete i anslutning till skolor
            och fritidsverksamheter. Kyrkor, samfund och övriga ideella organisationer
            erbjuder mat och en säng att sova i.
          </p>
          <p xml:id="i-XnHixWJmE2gyBFcQgnGQ5e">
            Detta är krafter som varken kan eller ska styras av politiker
            och myndigheter. Civil­samhällets organisationer ska bygga på
            enskilda människors frivilliga engagemang. Politikens uppgift
            är att bidra till goda förutsättningar för ett självständigt civilsamhälle,
            inte att begränsa eller detaljstyra. Vi ser också att civilsamhället
            är under ständig förändring, på samma sätt som samhället i stort
            omdanas och utvecklas. Vissa former av engagemang blir mer sällsynta,
            samtidigt som helt nya organisationsformer uppstår. Politiken
            ska bejaka denna utveckling.
          </p>
          <head xml:id="i-9L12TZfL532g8CxfoSEXfC" type="h2">
            Staten och civilsamhället
          </head>
          <head xml:id="i-RQr9iXirxxdcT9w9RrL5j7" type="h3">
            Värdet av goda exempel
          </head>
          <p xml:id="i-XWHxy9rSQAbRkT4RgFSiqB">
            Det goda samhället skapar vi tillsammans. Moderaterna anser att
            en del av svaren på de utmaningar som vi ser i dagens samhälle
            finns i ett fördjupat och förbättrat samarbete mellan skola, sjukvård,
            socialtjänst, äldreomsorg, kultur och det civila samhället. Här
            finns stora möjligheter att använda sig av varandras kunskap och
            engagemang. Det kräver dock tydliga politiska signaler om att
            detta är ett prioriterat och viktigt arbete. Det är till exempel
            centralt att analysera de goda exempel som finns gällande ökad
            samverkan. Här kan staten spela en viktig roll, genom att systematiskt
            sammanställa och sprida dessa goda exempel.
          </p>
          <head xml:id="i-DG8Re4Rw2uYXTHYmp4K4SJ" type="h3">
            Utvärdera och fördjupa IOP
          </head>
          <p xml:id="i-FbiihsjNdPfiQN7MAzSmbH">
            Idéburet offentligt partnerskap (IOP) är en partnerskapsrelation
            mellan den idéburna och den offentliga sektorn. När en offentlig
            instans och en idéburen organisation ingår ett partnerskap definierar
            de tillsammans en samhällsutmaning. Moderaterna anser att IOP
            är en väg mot ett fördjupat samarbete mellan det ideella och det
            offentliga. IOP i sin nuvarande form har funnits i ett antal år
            och regeringen bör därför utvärdera detta arbete och komma med
            förslag till ytterligare fördjupning av samarbetet.
          </p>
          <head xml:id="i-TpmaYY1ZTVK3MkDGUybpme" type="h3">
            Tydliga kriterier, granskning och uppföljning
          </head>
          <p xml:id="i-GSaNvxQaKwsKp4wgLMjEoS">
            Statens stöd till det civila samhället är viktigt och bör fortsätta.
            För att stödet ska uppfattas som legitimt måste dock systemet
            vara transparent. Kriterierna för att erhålla stöd ska vara tydliga,
            och det ska finnas en grundlig granskning och uppföljning av hur
            stödet används. Skattepengar ska aldrig betalas ut till organisationer
            som inte delar det svenska samhällets grundläggande demokratiska
            värderingar. Vi vill säkerställa att offentliga medel inte tilldelas
            verksamheter som riskerar att främja eller stödja radik­alisering,
            hedersförtryck eller våldsbejakande extremism. Att stöd helt enkelt
            slösas bort på projekt som inte genomförs är inte heller acceptabelt.
            På detta område har tyvärr brister uppdagats. Moderaterna ser
            mycket allvarligt på detta. På sikt är det förödande för legitimiteten
            i statens stöd till civilsamhället, men också för den samhälleliga
            gemenskapen. Lagstiftning, regelverk och arbetssätt bör ses över
            i den mån det är nödvändigt för att säkerställa att stöd till
            civilsamhället används på ett ändamålsenligt sätt.
          </p>
          <head xml:id="i-2qrsXXZJJWfzU4RB7dNbPi" type="h3">
            Oberoende finansiering
          </head>
          <p xml:id="i-9Dd4zPSkb7T7BiZWgeJ2n">
            Att civilsamhället har möjlighet att finansiera sina verksamheter
            genom andra inkomstkällor än statligt stöd är viktigt för dess
            självständighet. Det kan till exempel ge en organisation större
            frihet att avgöra vilka insatser som ska prioriteras, snarare
            än att prioritetsordningen beslutas i förhållanden till vilken
            typ av statligt stöd som finns tillgängligt. En viktig del av
            civilsamhällets oberoende finansiering härrör från lotteriverksamheten.
            Riksdagen beslutade sommaren 2018 om en omreglering av spelmarknaden
            som innebär att lotterier fortsättningsvis kan söka licens för
            att tillhandahålla spel för allmännyttiga ändamål, och att sådan
            licens kan ges till en ideell förening eller ett trossamfund.
            För Moderaterna var det viktigt att den nya spellag­stiftningen
            fortsatt värnade den ideella sektorn och att dess skattebefrielse
            kunde kvarstå. Samtidigt välkomnar vi att omregleringen också
            sätter stopp för avarter vad gäller lotteriverksamhet och ger
            ökat skydd för spelare i riskzonen. Framöver avser vi noggrant
            följa hur den nya spellagstiftningen påverkar den ideella sektorn.
          </p>
          <p xml:id="i-L6o5nzy6FfwiRXtmHLLmFD">
            För så väl samhälle som den enskilde individen är ett starkt
            civilsamhälle av stor vikt. Civilsamhället är i mångt mycket det
            sammanhållande kittet i vårt samhälle, som för människor samman
            och som i många avseenden bär upp vårt land. Civilsamhället är
            den grund av frivilliga sammanslutningar som vårt samhälle vilar
            på och som inte täcks av det offentliga. För oss moderater är
            samhället alltid större än staten – därav är ett starkt civilsamhälle
            av yttersta vikt.
          </p>
          <head xml:id="i-2JyYKA5disuae2pkkKeQiT" type="h2">
            Idrott och friluftsliv
          </head>
          <p xml:id="i-DfXg3RW5yBdQiPVQDSMHfq">
            Barn och ungdomsidrotten är en viktig del av vår folkhälsa men
            också en väsentlig brobyggare för social inkludering. Människor
            som lever i utanförskap har sämre hälsa, kortare livslängd och
            sämre upplevd livskvalité. Moderaterna prioriterar kampen mot
            detta utanförskap. När hushåll får mindre marginaler är det inte
            sällan kultur- och idrottsupplevelser det som först prioriteras
            ner. Familjer har helt enkelt inte råd längre att gå på fotboll
            eller köpa utrustning till barnens idrottande. Därtill tvingas
            föräldrar från socioekonomiskt utsatta miljöer i många fall att
            säga nej till barnens önskan att åka på exempelvis cuper och träningsläger
            med laget eller föreningen. De flesta barn i Sverige deltar i
            flera aktiviteter. Många föräldrar vittnar om svårigheter att
            begränsa dessa aktiviteter, i ett allt större utbud. Samtidigt
            blir andra grupper barn och ungdomar allt mer passiva. Dessa kommer
            inte sällan från utsatta socioekonomiska miljöer.
          </p>
          <p xml:id="i-Jo4FcST4ci3rh8C6NuK1ZJ">
            För moderaterna är alla barn och ungdomars rätt till idrott viktigt.
            Idrott erbjuder vägar för barn och ungdomar in i sociala sammanhang
            där de lär sig ta ansvar, anpassa sig till andra samt lägga grunden
            för en god fysisk hälsa i vuxen ålder. Givet detta behöver hinder
            kopplat till social, kulturell och religiös bakgrund eller medicinska
            begränsningar rivas ner. Därför gör Moderaterna en kraftfull satsning
            för alla barns och ungdomars möjligheter till idrott.
          </p>
          <p xml:id="i-NAgtCAb8e1hJKbaQwe8Yok">
            Idrotten är mer än själva idrottsutövandet. I föreningar fostras
            hundratusentals barn och unga av ideellt engagerade vuxna ledare.
            Dessa ledare förväntar sig att barn och unga skall ta ansvar,
            komma i tid, anpassa sig till klubbens värdegrund och fungera
            socialt med lag- och klubbkamrater. Det är givet detta idrotten
            anses vara världens bästa brottsförebyggande organisation. Idrotten
            erbjuder unga människor allt det som kriminella gäng erbjuder
            i form av social samhörighet, identitet och sammanhang men med
            den väsentliga skillnaden att idrotten bygger upp och fostrar
            för livet medan kriminella miljöer bryter ner och förstör.
          </p>
          <p xml:id="i-DQB26Mw4sEoxNYkhUh8D2Y">
            Friluftsliv och fysisk aktivitet främjar folkhälsan i alla åldrar.
            Vår allemansrätt är unik. Att vara ute i naturen har en positiv
            effekt på individens hälsa både fysiskt och psykiskt. Friluftslivet
            har en stor potential att stimulera till rörelseglädje och social
            inkludering för både gammal och ung samt för människor med olika
            förutsättningar och etnisk bakgrund.
          </p>
          <head xml:id="i-3Rriwh9n2XXfcF6JEdfWss" type="h3">
            Buller från idrottsanläggningar
          </head>
          <p xml:id="i-Qm9vAJWtjTabC2NJGsyrjk">
            Barns och ungas engagemang och känsloyttringar hörs, och måste
            få höras på idrotts­anläggningar. Men på flera håll i landet pågår
            rättsliga processer mot höga bullernivåer från närboende. Detta
            måste få en tillfredsställande lösning för samtliga inblandade
            parter.
          </p>
          <p xml:id="i-4oWAusNRNa1yY2sJ2QKvsn">
            Det behövs riktlinjer för dessa ljudnivåer som är rimliga och
            tydliga så att idrott och närboende kan fungera i varandras närhet.
            Moderaterna anser därför att regeringen bör ge Naturvårdsverket
            i uppdrag att ta fram riktlinjer för buller i samband med idrott,
            lek och fritid. För motoridrotter behövs en översyn av Naturvårdsverkets
            regler kring ljud från motoridrott.
          </p>
          <head xml:id="i-PfuydXHuAUCbkkq6SuAKfC" type="h3">
            Krav, kroppsideal och psykisk ohälsa
          </head>
          <p xml:id="i-J6dL5kyzSv5yHSZ2Q14tMg">
            Unga människor, både pojkar och flickor, lever i en medial tid
            där orimliga kroppsideal ständigt marknadsförs. Unga människor,
            inte minst inom idrottsrörelsen, far illa av dessa krav. De senaste
            åren har flera stora idrottsstjärnor berättat om orimliga krav,
            ätstörningar och psykisk ohälsa. Idrott är en spegling av samhället.
            Riksidrottsförbundet har ca 3,2 miljoner medlemmar. Genom idrotten
            når man därmed väldigt många unga människor. Moderaterna vill
            se ett förstärkt förebyggande arbete genom att utreda hur ett
            fördjupat samarbete i dessa delar mellan stat och idrottsrörelse
            skulle kunna utformas.
          </p>
          <head xml:id="i-HMe9BMWmzN52xPkwTRxAw1" type="h3">
            Fristående antidopningsenhet
          </head>
          <p xml:id="i-7h782FBreZEB5kpFhcCEUX">
            Bruket av illegala hormonpreparat bland företrädesvis unga män
            som tränar styrke­träning och kampsport har ökat under de senaste
            decennierna. Samtidigt är antalet svenska elitidrottare som fälls
            för fusk genom dopning mycket få. Dopning har därmed gått från
            att vara ett idrottsproblem till att bli ett allvarligt samhällsproblem.
            Anti­dopningsarbetet i Sverige sker dock alltjämt inom Riksidrottsförbundet.
            Detta är i en internationell kontext unikt. Moderaterna föreslår
            att arbetet mot illegalt bruk av hormonpreparat flyttas till en
            fristående antidopningsenhet.
          </p>
          <head xml:id="i-CNo5JjAnQzjKZpVZJ7uekE" type="h3">
            Äldrelyft
          </head>
          <p xml:id="i-ChFPHwB55yANU4dkRutiCR">
            Fysisk aktivitet är en av de viktigaste faktorerna för att hålla
            sig frisk. Att motivera äldre människor att träna regelbundet
            är viktigt både ur ett mänskligt och samhälls­ekonomiskt perspektiv.
            Allt fler lever allt längre. Detta är en stor framgång för samhället
            i stort som skapar nya möjligheter men också ställer delvis nya
            krav på samhället.
          </p>
          <p xml:id="i-BGQAvQzB6Nj3gxK775HZvx">
            Moderaterna vill mot denna bakgrund göra en satsning på en reform
            motsvarande Idrottslyftet, inriktat på äldres hälsa och rörelse,
            ett Äldrelyft.
          </p>
          <head xml:id="i-BbP3oCQz8cLPJSzj4SMMsY" type="h3">
            Stärka barnens möjligheter till fysisk aktivitet
          </head>
          <p xml:id="i-Q6jgXyrerENdTP5atLYm6p">
            Moderaterna vill utforma en idrotts- och fritidspolitik som når
            alla barn och ungdomar. Forskning pekar på att fysisk aktivitet
            leder till att elever presterar bättre i alla ämnen. Moderaterna
            vill därför stärka fritidshemmens möjligheter till mer fysisk
            aktivitet och idrott på fritidshem. Det finns bra möjligheter
            till en ökad samverkan mellan fritids­hemmen, idrottsföreningarna
            och friluftslivsorganisationerna.
          </p>
          <head xml:id="i-FRCNJGFS8bibpiNDBBdnzf" type="h2">
            Folkbildningen
          </head>
          <p xml:id="i-SicUBH2VzqPw1qs1mogwc8">
            ”Folkbildningen ska ge alla möjlighet att tillsammans med andra
            öka sin kunskap och bildning för personlig utveckling och delaktighet
            i samhället.”
            <ref target="i-XPp8NqYvEjNdFt6NUZBDxa">
              [1]
            </ref>
          </p>
          <p xml:id="i-Bbvb2UW49RvAGEvEUo8ZhC">
            Ersättningssystemet till folkbildningen måste ses över och anpassas
            till dagens verklighet, där en större del av ersättningen bör
            gå till ungdomar, nyanlända och vidareutbildning. Folkhögskolornas
            uppdrag bör breddas och åldersgränsen till folkhögskolornas kurser
            bör sänkas.
          </p>
          <p xml:id="i-QaiAfQ8xL37wKfQaPb8o8M">
            Den moderna arbetsmarknaden är dynamisk och full av möjligheter
            men ställer också krav på utveckling och livslångt lärande. Studieförbund
            och folkhögskolor bedriver utöver den mer traditionella verksamheten
            med studiecirklar, kurser m m även annan verksamhet, på uppdrag
            av samhället, organisationer m fl som breddar och fördjupar människors
            kompetens och stärker deras attraktivitet på arbetsmarknaden.
            Erfarenheter visar att folkbildningens olika aktörer varit framgångsrika
            i arbetet med att kunna hjälpa människor som inte kommit till
            sin rätt inom det formella utbildnings­systemet och hjälpt dessa
            att etablera sig på arbetsmarknaden. Folkbildningen har också
            visat sig framgångsrik avseende att utbilda nyanlända.
          </p>
          <p xml:id="i-C5yAnoqfDZLcGrHnwhuDqr">
            Folkhögskolorna skulle kunna användas som en av flera vägar in
            till det svenska samhället.
          </p>
          <p xml:id="i-4wKE5ncqcDFQH8Vox7Y7du">
            Alliansregeringen lade i mars 2014 fram propositionen (2013/14:172)
            Allas kunskap – allas bildning. Propositionen innehåller en ny
            målformulering för den statliga folk­bildningspolitiken som förtydligar
            statens ambitioner med politiken och att folk­bildningens målgrupp
            är bredare än målgruppen för vuxenutbildningen. I propositionen
            presenteras en ny modell för utvärdering av folkbildningen och
            dess effekter. Med hänsyn till folkbildningens viktiga roll i
            samhället är det angeläget att regelbundet utvärdera den verksamhet
            som med stöd av statsbidrag anordnas av folkhögskolor och studieförbund.
            Detta bör göras med betydligt större systematik.
          </p>
          <p xml:id="i-MMgSYie7Mqjhhp2kc3WMXt">
            Alliansregeringen gav Statskontoret i uppdrag att hålla samman
            utvärderingen med stöd av underlag från Institutet för arbetsmarknads-
            och utbildningspolitisk utvärdering och Myndigheten för kulturanalys.
            Den nuvarande regeringen har visat en begränsad vilja att fullfölja
            propositionens intentioner. Därför bör en utredning tillsättas
            där man ser över möjligheter att långsiktigt tillvarata folkbildningens
            upplägg och metodik.
          </p>
          <p xml:id="i-H1m7WPibP2keVN54B4sFjY">
            På de offentligt finansierade biblioteken som helhet ökar antalet
            nedladdningar av e‑medier, medan såväl fysiska lån som fysiska
            besök minskar, enligt den nationella biblioteksstatistiken för
            2017. Den digitala utvecklingen innebär alltså både utmaningar
            och möjligheter för biblioteken, och kanske särskilt för de kommunala
            biblioteken. Till exempel skapar tekniken nya vägar till lärande
            och interaktion. Det finns möjlighet att nå människor dygnet runt,
            överallt. Samtidigt har det blivit svårare att locka besökare
            till de faktiska biblioteken och den verksamhet som finns där.
            Kostnaden för den digitala utlåningen ökar ständigt, och många
            kommuner har därför tvingats begränsa möjligheten till digital
            utlåning. Moderaterna värnar de kommunala bibliotekens arbete
            med digitalisering, bland annat som ett viktigt redskap att nå
            nya grupper.
          </p>
          <p xml:id="i-KxAP4nKazYPHagWtEobPJh">
            Läsning är grunden för ett barns språkliga och intellektuella
            utveckling. Därför behöver det läsfrämjande arbetet stärkas. En
            god läsförmåga är nyckeln till en fram­gångsrik skolgång och förståelse
            för andra skolämnen. Det skapar möjligheter för resten av livet.
            Språkinlärning handlar även om alla barns och ungas rätt till
            kunskap, och läsning har ett egenvärde. Genom litteraturen får
            barn möjlighet att upptäcka och utforska andra världar än sin
            egen. Läsning kan väcka nyfikenhet och bjuda in till reflektion
            om såväl den egna identiteten som andras. Därför behöver det läsfrämjande
            arbetet för unga stärkas.
          </p>
          <p xml:id="i-AC3BRLzHfeozkjNPEyNtnu">
            Givet samhällets utveckling och den digitalisering som sker i
            snabb takt kan man också ifrågasätta kravet på kommunerna att
            tillhandahålla fysiska bibliotek. Samtidigt vet vi att det inte
            minst för barn och unga är viktigt med läsning och bildning från
            tidig ålder för att lyckas bra i skolan. Därför borde det utredas
            hur bibliotekslagen kan bli mer flexibel samtidigt som läsfrämjande
            för barn och unga bejakas. Skolbibliotek och folk­bibliotek borde
            i framför allt mindre kommuner med svag ekonomi kunna samordna
            bibliotekens arbete, för att nå barn som kanske inte har böcker
            hemma eller som kommer från utsatta miljöer. Ett sätt att göra
            detta är att stärka samarbetet mellan de kommunala biblioteken
            och skolorna.
          </p>
          <head xml:id="i-6pbf3VcrTkXT41hhvQs1Gj" type="h2">
            Trossamfund och kyrkopolitik
          </head>
          <p xml:id="i-363qRGgacwfAkA9Lcn4z38">
            En stor och viktig del av vårt civila samhälle är trossamfunden.
            Kyrkan har ända sedan kristnandet av Sverige varit en väldigt
            viktig, om inte den viktigaste, institutionen i vårt samhälle.
          </p>
          <p xml:id="i-3KAWusQGyKTPXZ4TjWNpPJ">
            Religionsfriheten är central i ett demokratiskt land och var
            och en har rätt att få tro vad man vill och utöva sin religion.
            Alla de trossamfund som finns och verkar i Sverige utgör alla
            var för sig och tillsammans en viktig gemenskap för väldigt många
            människor, och därav också för samhället i stort.
          </p>
          <p xml:id="i-MRjhXUvJ8MQKGHNPTwnnnL">
            På 1600-talet fick Sverige sina första judiska församlingar,
            i mitten av 1800-talet då fler samfund än Svenska kyrkan fick
            lov att verka växte frikyrkorna kraftigt och sedan dess har Sverige
            fått ett stort antal verksamma trossamfund inom olika religioner.
            De senaste decennierna har antalet religioner och samfund vuxit
            i snabb takt. Den gamla statskyrkan, frikyrkorna, invandrarsamfunden,
            judiska församlingar, moskéer och tempel utgör tillsammans dagens
            mångreligiösa landskap.
          </p>
          <p xml:id="i-S12jfAzvTSipVMS8berpU1">
            Givet förändringen av det religiösa landskapet i Sverige och
            att det nu är 19 år sedan relationsförändringen mellan staten
            och Svenska kyrkan år 2000 krävs det en utredning om lag om Svenska
            kyrkan. Det kan ifrågasättas i en tid när samhället är mångreligiöst
            och sekulariserat om det är rimligt att staten lagmässigt reglerar
            hur kyrkans demo­kratiska uppbyggnad ska vara utformad. Svenska
            kyrkan är för många svenskar inte bara en andlig hemvist. Det
            är där många svenskar döps, gifter sig och slutligen också begravs.
            Även om man inte är troende själv är det en plats där man möts
            för att fira livet, mötas i kärlek men också i sorg. För många
            människor innebär Svenska kyrkan mötesplatser, ett socialt sammanhang
            och ett skyddsnät. Det är vård av kulturarv, det är konserter
            och språkcaféer för invandrare. Vi har helt enkelt mycket att
            tacka vår kyrka och alla dess församlingar för. Därför är det
            viktigt att Svenska kyrkans roll som folkkyrka bevaras även om
            den får större möjlighet att besluta mer om sin egen organisation.
          </p>
          <p xml:id="i-HSX4qVRSZMndth9WJij4vJ">
            En fråga som under lång tid diskuterats i Svenska kyrkan är möjligheten
            för en medlem att bli medlem i – och därmed få betala sin avgift
            till – en annan församling än den man tillhör genom föreskriften
            att man är medlem i den församling inom vars geografiska område
            man bor. I dag är det omöjligt att som medlem i Svenska kyrkan
            tillhöra exempelvis den församling i vars kyrka man döpts, konfirmerats
            eller där ens föräldrar vigts om man inte råkar bo på den aktuella
            orten. Svenska kyrkan borde själva få avgöra huruvida dagens ordning
            med en strikt geografisk koppling ifråga om församlingstillhörighet
            ska bibehållas eller om en friare ordning ska införas.
          </p>
        </div>
        <div type="motSignatures">
          <list>
            <item xml:id="i-2eeHr58k8b7CUTzy9tX2EM" who="i-5BpKZwq8Nrrge7Ep1aDZB9">
              Lotta Finstorp (M)
            </item>
            <item xml:id="i-2zqWAs3AsHJagHQSohzTUu" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-LDq3kf3hG5YiUGJKhXf5Y4" who="i-G9cpXThuSAP5KSY32ApDCj">
              Ann-Britt Åsebol (M)
            </item>
            <item xml:id="i-VVBgVNmJjMNgjqH5pTstjT" who="i-GYDmDYBwvSBCyuntDBrarj">
              Viktor Wärnick (M)
            </item>
            <item xml:id="i-QShr6aa9FaDH8MdeQjyC39" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-2Y3KZNHwy4VKA4Lv3jCz36" who="i-HVNurMXeCe8w9FG2WJ148E">
              Ulrika Jörgensen (M)
            </item>
          </list>
        </div>
        <div type="motNotes">
          <noteGrp>
            <note xml:id="i-XPp8NqYvEjNdFt6NUZBDxa">
              [1] Proposition 2013/14:172 Allas kunskap – allas bildning.
            </note>
          </noteGrp>
        </div>
      </div>
    </body>
  </text>
</TEI>
