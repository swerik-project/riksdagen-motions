<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00307">
  <teiHeader>
    <fileDesc>
      <titleStmt>
        <title>Ökat inslag av personval till riksdagen</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat inslag av personval till riksdagen</title>
          <idno type="rdwebb">GV02K307</idno>
          <rs type="number">K307</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K307/text</ref>
          <ref type="dokument_url_html">http://data.riksdagen.se/dokument/GV02K307</ref>
          <ref type="dokumentstatus_url_xml">http://data.riksdagen.se/dokumentstatus/GV02K307</ref>
          <ref type="doc">http://data.riksdagen.se/fil/3FF93484-3A09-4243-BB52-1D29EEDCB460</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BYPXtcYr9a1FPb9UFVqPcY" type="signed"/>
        <correspContext corresp="i-BYPXtcYr9a1FPb9UFVqPcY">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-GuqTA1ryPxMT4VhaTEcYK3"/>
        </correspContext>
        <correspAction xml:id="i-VPpi4mkErg4owWa1SCECHN" type="referral">
          <date when="2007-10-16"/>
        </correspAction>
        <correspAction xml:id="i-UoSzajmcih5xE8RqyBap3t" type="dismissal">
          <date when="2007-10-16"/>
        </correspAction>
        <correspAction xml:id="i-3Jm6X2uYhxbZ4ka23iUb6x" type="numbering">
          <date when="2007-10-05"/>
        </correspAction>
        <correspAction xml:id="i-4geHzUh9de29XNkYG29h9j" type="submission">
          <date when="2007-10-04"/>
        </correspAction>
        <correspAction xml:id="i-1sMbaLWkMtFmtHan1ZCdw" type="transfer">
          <date when="2007-10-03"/>
        </correspAction>
        <correspAction xml:id="i-2R4FkBGLNhVjMLUBXCHDc1" type="assigned"/>
        <correspContext corresp="i-2R4FkBGLNhVjMLUBXCHDc1">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ANDgaeDJABbWPXF4q6Ld8W" type="motBody">
        <div xml:id="i-WPA83MdjuMbd8cFXcf5o2c" type="motProposal" subtype="förslag">
          <head xml:id="i-DA3SUzriSah3BjbnLJEtq9">
            Förslag till riksdagsbeslut
          </head>
          <p xml:id="i-4GqEYT9eafwpkzhCRu9AKB">
            Riksdagen tillkännager för regeringen som sin mening vad som
            anförs i motionen om ett ökat inslag av personval till riksdagen.
          </p>
        </div>
        <div xml:id="i-Nwe58HLzwYs5vMwqbjxPa2" type="motContent">
          <head xml:id="i-FZjWAZFCkU62T6RzQ6TQJS" type="h1">
            Bakgrund
          </head>
          <p xml:id="i-Ph8EXTKZ2dXBLzmLBA4d5X">
            I vallagen (SFS 2005:837), som på ett mycket (alltför) detaljrikt
            sätt förestavar de många villkor som skall vara uppfylla för allmänna
            val till riksdag, landsting, kommuner och Europaparlamentet, finns
            bland annat följande skrivningar i 2 kapitlet som berör partier
            och kandidater:
          </p>
          <head xml:id="i-PSrjZXTW5dEeCBxqeFj11L" type="h2">
            Registrering av partibeteckning
          </head>
          <p xml:id="i-Qdn14WRjufuzR2QDZPq1XS">
            5 § Om en partibeteckning registreras för val till riksdagen,
            gäller registreringen också för val till landstings- och kommunfullmäktige
            i hela landet samt för val till Europaparlamentet. Om registreringen
            avser val till landstingsfullmäktige, gäller den val i det landsting
            och val till kommunfullmäktige i de kommuner som ligger inom landstinget.
            I övriga fall gäller registreringen endast för det val som anmälan
            avser.
          </p>
          <head xml:id="i-BEncRZYv9oEbNGqTP9Jm1q" type="h2">
            Anmälan av kandidater
          </head>
          <p xml:id="i-4bXJ262RdnjxsDcLBKVdBU">
            9 § Ett parti som vill anmäla samtliga sina kandidater för ett
            visst val skall skriftligen göra detta hos den centrala valmyndigheten
            eller, i den utsträckning som regeringen bestämmer, länsstyrelsen.
            Tillsammans med anmälan skall partiet lämna en egenhändigt undertecknad
            förklaring från varje kandidat att han eller hon samtycker till
            anmälan.
          </p>
          <p xml:id="i-QsezFY5i6r3fTUQrvTo7V2">
            10 § En anmälan av kandidater skall avse
          </p>
          <p xml:id="i-83r9rksAwo2tUbMe2QtTNT">
            1. för val till riksdagen: en viss valkrets
          </p>
          <p xml:id="i-XuSSRZPqt6DdRvanE9n9Z3">
            2. för val till kommun- eller landstingsfullmäktige: kommunen
            eller landstinget
          </p>
          <p xml:id="i-LzYhTWhY7bxNad1ZxePFYZ">
            3. för val till Europaparlamentet: hela landet.
          </p>
          <p xml:id="i-GFk861YihwJukhD1XeY9p9">
            Vidare, i vallagens 4 kapitel, som berör valkretsar och valdistrikt
            m.m., finns följande inledande text att läsa:
          </p>
          <p xml:id="i-X2yTujAmZ4vpjd8zBXufao">
            1 § För val till riksdagen, landstingsfullmäktige och kommunfullmäktige
            skall det finnas geografiskt avgränsade områden för vilka det
            skall väljas ledamöter till den beslutande församling valet gäller
            (valkretsar). För val till Europaparlamentet utgör landet en enda
            valkrets.
          </p>
          <head xml:id="i-6AVQmj69vdG5AHjsVrkRtE" type="h1">
            Analys av vallagen ur ett personvalsperspektiv
          </head>
          <p xml:id="i-74phhTGG157uhuw58c45TR">
            Om syftet är att öka inslaget av personval till riksdagen förefaller
            den nuvarande vallagen enligt utdragen ovan behöva reformeras.
          </p>
          <p xml:id="i-9DHpqFVA4mTTu5C2vy6uVG">
            Det förefaller rimligt att en registrerad partibeteckning för
            riksdagsval medför registrering också för val till landsting och
            kommuner i hela landet. Vidare förefaller det rimligt att partiet
            kan anmäla samtliga sina kandidater för ett visst val hos den
            centrala valmyndigheten eller, i den utsträckning som regeringen
            bestämmer, länsstyrelsen. Det är också mycket rimligt att man
            tillsammans med anmälan kräver att partiet skall lämna en egenhändigt
            undertecknad förklaring från varje kandidat att han eller hon
            samtycker till anmälan.
          </p>
          <p xml:id="i-8P3Ho4EBDCSTfvDnRsxCiN">
            På detta sätt underlättas för de registrerade partierna att både
            anmäla sina kandidater nationellt och att de anmälda kandidaterna
            med underskrift formellt försäkrat partiet att de lojalt ställer
            upp på det registrerade partiets syfte med att de utgör dess kandidater
            i riket.
          </p>
          <p xml:id="i-RNXUHU8CLVPVxfTG6b9P8w">
            I efterföljande 10 § så är emellertid inte längre det nationella
            perspektivet gällande för alla val, då det för val till riksdagen
            gäller en viss valkrets, för val till kommun- eller landstingsfullmäktige
            gäller kommunen respektive landstinget, men för val till Europaparlamentet
            fortfarande gäller hela landet.
          </p>
          <p xml:id="i-Y5qroRS6Qe9kJXt3WQGyT2">
            För valkretsen specificeras sedan i lagtexten följande: För val
            till riksdagen, landstingsfullmäktige och kommunfullmäktige skall
            det finnas geografiskt avgränsade områden för vilka det skall
            väljas ledamöter till den beslutande församling valet gäller (valkretsar).
            För val till Europaparlamentet utgör landet en enda valkrets.
          </p>
          <p xml:id="i-KhKcaSp4FdYZZQc5shVqKt">
            Då riksdagen rimligen som geografiskt avgränsat område bör utgöras
            av landet, och inte som idag 29 olika regioner, vilka är de aktuella
            valkretsarna, får detta menlig inverkan på hur mandatet som riksdagsledamot
            begränsas liksom hur detta negativt påverkar valbarheten sett
            ur ett personvalsperspektiv.
          </p>
          <p xml:id="i-QBwVGMG5RUcuXA3zvcQs4">
            Det är naturligt att man som valbar kandidat till riksdagen måste
            vara mantalsskriven någonstans, det vill säga i en kommun. För
            den sakens skull representerar man inte kommunen utan valdistriktet
            (län eller del av län) på sitt mandat. Men egentligen inte det
            heller, ty en gång vald av valdistriktet så förväntas man inte
            primärt representera en del av ett län eller ens ett helt län
            utan riket med den politik man för. Det finns därför en inkonsekvens
            på denna punkt avseende representativitet för landet för riksdagsledamöter
            med den nuvarande konstruktionen i vallagen som vi önskar se ändrad.
          </p>
          <head xml:id="i-Hu2MLMqXvNT4WoM7MuKwEZ" type="h1">
            Förslag till förändring
          </head>
          <p xml:id="i-QhRLX3ui35YYqk6eSpzW1S">
            Vi föreslår att man överväger att göra ändringar i vallagen som
            dels behåller den struktur som råder idag med riksdagslistor möjliga
            också för personvalskryss utifrån ett regionalt valdistriktsresonemang,
            dels gör det möjligt för en av partiet i ett valdistrikt nominerad
            person till ett riksdagsval att också bli valbar i hela riket.
          </p>
          <p xml:id="i-UyaJkq4vtBkGoZ7uJGBJ1K">
            Det senare kan då enkelt gå till så att en väljare, som explicit
            vill ha just en av partiets alla kandidater i riket som kandiderar
            till riksdagen (och som därmed undertecknat samma kandidatförsäkran
            till partiet som alla andra), på en blank partivalsedel fyller
            i namnet på den aktuella kandidaten varvid denna röst räknas såväl
            partiet som den namngivna kandidaten till godo. Därmed ökar möjligheterna
            till personval utifrån ett nationellt perspektiv på riksdagsvalet,
            vilket är principiellt och praktiskt viktigt för en levande representativ
            demokrati.
          </p>
          <head xml:id="i-EdSfDnz3nwCUiKt3APRYmY" type="h1">
            Motiv för förändringen
          </head>
          <p xml:id="i-Qjx9zmMoWfUJLHyt5S7LMk">
            Den skisserade förändringen i vallagen som möjliggör för en större
            nationell valbarhet av samtliga till riksdagen nominerade kandidater
            inom ett parti ger huvudsakligen ett övergripande demokratiskt
            tillskott för hur kandidater till riksdagen kan verka politiskt.
            Idag är ofta regionala frågor prioriterade för dem som syftar
            till också en personvalskampanj inför ett riksdagsmandat för sitt
            parti. Det är inget fel i detta, men det kan undergräva möjligheten
            för potentiella riksdagsledamöter att vilja driva viktiga politiska
            frågor som inte har en regional utan nationell karaktär. Det kan
            till exempel till och med finnas väsentliga politiska frågor som
            växer fram och är av stor betydelse för riket i en föränderlig
            värld men, åtminstone på kort sikt, inte nödvändigtvis ser ut
            att gynna en viss region. I en sådan region kan dock finnas både
            väljare och riksdagskandidater som är beredda att följa övertygelsen
            om att vad som är bäst för riket är det man vill rösta på och
            det man som kandidat vågar stå upp för.
          </p>
          <p xml:id="i-7cktxtcbAJVVvGzn2ADj6e">
            Sådana, för riket viktiga, politiska ställningstaganden av från
            ett parti riksdagsnominerade personer missgynnas idag med den
            ensidiga indelningen i 29 riksdagsvalkretsar. Det finns alltså
            en inbyggd praktisk spärr med dagens regelverk bland de som vill
            föra ett politiskt budskap till val för att representera detta
            i riksdagen satsa hellre på regionala frågor än rikstäckande dito,
            och om de kommer i konflikt med varandra gör man klokast i att
            prioritera de regionala frågorna av taktiska skäl. Vi tror att
            detta missgynnar de politiker som vill driva frågor av nationell
            eller internationell karaktär framför dem av regional och lokal
            karaktär. Vårt förslag ger möjlighet till en bättre balans mellan
            dem som vill satsa på antingen det ena eller det andra, eller
            både och.
          </p>
          <p xml:id="i-D9YUMpSSoozuB4VEgzXDVr">
            För den väljare som uppskattar en riksdagskandidat som företräder
            en för henne eller honom central politisk fråga, antingen denna
            är av internationell, nationell, regional eller lokal karaktär,
            men som inte enligt vallängdens mantalsskrivningsort befinner
            sig i det valdistrikt som kandidaten representerar är förhindrad
            att personvalsrösta på denna kandidat. Det vill säga att om en
            sådan röstning ändå sker med namnet på den önskade kandidaten
            skriven på en blank partivalsedel så kommer rösten att räknas
            för partiet men inte för kandidaten. Detta är enligt oss en onödig
            inskränkning för ett ökat personval till riksdagen som vi vill
            ändra på med vårt förslag. Förutom att det alltså är ett praktiskt
            hinder för många kandidater att vilja och våga välja nationella
            framför regionala frågor, eller driva en annan regions frågor,
            i sin kandidatur till riksdagen, så är dagens förfaringssätt med
            denna typ av röster (som förekommer!) en kränkning på ett onödigt
            sätt mot enskilda väljares önskemål om vem ur vilket parti de
            vill se driva en fråga. I ett modernt informationssamhälle med
            en alltmer upplyst befolkning är detta hinder för partianslutna
            kandidater till det nationella parlamentet och deras väljare enligt
            vår mening en otidsenlig ordning i ett demokratiskt land som Sverige.
          </p>
        </div>
        <div xml:id="i-9LydyUziBHXZFNiXYbxWuj" type="signatureBlock">
          <list xml:id="i-64M2oJF9QUrhGpoy3d1xt8">
            <item xml:id="i-Lj5eKKLtHtcLECNQ5dgeem" who="i-Ev6Dx3pWj2WT32VGQpabaz" type="signature">
              Finn Bengtsson (m)
            </item>
            <item xml:id="i-4WHo9oCKQDsqCkzWj55Gr8" who="i-RNLiVMpCYiPgzxr2ERSxMt" type="signature">
              Lars-Arne Staxäng (m)
            </item>
            <item xml:id="i-KqGbMgtA12ipvsxoaDrvAK" who="i-GuqTA1ryPxMT4VhaTEcYK3" type="signature">
              Anne Marie Brodén (m)
            </item>
          </list>
        </div>
      </div>
    </body>
  </text>
</TEI>
