<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00451">
  <teiHeader>
    <fileDesc>
      <titleStmt>
        <title>Forskning om tidigare östtysk politisk aktivitet i Sverige</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning om tidigare östtysk politisk aktivitet i Sverige</title>
          <idno type="rdwebb">H102Ub451</idno>
          <rs type="number">Ub451</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub451/text</ref>
          <ref type="dokument_url_html">http://data.riksdagen.se/dokument/H102Ub451</ref>
          <ref type="dokumentstatus_url_xml">http://data.riksdagen.se/dokumentstatus/H102Ub451</ref>
          <ref type="doc">http://data.riksdagen.se/fil/9075DFFB-43EC-4826-A37D-1A3741AA6806</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-53bCAQ5xG1Pn6rgvxvnLd1" type="signed"/>
        <correspContext corresp="i-53bCAQ5xG1Pn6rgvxvnLd1">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction type="numbering" xml:id="i-PiaY2wfx6r6g2qVZB2oV7m">
          <date when="2013-10-09"/>
        </correspAction>
        <correspAction type="submission" xml:id="i-SeCzaC28vC7KT5s1fQS7AR">
          <date when="2013-10-04"/>
        </correspAction>
        <correspAction type="transfer" xml:id="i-3JLHZ1tnoe1Ttvn5ieMF5V">
          <date when="2013-10-03"/>
        </correspAction>
        <correspAction type="assigned" xml:id="i-N6tSTfLfd4CGChJF8PPFaU"/>
        <correspContext corresp="i-N6tSTfLfd4CGChJF8PPFaU">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Wuwb4VTbBLzBfKNysfRBMV">
            Förslag till riksdagsbeslut
          </head>
          <p xml:id="i-XzwiQ9CBYDAJsjdEEpvj1w">
            Riksdagen tillkännager för regeringen som sin mening vad som
            anförs i motionen om behovet av forskning rörande tidigare östtysk
            politisk aktivitet i Sverige.
          </p>
        </div>
        <div type="motContent">
          <head type="h1" xml:id="i-JAQUAaXHrhJHJ9X98TxonJ">
            Motivering
          </head>
          <p xml:id="i-Wch66q8aGmbWZjj2FL1Xo1">
            Runt om i världen pågår arbete med att dokumentera brott begångna
            av totalitära regimer. Sverige är naturligtvis också förpliktigat
            att delta aktivt i detta arbete – inte minst sedan Europaparlamentet
            antagit en resolution om Europas samvete och totalitära ideologier
            där man framhåller bland annat att tillgången till handlingar
            av personlig betydelse eller för vetenskaplig forskning fortfarande
            är orimligt begränsad i vissa medlemsstater 20 år efter det att
            de totalitära kommunistregimerna i Central- och Östeuropa föll.
            Parlamentet uppmanar samtliga medlemsstater att göra en verklig
            kraftansträngning för att öppna arkiv, däribland dem som tillhörde
            de tidigare säkerhets- och underrättelsetjänsterna.
          </p>
          <p xml:id="i-RzfGVMPULdbkpwhKTy1E1s">
            För att följa denna uppmaning och kartlägga tidigare östtysk
            politisk aktivitet i Sverige behövs dock mer forskning. Ett förslag
            om mer forskning inom detta område har tidigare lämnats i motion
            2012/13:Ub467 som behandlades i betänkande 2012/13:UbU3. Utskottet
            yrkade då avslag på motionen med hänvisning till att forskning
            inom mindre avgränsande områden som detta inte är en fråga för
            riksdagen att besluta om. Men då Europaparlamentet uppmanar samtliga
            medlemsstater att öppna arkiv som tillhört tidigare säkerhets-
            och underrättelsetjänster så ser vi detta fortfarande som en angelägen
            fråga för Sverige och Sveriges riksdag och därmed lämnar vi i
            denna motion åter en likalydande motivering.
          </p>
          <p xml:id="i-SK8nHUJaAguUr8qXwhrV97">
            Hemlig säkerhetstjänst har syftet att inom lagens råmärken på
            olika sätt skydda rikets säkerhet. I totalitära stater är lagarna
            inte demokratiskt förankrade och en totalitär stat har heller
            inget intresse av att låta folkets vilja och synpunkter komma
            fram.
          </p>
          <p xml:id="i-FdcV4mmbisj2uvfEoExdwR">
            Tvärtom utgör folks viljeyttringar och synpunkter, om de innehåller
            kritik mot det totalitära styret, en direkt fara för diktaturens
            fortbestånd och måste således bekämpas. Detta gör att både rättsväsendet
            i allmänhet, och den hemliga polisen i synnerhet, arbetar med
            antidemokratiska metoder i sådana samhällen.
          </p>
          <p xml:id="i-XsPsKRLnMjwE6vp98Gk2xh">
            Detta har lett till att vi i vårt närområde i modern tid haft
            några av de mest hårdföra och, vad beträffar mänskliga rättigheter,
            vidrigaste verksamheter av folkligt förtryck med hjälp av hemlig
            polisiär aktivitet: Gestapo under 1930–1940-talen i Nazityskland
            och, från inledningen av det kalla kriget fram till kommunismens
            fall i dåvarande Östtyskland 1989, Ministeriet för statssäkerhet,
            mer känt som Stasi.
          </p>
          <p xml:id="i-AY2DuoR6bCUL7Yf2Qqdgao">
            Efter Stasis nedläggning 1989 öppnades de stora delar av dess
            arkiv som då fortfarande fanns tillgängliga. Här framkom skrämmande
            läsning om hur den hemliga säkerhetstjänsten infiltrerat folket
            genom infiltratörer som rekryterat med omänskliga hot inom de
            trängsta arbets-, vänskaps- och familjekretsarna. Närmaste arbetskamraterna,
            vännerna, älskande, barn mot föräldrar eller vice versa tvingades
            med de mest implicita och samtidigt brutala och utommänskliga
            metoder av Stasi att bli svurna fiender till sina nära och kära
            genom att ofrivilligt bli simpla angivare och tjallare för den
            totalitära statens räkning.
          </p>
          <p xml:id="i-P8PHTiZExpvUpGuoco8hba">
            Men Stasis verksamhet begränsade sig inte bara till Östtyskland
            utan härjade i en lång rad andra länder, inte minst i Sverige.
            Sverige sågs som särskilt intressant att infiltrera på grund av
            vår neutralitetspolitik, och de östtyska ansträngningarna att
            på olika sätt spionera och påverka Sverige mot en positiv syn
            på den östtyska kommunistiska modellen hade syftet att nå inte
            bara svenskarna utan även människor i de andra nordiska länderna
            för att vinna gehör för sitt land och dess styre.
          </p>
          <p xml:id="i-EJKZJXezBxukMoZz611rhk">
            Professor Birgitta Almgren kunde efter ett noggrant forskningsarbete
            vad beträffar Stasis svenska verksamhet presentera sitt resultat
            i två böcker. Det framkom då att Stasi lyckades rekrytera en lång
            rad viktiga personer i det svenska samhället som infiltratörer,
            såsom journalister, forskare, jurister, lärare och präster.
          </p>
          <p xml:id="i-wvWedyeVEkCcKppBztEMe">
            Under senare tid har en mängd nya komprometterande fakta kring
            Stasis förmåga att infiltrera kyrklig verksamhet och universitetsverksamhet
            kommit till allmänhetens kännedom. Detta har bidragit till att
            två andra engagerade professorer, Anders Törnvall och Lennart
            Stenflo vid Linköpings universitet, agerat med bland annat förslag
            om att tillsätta en sanningskommission för att klargöra vilka
            personer som kan ha varit inblandade.
          </p>
          <p xml:id="i-SzbWZJfy88uzyrucyTVVpG">
            Det bör påpekas att svenska Säkerhetspolisen inte har organiserat
            de handlingar som gäller misstänkt samröre med Stasi separat från
            andra handlingar. Något särskilt arkiv för uppgifter med koppling
            till Stasi finns alltså inte. Det material med koppling till Stasi
            som finns hos Säkerhetspolisen är en del av myndighetens samlade
            register och databaser.
          </p>
          <p xml:id="i-QBYPpVjhtVmVCVqo8Dd9zp">
            En annan komplicerande faktor är att det inte går att utesluta
            att Stasi medvetet planterat felaktiga personer i sina arkiv i
            syfte att skapa osäkerhet om arkivens trovärdighet om de en dag
            skulle komma att avslöjas. Om detta manipulerande förekommit kan
            det inte uteslutas att oskyldiga alltför lättvindigt sedan kan
            komma att utpekas som ansvariga för spioneri, något som i så fall
            inte kan anses vara rättssäkert.
          </p>
          <p xml:id="i-Yb85XB2SLMWUJC2TAjeutg">
            Den av professorerna Törnvall och Stenflo föreslagna sanningskommissionen
            för att utreda den moraliska skulden hos personer som arbetat
            i Sverige för Stasi är ett begripligt krav att resa. Detta som
            en väg till en bättre försoningsprocess bland alla inblandade.
            Men en sådan lösning riskerar lätt att politiseras och polariseras,
            jämfört med om det hela istället underkastas en granskning som
            en genuin akademisk forskningsuppgift. Det förra riskerar en rättsosäkrare
            process jämfört med de krav på objektivitet som alltid ska ställas
            på universitetsbaserad forskning.
          </p>
          <p xml:id="i-U5svATLBMcG18hbhH2uz89">
            Nazismens brott i Sverige granskades på detta sätt med stöd av
            ett särskilt forskninguppdrag som tilldelades Södertörns högskola
            och framgångsrikt genomfördes där. Man bör vara mycket återhållsam
            med att från politiskt håll peka ut särskilda forskare eller lärosäten
            för en viss uppgift. Men i det aktuella fallet, som på grund av
            sin känsliga natur kräver att mycket erfarna forskare med särskilt
            gynnsamma förutsättningar tar sig an uppgiften på ett objektivt
            sätt, vill vi framhålla att Linköpings universitet har den unika
            förmånen att i sin ägo ha ett bibliotek med omfattande material
            från myndigheter i forna Östberlin i DDR. Det senare skulle kunna
            användas för att i vissa fall kontrollera och verifiera uppgifter
            som återfinns i det svenska Säpomaterialet och som berör Stasis
            verksamhet i Sverige.
          </p>
          <p xml:id="i-QgAFTZjFqkyWHjrFgiYHUe">
            I regeringens skrivelse 2011/12:67 Uppgifter hos Säkerhetspolisen
            om misstänkt samröre med Stasi finns en beskrivning av vilka typer
            av uppgifter som finns hos Säkerhetspolisen och hur dessa har
            samlats in. Vidare ges en redogörelse för resultaten av de utredningar
            Säkerhetspolisen har bedrivit med anledning av misstänkt samröre
            med Stasi. Det lämnas också en redovisning av de regelverk som
            avgör frågan om uppgifter är offentliga eller hemliga i Sverige
            respektive vissa andra europeiska länder.
          </p>
          <p xml:id="i-8CQZnYd4SfgSgXcRokic3h">
            I skrivelsen konstateras att det i Säkerhetspolisens verksamhet
            gäller sekretess till skydd såväl för verksamheten som för enskilda.
            Enligt regeringen talar starka skäl för att en ökad insyn i Säkerhetspolisens
            verksamhet skulle försvåra för myndigheten att fullgöra sitt uppdrag
            och därigenom i förlängningen minska dess möjlighet att avvärja
            hot mot Sverige. När det gäller den sekretess som gäller till
            skydd för enskilda gör regeringen bedömningen att enskilda riskerar
            att lida allvarligt men om denna sekretess hävs. Regeringen bedömer
            även att den möjlighet som finns för enskilda att ta del av uppgifter
            om sig själva hos Säkerhetspolisen får anses vara tillräcklig
            med hänsyn till myndighetens uppdrag. Vidare konstateras att gällande
            regelverk ger möjlighet att för forskningsändamål ta del av uppgifter
            hos Säkerhetspolisen om misstänkt samröre med Stasi som annars
            är sekretessbelagda.
          </p>
          <p xml:id="i-FswqG3hBA8ssYevKXQxpdn">
            Regeringens samlade bedömning är att gällande reglering ger uttryck
            för en rimlig avvägning mellan intresset av insyn i Säkerhetspolisens
            verksamhet och behovet av sekretess till skydd för allmänna och
            enskilda intressen. Vi delar regeringens bedömningar men konstaterar
            att lagstiftningen inte behöver ändras för att forskare vid Linköpings
            universitet ska kunna få tillgång till material i Säkerhetspolisens
            arkiv.
          </p>
        </div>
        <div type="motSignatures">
          <list>
            <item xml:id="i-4bjQKsNukawJWmWVr9yvH3">
              Finn Bengtsson (M)
            </item>
            <item xml:id="i-VVLwWnwbV3w4dmvcbMAMKt">
              Gunnar Axén (M)
            </item>
            <item xml:id="i-RovNgCNf19KDWJazSvMDp8">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
