<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00011">
  <teiHeader>
    <fileDesc>
      <titleStmt>
        <title>med anledning av prop. 2007/08:105 Lag om hälso- och sjukvård åt asylsökande m.fl.</title>
        <author corresp="i-mN8mVTBvBYjtHLNThWLo4">av Kalle Larsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:105 Lag om hälso- och sjukvård åt asylsökande m.fl.</title>
          <idno type="rdwebb">GV02Sf11</idno>
          <rs type="number">Sf11</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf11/text</ref>
          <ref type="dokument_url_html">http://data.riksdagen.se/dokument/GV02Sf11</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf11</ref>
          <ref type="doc">http://data.riksdagen.se/fil/A02D504B-20AA-4696-937E-E17EC15C307E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tv1RVK4VtqMYzuhg1H6Lgc" type="basedOn"/>
        <correspContext corresp="i-Tv1RVK4VtqMYzuhg1H6Lgc">
          <ref>Proposition 2007/08:105</ref>
        </correspContext>
        <correspAction xml:id="i-3xQeFDufuGLwqfCEtCgiKu" type="signed"/>
        <correspContext corresp="i-3xQeFDufuGLwqfCEtCgiKu">
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-BceZETQVhBPcYYWWuhkVVM" type="referral">
          <date when="2008-04-01"/>
        </correspAction>
        <correspAction xml:id="i-8c5gMoQedRy4w9x5XbeHc4" type="dismissal">
          <date when="2008-03-28"/>
        </correspAction>
        <correspAction xml:id="i-AiUg5JyANASTwCKFLsDNcB" type="dismissal">
          <date when="2008-03-28"/>
        </correspAction>
        <correspAction xml:id="i-Sn9eM6nCTj49ePb1dzk8f9" type="transfer">
          <date when="2008-03-27"/>
        </correspAction>
        <correspAction xml:id="i-RSyH1Z5hwVcAMipet6Tauo" type="submission">
          <date when="2008-03-27"/>
        </correspAction>
        <correspAction xml:id="i-84J7AfN5rS3uQiZRKiki9E" type="assigned"/>
        <correspContext corresp="i-84J7AfN5rS3uQiZRKiki9E">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-K3b7gYgVZKnqHus55M4k29" type="motBody">
        <div xml:id="i-ApojCnrMZuAkHV2fRo7k7A" type="motProposal" subtype="förslag">
          <head xml:id="i-JMaNnmacQU9eFq327DSPQZ">
            Förslag till riksdagsbeslut
          </head>
          <list xml:id="i-EJtcWrBFqGKyPMqcVBP9aS" style="ol">
            <item xml:id="i-WhHBXU588vcuWZNgSjiHG3">
              Riksdagen avslår regeringens proposition 2007/08:105 Lag om hälso-
              och sjukvård för asylsökande m.fl.
            </item>
            <item xml:id="i-Jmk5tk1Sz5FCLMn3SGJTGR">
              Riksdagen begär att regeringen återkommer med förslag om att
              asylsökande, personer som undanhåller sig avvisningsbeslut samt
              papperslösa som befinner sig varaktigt i Sverige ska erhålla full
              hälso- och sjukvård inom ramen för befintligt hälso- och sjukvårdssystem
              och tandvårdssystem på samma villkor som övriga bosatta i Sverige.
            </item>
            <item xml:id="i-Mpgpa28ftGNWVtWfXnEmPh">
              Riksdagen begär att regeringen ger Socialstyrelsen i uppdrag
              att ta fram en informationssatsning om landstingens skyldigheter
              att tillhandahålla hälsoundersökningar för asylsökande m.fl.
            </item>
          </list>
        </div>
        <div xml:id="i-P6W1UWekSnyei88NWkncX5" type="motContent">
          <head xml:id="i-4veXBTVc1xQsR85FGMWXKC" type="h1">
            Regeringens förslag
          </head>
          <p xml:id="i-JpK6Ngj3BGEhFsLqv7ZuKC">
            Regeringen har föreslagit en ny lag som reglerar landstingens
            skyldighet att erbjuda asylsökande m.fl. hälso- och sjukvård samt
            tandvård. Lagen föreslås ersätta det avtal som i dag gäller mellan
            staten och Sveriges Kommuner och Landsting och syftar till att
            tydliggöra regleringen av den vård som asylsökande enligt nuvarande
            ordning har rätt till. Papperslösa personer föreslås inte omfattas
            av lagen och ingen förstärkning sker enligt förslaget av asylsökandes
            rätt till sjukvård.
          </p>
          <head xml:id="i-SvsYNemVZ2NRGfmmuHVW1A" type="h1">
            Vänsterpartiets ställningstagande
          </head>
          <p xml:id="i-NY8WjkJR5Qn7TgPWTjNfKz">
            Den medicinska etikens mest grundläggande princip är alla människors
            rätt till vård efter behov. Detta innebär att ekonomisk, social
            eller juridisk ställning, politisk eller religiös tillhörighet,
            etnisk bakgrund, kön och liknande faktorer inte får påverka den
            medicinska professionens handlande.
          </p>
          <p xml:id="i-AjpH74P4RZgn6cpXPDPNt3">
            Enligt det avtal mellan staten och Sveriges Kommuner och Landsting
            som i dag reglerar hälso- och sjukvården för asylsökande i Sverige
            har endast asylsökande barn rätt till full sjukvård. Sjukvård
            för asylsökande vuxna ges endast för s.k. akuta tillstånd och
            vård som inte kan anstå, och personer som är papperslösa omfattas
            inte av avtalet utan enbart av bestämmelserna om akutvård enligt
            4 § hälso- och sjukvårdslagen. Detta innebär att personer som
            ofta har särskilt stora behov av exempelvis primärvård och psykiatri
            inte får dessa tillgodosedda. Enligt regeringens förslag ska denna
            ordning nu befästas i lag.
          </p>
          <p xml:id="i-2v91gtpqeZnBVByp66HaLq">
            Papperslösas tillgång till vård i Sverige är alltså mycket begränsad.
            I vissa fall försätts därmed personer i livshotande tillstånd
            eftersom regelverket inte möjliggör tidigare behandling. Enligt
            läkare med stor erfarenhet av vård åt papperslösa har många patienter
            fått permanenta skador eller men på grund av att de inte haft
            tillgång till vård.
          </p>
          <p xml:id="i-2yc7AdZSwrEgpadHhXT8BX">
            Ett annat mycket stort hinder för papperslösa att få tillgång
            till vård är rädslan att bli anmälda. På grund av att det är svårt
            att registrera gömda patienter och att hela betalningsansvaret
            ligger på patienten själv är första bemötandet i receptionen ofta
            en hotfull upplevelse för den vårdsökande. Eftersom det blivit
            känt att sjukvårdspersonal vid flera tillfällen, i strid med gällande
            sekretesslagstiftning, meddelat polisen eller Migrationsverket
            att man har en patient hos sig för vilken ett lagakraftvunnet
            avvisningsbeslut föreligger, väntar många in i det sista med att
            söka vård. I andra fall tvingas de lämna sjukhuset innan de blivit
            bedömda av en läkare.
          </p>
          <p xml:id="i-LQWjxP94YMEB4KhRMsn2Kp">
            Ytterligare en problematik som gör att papperslösa ofta undviker
            att vända sig till sjukvården handlar om kostnaderna. Eftersom
            staten inte kompenserar landstingen för vård till papperslösa
            tvingas dessa personer att betala vårdkostnaderna själva, även
            efter det att uppehållstillstånd eventuellt har beviljats. Det
            rör sig ofta om extrema belopp, och i flera fall har dessa ärenden
            gått vidare till kronofogdemyndigheten för indrivning. Detta förfarande
            kan upplevas mycket kränkande för den enskilde som redan lever
            under svår psykisk press. Hos flera landsting har man mer eller
            mindre uttryckligt antagit en policy om att efterskänka kostnaderna
            i sådana fall. Hälso- och sjukvårdsnämnden i Region Skåne har
            nyligen beslutat att papperslösa ska erbjudas subventionerad akutvård
            och annan nödvändig och omedelbar vård. Vården ska finansieras
            med statliga bidrag för vård för asylsökande. Det är enligt Vänsterpartiet
            mycket beklagligt att regeringen inte gör motsvarande bedömning.
          </p>
          <p xml:id="i-4EX7kx97ZcxiV4CP4S557Q">
            De utgångspunkter som regeringens lagförslag har medför en särbehandling
            av vissa patientgrupper och skulle befästa Sveriges ställning
            som ett av de mest restriktiva länderna i EU vad gäller tillgång
            till vård för papperslösa personer. Sverige är ett av de få länder
            där man tar betalt för akutsjukvård. Den Brysselbaserade organisationen
            Picum, som arbetar med att främja papperslösas sociala rättigheter,
            jämförde nyligen vården för papperslösa i elva EU-länder. Undersökningen
            visade delad bottenplacering för Sverige och Österrike.
          </p>
          <p xml:id="i-UuBmgaVbWVBWTMJSn4xHg7">
            Propositionens förslag innebär att papperslösa även i fortsättningen
            kommer att vara rädda att söka vård i Sverige, och faktiskt riskera
            att dö för att de inte får den vård de behöver.
          </p>
          <p xml:id="i-9zMy2ry14578Mm9tFQJEi6">
            Trots att många organisationer och hälso- och sjukvårdspersonal
            kan vittna om att bristen på vård fått mycket allvarliga medicinska
            konsekvenser för dem som drabbats görs alltså inga förbättringar
            för vare sig asylsökande eller papperslösa. I specialmotiveringen
            till lagförslagets 2 § anges i propositionen att den vård som
            lämnas till asylsökande m.fl. enligt den föreslagna lagen ska
            följa de medicinsk-etiska principer som gäller i t.ex. hälso-
            och sjukvårdslagen. Men det etiska problemet för läkare och övrig
            vårdpersonal, att alla utan diskriminering ska ha rätt till bästa
            uppnåeliga hälsa, berörs inte i propositionen, vilket är mycket
            anmärkningsvärt. Det är enligt internationella konventioner om
            mänskliga rättigheter inte tillåtet att inskränka rätten till
            sjukvård med hänvisning till exempelvis etnisk tillhörighet, kön,
            sexuell läggning, nationalitet eller status i fråga om uppehållstillstånd.
          </p>
          <p xml:id="i-ECQno3R1gizwtjSqrEUyU7">
            Sverige har nyligen kritiserats av FN:s särskilda rapportör för
            rätten till hälsa, Paul Hunt, för att brista avseende de internationella
            konventionerna om mänskliga rättigheter. Huvudpunkten i hans kritik
            gäller det faktum att asylsökande och papperslösa inte har samma
            tillgång till vård som andra i Sverige. Det innebär att en grupp
            som ofta har särskilt stora behov av exempelvis primärvård och
            psykiatri inte får dessa tillgodosedda. I sin rapport från den
            28 februari 2007 skriver Paul Hunt:
          </p>
          <p xml:id="i-Fkw5vdy7J8VvXmKa2yseM">
            72. The Special Rapporteur is concerned that Swedish law and
            practice regarding the health care accessible to asylum-seekers
            and undocumented foreign nationals is not consistent with international
            human rights law. In 2000, the Committee on Economic, Social and
            Cultural Rights, which monitors and interprets ICESCR, advised:
            States are under an obligation to respect the right to health
            by refraining from denying or limiting equal access for all persons,
            including [] asylum-seekers and illegal immigrants, to preventive,
            curative and palliative health services. In 2004, another United
            Nations committee of independent human rights experts took the
            same position. The Special Rapporteur sees no reason to take a
            different view. The Special Rapporteur notes that under international
            human rights law, some rights, notably the right to participate
            in elections, to vote and to stand for election, may be confined
            to citizens. However, human rights are, in principle, to be enjoyed
            by all persons.
          </p>
          <p xml:id="i-TNCkGG7Qxd9s9Q9g6wCrrw">
            73. A fundamental human right, the right to the highest attainable
            standard of health is to be enjoyed by all without discrimination.
            It is especially important for vulnerable individuals and groups.
            Asylum-seekers and undocumented people are among the most vulnerable
            in Sweden. They are precisely the sort of disadvantaged group
            that international human rights law is designed to protect.
          </p>
          <p xml:id="i-2tF1fRw8viXUkMgDta1iYA">
            74. As well as human rights and humanitarian reasons, there are
            also compelling public health grounds for treating all asylum-seekers
            and undocumented people on the same basis as Swedish residents.
            While on mission, it was not suggested to the Special Rapporteur
            that the estimated cost of extending the same medical services
            on the same basis to residents, asylum-seekers and undocumented
            individuals would be prohibitively expensive. The issue does not
            appear to be primarily one of cost. Indeed, relatively speaking,
            the costs of including asylum-seekers and undocumented individuals
            are unlikely to be significant.
          </p>
          <p xml:id="i-FYa8WLtySFC9mfnTsj7hyB">
            75. Accordingly, the Special Rapporteur encourages the Government
            to reconsider its position with a view to offering all asylum-seekers
            and undocumented persons the same health care, on the same basis,
            as Swedish residents. By doing so, Sweden will bring itself into
            conformity with its international human rights obligations.
          </p>
          <p xml:id="i-X1cKw2mm8C2RYx85wv1Vnr">
            Utifrån detta skarpa uttalande kan vi konstatera att både regeringen
            och Lagrådet helt har glömt bort Sveriges internationella åtaganden
            på området, en aspekt som över huvud taget inte berörs i propositionen.
            För att värna allas rätt till vård oavsett legal status och för
            att understryka den medicinska etikens grundläggande principer
            vill Vänsterpartiet betona att asylsökande och papperslösa ska
            omfattas av den allmänna hälso- och sjukvården samt tandvården
            och alltså inte av någon särlagstiftning.
          </p>
          <p xml:id="i-RGCsLNamU5wBJBVxjuMzUZ">
            Den ordning som regeringen i propositionen föreslår är allvarligt
            diskriminerande och är ett brott mot de mänskliga rättigheterna
            och mot Sveriges folkrättsliga åtaganden. Enligt Vänsterpartiet
            är det mycket anmärkningsvärt att regeringen behandlar rätten
            till sjukvård som ett migrationspolitiskt signalsystem och ställer
            sig mycket kritiskt till att denna ordning ska befästas i lag.
          </p>
          <p xml:id="i-JNKqV1eGPnmFScjYKsos6b">
            En lagstiftning som särbehandlar och utestänger vissa grupper
            är inte förenlig med de mänskliga rättigheterna om lika värde
            och icke-diskriminering. Mot denna bakgrund bör propositionen
            underkännas och avslås. Detta bör riksdagen besluta.
          </p>
          <p xml:id="i-2P7my4uqYeXkqLo2X1wA6E">
            För att Sverige ska leva upp till sina internationella åtaganden
            måste asylsökande och s.k. gömda personer ges rätt till full sjukvård
            på samma villkor som alla andra i Sverige, dvs. rätt till behandling
            även för icke akuta sjukdomstillstånd. Därför bör regeringen återkomma
            med förslag om att asylsökande, personer som undanhåller sig avvisningsbeslut
            samt papperslösa som befinner sig varaktigt i Sverige ska erhålla
            full hälso- och sjukvård och tandvård inom ramen för befintligt
            hälso- och sjukvårdssystem och tandvårdssystem och på samma villkor
            som övriga bosatta i Sverige. Detta bör riksdagen begära.
          </p>
          <p xml:id="i-S9RQziYeWL6AAuBo8emA26">
            Regeringen föreslår i propositionen att skyldigheten för landstingen
            att erbjuda hälsoundersökning för asylsökande m.fl. ska regleras
            i den nya lagen. Detta är i sig välkommet. Uppgifter från Sveriges
            Kommuner och Landsting visar att landstingen hittills misskött
            sitt åtagande för hälsoundersökningar av asylsökande. Under 2006
            har endast ca 30 % av samtliga nyanlända asylsökande genomgått
            en hälsoundersökning. Detta är mycket otillfredsställande. Landstingen
            har redovisat brister också när det gäller informationen till
            asylsökande.
          </p>
          <p xml:id="i-UPpyeafyPYpvWey8PkmUwu">
            Det är mycket angeläget att asylsökandes rätt till hälsoundersökningar
            tillgodoses och att landstingen därmed skapar väl fungerande rutiner
            för att nå så många nyanlända asylsökande som möjligt. Det finns
            vidare ett stort behov av att diskutera hur dessa undersökningar
            bör följas upp, hur resultaten bör sammanställas osv. Därför bör
            regeringen ge Socialstyrelsen i uppdrag att ta fram en informationssatsning
            om landstingens skyldigheter att tillhandahålla hälsoundersökningar
            för asylsökande m.fl. Detta bör riksdagen begära.
          </p>
        </div>
        <div xml:id="i-NnNGQWUfc425pzm4J8uPLQ" type="signatureBlock">
          <list xml:id="i-4ygSeTrZ2oA692RyK7HRZy">
            <item xml:id="i-S5zuUhiCU7cEM2ktWGDLXR" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-9r4cYVddoy6UMeUpG9XS1G" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-PaMsZQgQPAughd9huovt4g" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-NFkNpwYYLqcN6ZPFvF7YYY" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
