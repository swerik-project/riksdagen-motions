<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-03749">
  <teiHeader>
    <fileDesc>
      <titleStmt>
        <title>Det civila samhällets betydelse</title>
        <author corresp="i-V4PGuKUAKzYUXWKqj2bLeL">av Andreas Carlson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3749 av Andreas Carlson m.fl. (KD)</title>
          <idno type="rdwebb">H5023749</idno>
          <rs type="number">3749</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5023749/text</ref>
          <ref type="dokument_url_html">http://data.riksdagen.se/dokument/H5023749</ref>
          <ref type="dokumentstatus_url_xml">http://data.riksdagen.se/dokumentstatus/H5023749</ref>
          <ref type="docx">http://data.riksdagen.se/fil/4B373833-E23B-410C-9D78-019A656CDB2F</ref>
          <ref type="pdf">http://data.riksdagen.se/fil/120B5651-4F4E-4B84-8355-A19F0082C527</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EVhsEPMMqH99oCAyKtcEz9" type="signed"/>
        <correspContext corresp="i-EVhsEPMMqH99oCAyKtcEz9">
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-KsyKrXY8w4WriJ3BMhS8jg" type="submitted">
          <date when="2017-10-05"/>
          <time when="15:59:09"/>
        </correspAction>
        <correspAction xml:id="i-HHUqbmRYxj59KgTvgf8UnT" type="reviewed">
          <date when="2017-10-05"/>
          <time when="18:10:03"/>
        </correspAction>
        <correspAction xml:id="i-RHVUh8LGGN8amxksYqs14q" type="referred">
          <date when="2017-10-13"/>
        </correspAction>
        <correspAction xml:id="i-4NTo1He19EyzfNF4wLiDpd" type="assigned">
          <date when="2018-12-05"/>
          <time when="10:11:00"/>
        </correspAction>
        <correspContext corresp="i-4NTo1He19EyzfNF4wLiDpd">
          <ref type="assignedTo">Kulturutskottet</ref>
        </correspContext>
        <correspAction xml:id="i-PDcGEnkFwFKqcheLTa5cM1" type="behandlas_i"/>
        <correspContext corresp="i-PDcGEnkFwFKqcheLTa5cM1">
          <ref type="uppgift">2017/18:KrU1</ref>
          <ref type="ref_dok_id">H501KrU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QTfMSDia9QT86sfkM322K9" type="behandlas_i"/>
        <correspContext corresp="i-QTfMSDia9QT86sfkM322K9">
          <ref type="uppgift">2017/18:SfU19</ref>
          <ref type="ref_dok_id">H501SfU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SfU19</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MXDAqBDxmVcuxXELTHrPXm" type="behandlas_i"/>
        <correspContext corresp="i-MXDAqBDxmVcuxXELTHrPXm">
          <ref type="uppgift">2017/18:KrU3</ref>
          <ref type="ref_dok_id">H501KrU3</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KrU3</ref>
          <ref type="ref_dok_titel">Civila samhället inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WiyuvYzDn1S7vP7nMTqfUR" type="behandlas_i"/>
        <correspContext corresp="i-WiyuvYzDn1S7vP7nMTqfUR">
          <ref type="uppgift">2017/18:FiU1</ref>
          <ref type="ref_dok_id">H501FiU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">FiU1</ref>
          <ref type="ref_dok_titel">Statens budget 2018 Rambeslutet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FTrDhmCvkbwHxdK394QsJu" type="motHeader">
        <div xml:id="i-7yRbpwVJhug9s18hgV4ToK" type="motTitle">
          Motion till riksdagen 2017/18:3749 av Andreas Carlson m.fl. (KD)
          Det civila samhällets betydelse
        </div>
      </div>
      <div xml:id="i-Dmw9hhoVttA2Fm2K72i7M1" type="motBody">
        <div xml:id="i-XFLZavQMSgNZGNw2woE4Co" type="motProposal" subtype="förslag">
          <head xml:id="i-Q3gnGWNR2vRvFd8CFk1y1s">
            Förslag till riksdagsbeslut
          </head>
          <list xml:id="i-2NvEr8jrUcUetdMXAwcEWT" style="ol">
            <item xml:id="i-XLd36b1AQZGSJjHfPnSSvY">
              Riksdagen ställer sig bakom det som anförs i motionen om vikten
              av en politik som stärker det civila samhället och därmed de mellanmänskliga
              relationerna, och detta tillkännager riksdagen för regeringen.
            </item>
            <item xml:id="i-JjxDrq5b9Sq7ZL31jYnXWi">
              Riksdagen ställer sig bakom det som anförs i motionen om vikten
              av att återinföra gåvoskatteavdraget och tillkännager detta för
              regeringen.
            </item>
            <item xml:id="i-GRVWZ39yNcrLm3u5uQiNB8">
              Riksdagen ställer sig bakom det som anförs i motionen om vikten
              av att värna civilsamhällets ställning i förhållande till näringsliv
              och det offentliga och tillkännager detta för regeringen.
            </item>
            <item xml:id="i-KcNrMAooMkzG8hBFwFiPSP">
              Riksdagen ställer sig bakom det som anförs i motionen om vikten
              av att fler delar av den ideella rörelsen får del av förmånligare
              skatteregler likt idrottsrörelsen, och detta tillkännager riksdagen
              för regeringen.
            </item>
            <item xml:id="i-FwJxNJvSb4ZRHfes9T3Y2A">
              Riksdagen ställer sig bakom det som anförs i motionen om vikten
              av satsningar i idrottsrörelsen och tillkännager detta för regeringen.
            </item>
            <item xml:id="i-9QDi7K6NGs5PsGzBAqXA5a">
              Riksdagen ställer sig bakom det som anförs i motionen om vikten
              av att öka stödet till trossamfunden och tillkännager detta för
              regeringen.
            </item>
          </list>
        </div>
        <div xml:id="i-3NgeB4oD9g486uMnBmcefK" type="motContent">
          <head xml:id="i-YL57AAgma1B9i2MpxEq9gN" type="h1">
            Motivering
          </head>
          <p xml:id="i-NSri8aSV94fJhbB5PLfgqg">
            Samhället är så mycket mer än det offentliga, alltså stat, landsting
            och kommuner. För oss är civilsamhället en av samhällets grundbultar
            – familjen, ideella organisationer, byalag, kooperativ, stiftelser,
            samfund, fackföreningar, ekonomiska föreningar och politiska partier.
            De ideella organisationerna är centrala i demokratiarbetet. Genom
            sitt arbete upprätthåller de demokratiska traditioner, liksom
            kunskap om förenings- och mötesfrihet och opinionsbildning.
          </p>
          <p xml:id="i-UkWpH25s2SEVNiyorjCJdC">
            En fungerande demokrati förutsätter ett starkt medborgarsamhälle.
            Utan ett levande civilt samhälle reduceras medborgarna till väljare,
            arbetskraft och konsumenter. Om vi inskränker det civila samhället
            till att bli utförare av statliga direktiv, riskerar vi att kväva
            de många organisationernas unika bidrag till vårt samhälle.
          </p>
          <p xml:id="i-RKgKLz9ESAKBMEKsdFcvC9">
            I idrottsrörelsen finns fler än 600 000 ideella ledare som regelbundet
            medverkar till att barn, unga och vuxna får chans till idrottsverksamhet
            på alla nivåer och i hela landet. Det är en fantastisk insats
            som bidrar till ett starkt civilt samhälle och samhällsgemen­skap.
            Inom friluftsorganisationerna finns på liknande sätt ledare och
            funktionärer som bidrar till aktiviteter och upplevelser i vår
            natur. Sammantaget utgör idrottsrörelsen och friluftsorganisationerna
            viktiga delar i vårt samhälle och de bidrar till samhällsnytta.
            Kristdemokraterna matchar regeringens satsning på friluftsorganisa­tionerna
            och utökar satsningen på idrottsrörelsen.
          </p>
          <p xml:id="i-Kj2jE8DDaLoGYTMAZQAw6k">
            Idrottsrörelsen har förmånliga skatteregler för sina föreningar
            som innebär att föreningen inte behöver betala arbetsgivaravgifter
            för idrottsutövare, tränare eller tävlingsfunktionärer om ersättningen
            understiger ett halvt prisbasbelopp. Med detta undantag har idrottsrörelsen
            en förmån som betyder mycket gott för verksamheten. Övriga ideella
            organisationer borde inkluderas i samma regelverk för att stödja
            deras viktiga arbete som gagnar inte minst ungdomar.
          </p>
          <p xml:id="i-TcA5eJeZaG8R9eBVf2B2kQ">
            Regeringen föreslår nu att stödet till samfundens arbete med
            säkerhet minskas med 7 miljoner kronor och riktar istället dessa
            miljoner till en bredare grupp. Kristdemo­kraterna motsätter sig
            den neddragning på säkerhet för samfunden som regeringen gör och
            tillför 12 miljoner kronor om året 2018, 2019 och 15 miljoner
            kronor 2020 till trossamfunden.
          </p>
          <p xml:id="i-4KCS8BkXoeDgzQXsMF5AQy">
            Kristdemokraterna vill se en mer självständig ideell sektor.
            Mindre av detaljstyrning vid bidragsgivning och mer av grundstöd.
            Genom gåvoskatteavdraget ökade också organisationernas självständighet.
            Kristdemokraterna vill återinföra gåvoskatteavdraget och utveckla
            det, vilket vi redogör för i den här motionen.
          </p>
          <head xml:id="i-Q9m4NceiyJRbM1HhFSNJPc" type="h2">
            Inledning
          </head>
          <p xml:id="i-KQuRZ638VBgSNs3LNjPMJz">
            I synen på det civila samhället går en tydlig skiljelinje i svensk
            politik. I grunden är det en fråga om skillnad i synen på människan,
            hennes förutsättningar och behov.
          </p>
          <p xml:id="i-Y7CLA1opyJU8xPgpdB3ctb">
            Å ena sidan finns den kollektivism som ser en stark stat som
            lösningen på nästan varje samhällsproblem. Där har det civila
            samhället en mycket underordnad betydelse från välfärdssynpunkt.
            Där finns även den statsindividualism som förvisso inte ser en
            stark stat som alltings lösning, men som samtidigt har anammat
            tanken på att det via skattsedeln går att köpa sig fri från beroendet
            av andra människor. Inte heller där har civilsamhället eller de
            mellanmänskliga relationerna någon naturlig plats.
          </p>
          <p xml:id="i-QyMcRUqa7yjmMPUm21PZPY">
            Å andra sidan finns den personalism som ser att små nära gemenskaper
            och ett ömsesidigt beroende är en central del av det mänskliga.
            Att det bara är i samspelet med andra som människan utvecklas
            som person. Denna skillnad i människosyn får konse­kvenser för
            samhällssynen, vilket återspeglas i politiken.
          </p>
          <p xml:id="i-DXx7evpSzjrfTtvmCZ2aKR">
            Ibland kan det hos vissa låta som om civilsamhället bara är en
            fritidsaktivitet, ett litet sidospår till det som sker inom den
            offentliga sfären eller i den individuella. Vi menar att civilsamhället
            är något mycket viktigare. Det är här grunden läggs för demokrati,
            medmänsklighet och ett fungerande Sverige. Kristdemokraternas
            politik strävar därför efter att stärka det civila samhället och
            därmed de mellanmänskliga kontakterna.
          </p>
          <p xml:id="i-WPALWdh5yzDBWve2AWxZVG">
            Att oberoende från andra människor skulle leda till lycka är
            en missuppfattning. Starka relationer är ett så grundläggande
            mänskligt behov att det till och med går att mäta i livslängd.
            Social isolering har värre hälsoeffekter än fetma och är ungefär
            lika allvarligt som alkohol och rökning. Människan växer i relationer.
            En politik vars konsekvens blir att de mellanmänskliga banden
            försvagas kan aldrig kompenseras med att banden till offentliga
            institutioner stärks eller genom att skjuta till ytterligare bidrag.
            Det offentliga kan från mänsklig synvinkel bara vara ett komplement
            – inte utgöra samhällets grund.
          </p>
          <p xml:id="i-NFvzfrzh56PoPzSG3muMDy">
            Kristdemokraternas människosyn utgår från personalismen att varje
            människa är en unik och oersättlig individ och har samma absoluta
            och okränkbara värde oavsett kön, ålder, social position, etnisk
            och religiös tillhörighet eller sexuell identitet. Människo­värdet
            är knutet till existensen, inte till olika stadier eller situationer
            i den enskilda människans livscykel eller till hennes förmågor
            eller egenskaper. Varje person har universella rättigheter och
            skyldigheter, men hon utvecklas i familjen och i andra naturliga
            gemenskaper. Det är i familjerna, folkrörelserna, de ideella organisationerna,
            kooperativen, stiftelserna, de politiska partierna med mera som
            vi odlar vår grund­läggande etik och våra demokratiska traditioner.
            Sådana naturliga gemenskaper utgör stommen i samhället och ska,
            enligt oss kristdemokrater, ges rätt och möjligheter att förverkliga
            sin fulla potential. Det är i dem vi bygger och stärker tilliten
            mellan människor. Här lär vi oss samarbete och konflikthantering.
            Det är bland annat därför Kristdemokraterna så starkt betonar
            civilsamhällets betydelse. Den mest grundläggande gemenskapen
            är familjen. I denna lilla grupp får familjemedlemmarna möjlighet
            att möta kärlek, omtanke och förståelse, men också att ställas
            inför krav och ta ansvar.
          </p>
          <p xml:id="i-SNYSYrg6CcAHvweXeebkKQ">
            En av politikens viktigaste uppgifter är att värna dessa frivilliga
            sammanslutningars oberoende, att stärka dem och förenkla för deras
            verksamhet. Grundtanken är att staten skall lägga sig i så lite
            som möjligt och att så mycket som möjligt skall lämnas åt medborgarnas
            fria initiativ. Inte minst gäller detta inom familjepolitiken.
            Givetvis ska all verksamhet som får stöd av det offentliga arbeta
            för alla människors lika och oskattbara värde, grundläggande etiska
            värden och demokratiska principer. Men alltför ofta knyts resurser
            detaljerat till olika mål som ska uppnås, där såväl medel som
            mål bestäms av politiker. Det kan då uppfattas som om det offentliga
            inte litar på civil­samhällets organisationer och i förlängningen
            på medborgarna. Öronmärkning av anslagen leder i värsta fall till
            att politiska krav får organisationerna att ägna sig åt annat
            än vad de själva definierar som sitt uppdrag.
          </p>
          <p xml:id="i-Far8qtUnsDPYGyuKLoCXev">
            Graden av det civila samhällets oberoende är nära knuten till
            organisationernas finansiering. En hög grad av offentlig finansiering
            kommer också att leda till direkt eller indirekt styrning från
            det offentliga. För många politiker är detta själva poängen. Då
            kan man kontrollera att medborgarnas frivilliga sammanslutningar
            inte tycker ”fel”, utan anpassar sig efter åsiktskrav från de
            för tillfället mest röststarka i den offentliga debatten. Vi hävdar
            även här civilsamhällets oberoende och mångfald, en mångfald som
            inte bör strypas eller styras i en annan riktning än vad medlemmarna
            själva vill.
          </p>
          <p xml:id="i-BLafLKooxamnTNZA6fDkke">
            En reservation är på sin plats. Alla frivilliga sammanslutningar
            är inte av godo. Organisationer vars medlemmar begår, eller uppmuntrar
            till, kriminella handlingar blir en fråga för rättsväsendet. Vi
            vill skärpa lagstiftningen och göra det kriminellt att ha samröre
            med terrororganisation eller annan kriminell organisation. Det
            behöver också säkerställas att inga offentliga bidrag går till
            extremistiska organisationer och att medel som utbetalas på felaktiga
            grunder utan undantag ska krävas tillbaka. Att det existerar organisationer
            som inte är av godo kan dock förstås aldrig motivera att civilsamhället
            ska styras in i en specifik inriktning.
          </p>
          <p xml:id="i-VGgcMKSgkugUikFVZGhDuA">
            Kristdemokraterna är den politiska röst som tydligast har agerat
            för ett starkt civilsamhälle. I regeringsställning utformade vi
            en politik för det civila samhället. Vi fick till stånd en överenskommelse
            – ett kontrakt mellan regeringen, SKL och de idéburna organisationerna
            inom det sociala området. Vi drev på för att Sverige äntligen
            skulle få avdragsrätt för gåvor till hjälpverksamhet, ett principgenombrott
            som blev verklighet 2011. Förslagen i den här motionen är ännu
            ett steg på vägen mot ett starkare civilsamhälle.
          </p>
          <head xml:id="i-UpwuqbMLamt3bA5TA83Qe" type="h2">
            Balans mellan samhällets tre sektorer
          </head>
          <p xml:id="i-W6qgSPPwy4AZL9kHrGRYX4">
            Det finns tre centrala och samverkande funktioner i ett fungerande
            samhälle. Under medeltiden kallades de Korset, Svärdet och Penningpungen.
            Korset betecknade då kyrkornas moraliska, idéburna och andliga
            makt medan Svärdet stod för den världsliga makten. Penningpungen
            betecknade både den ekonomiska makten och de faktiska makthavarna.
          </p>
          <p xml:id="i-WVWn6Yx6pf1GA1CcSVxs5o">
            Under de ibland revolutionära tongångarna 1968 och några år efteråt
            sa man i stället Gud, Staten och Kapitalet. Då ville många marxistiskt
            inspirerade debattörer avskaffa både Gud och kapitalet och låta
            staten överta hela ansvaret, så som hade skett i både Sovjet och
            Maos Kina.
          </p>
          <head xml:id="i-F3gcGbjBpWp4uF566BiWST" type="h1">
            Sammanfattningsvis talar vi alltså om samhällets tre huvudfunktioner:
          </head>
          <p xml:id="i-CrdKcN1TfnHEmnyageAiuu">
            Det offentliga, som inkluderar stat, kommuner och landsting och
            i grunden all offentligt finansierad verksamhet.
          </p>
          <p xml:id="i-CvXXjAmwXhyyqL7FKYPzWD">
            Näringslivet, som utgörs av samhällets kommersiella sektor, industrier,
            tjänsteföretag, banker och andra verksamheter som primärt drivs
            i syfte att ge en optimal avkastning på satsat kapital och arbete.
          </p>
          <p xml:id="i-23opxsVzab2V6G1TDhJByc">
            Civilsamhället, som drivs av medborgarnas övertygelser och vilja
            att bidra till livskvalitet i många dimensioner, fysiskt, psykiskt,
            socialt och existentiellt. Familjen är samhällets viktigaste beståndsdel
            och en omistlig del i det civila samhället.
          </p>
          <p xml:id="i-PXrrXD8KzMFxRsdzWX729Y">
            I ett balanserat och demokratiskt samhälle samverkar dessa tre
            på många områden, men ingen sektor tillåts dominera någon av de
            övriga.
          </p>
          <p xml:id="i-8Ad7B8i2XqWpnrC2keXh9Y">
            Ett levande civilsamhälle är basen för ett väl fungerande, demokratiskt
            och mänskligt samhälle. Det startar hos den enskilda människan,
            familjen, den utvidgade familjen, grannskapet och närsamhället.
            Det tar sig uttryck i allehanda aktiviteter av kulturell, idrottslig,
            intellektuell eller ideologisk art. Dessa formar sedan civilsamhällets
            struktur i form av idéburna organisationer, föreningar och nätverk.
            Civilsamhället samverkar med samhällets två andra huvudfunktioner,
            det offentliga och näringslivet, där den senare är grunden för
            hela samhällets försörjning och ekonomiska välstånd.
          </p>
          <head xml:id="i-W7RgQwRdBb9cm7Yezx121P" type="h2">
            Civilsamhällets förändrade förutsättningar
          </head>
          <p xml:id="i-9jDtSJbLLresL4fd3nAUJc">
            Civilsamhället förändras i takt med att Sverige och världen i
            stort förändras. Vårt land är idag ett pluralistiskt medborgarsamhälle,
            inte ett förhållandevis homogent ”folkhem”. Individualism och
            självförverkligande har blivit viktigare, vilket inte nödvändigtvis
            gör människor mindre engagerande. Engagemanget kan däremot ta
            sig andra uttryck.
          </p>
          <p xml:id="i-Dkaj3xcDMU5ZbEymvpnDNY">
            Det bör slås fast att det är ett starkt engagemang hos människor
            i vårt land, det finns en rörelse som bygger på idealitet och
            frivillighet. Vår svenska folkrörelsetradition lever och frodas
            alltjämt trots enstaka påståenden om motsatsen. Däremot sker det
            förändringar inom det civila samhället.
          </p>
          <p xml:id="i-8zBUYnNGnSeDxCLjXdE5L">
            Vissa organisationer bygger vidare på en 100-årig tradition och
            fortsätter utvecklas. Andra tvinar bort och mer projektinriktade
            verksamheter uppstår. Enligt von Essen, Jegermalm, och Svedberg
            2015 är de mest utmärkande dragen för ideell verksamhet i Sverige
            den anmärkningsvärda stabiliteten och de samtida förändringarna.
            De avslutar sin första rapport om 2014 års befolkningsstudie med
            orden: ”Vi ser det som ett uttryck för ett gott samhälle som ger
            utrymme för människor att uttrycka sitt medborgarskap och det
            står inte i motsättning till ett väl utbyggt välfärdssamhälle.
            Snarare tvärtom!”
          </p>
          <p xml:id="i-CwU8K4g9kh5zWpcsdyAYLV">
            Sverige har drygt 200 000 föreningar i en befolkning om 10 miljoner
            invånare och ca 86 procent av befolkningen i åldern 16–84 år är
            medlemmar i en förening. Vi är ett föreningstätt land och det
            ger Sverige många fördelar och stärker samhällsgemenskapen.
          </p>
          <head xml:id="i-DxjoEHpAk8N1fGb71mdxvj" type="h2">
            Kristdemokraternas mål med en politik för civilsamhället
          </head>
          <p xml:id="i-V1gQLb8KBCCcEpxhsRjeeg">
            Det kan tyckas motsägelsefullt med en politik för ett område
            som vi i så hög utsträckning som möjligt vill hålla politiken
            borta ifrån. Vi vill därför vara tydliga med vår utgångspunkt:
            Staten är aldrig neutral i relation till civilsamhället. Staten
            sätter gränser, skyddar, strukturerar, stimulerar – eller kväver.
            Allt utifrån vilken lagstiftning och vilka incitament som finns
            eller saknas.
          </p>
          <p xml:id="i-VPREpFaqFreA34VYffrs6Z">
            Ett livskraftigt och dynamiskt civilsamhälle ökar möjligheterna
            till en stark och dynamisk demokrati. Därför vill vi:
          </p>
          <list xml:id="i-R1hUcCiefdN4BqoZYRgGCh" style="ul">
            <item xml:id="i-9fiosDgtZVjqwZDJEJPuzX">
              Stärka de naturliga gemenskaper där vi växer som människor. Därmed
              stärks också vi – som individer och som samhälle.
            </item>
            <item xml:id="i-YUJmJJ7gchQgM7nkeMzf4U">
              Öka sammanhållningen inom och mellan olika befolkningsgrupper
              i takt med att det sociala kapitalet byggs upp.
            </item>
            <item xml:id="i-R1N256SDY7GNp1mPqXiFQ3">
              Främja mångfalden. Detta kan bara ske genom att värna civilsamhällets
              oberoende på finansieringsfronten.
            </item>
          </list>
          <p xml:id="i-Xa51LaCreNATiwRTLjF4Vc">
            Kristdemokraterna brukar säga att samhället är större än staten.
            Mot bakgrund av vår människosyn så kan man också säga att välfärdssamhället
            är större än välfärdsstaten. Vi tror att ett samhälle byggt på
            de principer vi anför har förutsättningar att bli ett mer välmående
            samhälle.
          </p>
          <p xml:id="i-BJTVW91ZxS7SjWMTDLpoYy">
            Vi identifierar därmed följande utmaningar som särskilt viktiga:
          </p>
          <p xml:id="i-VqNdEkKkEck8sarqQPBFsL">
            − Civilsamhällets oberoende.
          </p>
          <p xml:id="i-PogSMVjXKTfifrkVB6Cb9P">
            Det finns en risk att civilsamhället begränsas till att vara
            en välfärdsutförare eller verkställare av statliga dekret. Om
            staten i allt högre utsträckning dikterar villkoren för civilsamhällets
            verksamheter, och samtidigt svarar för en allt större del av dess
            finansi­ering, så riskeras civilsamhällets självständiga röst
            och unika bidrag. Utvecklingen har redan i viss utsträckning gått
            i den riktningen. Detsamma gäller också med marknads­anpassning,
            där civilsamhällets organisationer bitvis agerar enligt kommersiella
            principer.
          </p>
          <p xml:id="i-Y232fFohp6au7eiAJaco4r">
            − Civilsamhällets insatser som utförare av välfärdstjänster.
          </p>
          <p xml:id="i-86uyJEMUnwi7F5cGekZXKd">
            Antalet utförare har visserligen ökat, men som andel har de minskat.
            Kristdemokraterna har konsekvent försvarat mångfalden och medborgarnas
            möjligheter att själva välja utförare inom exempelvis vård och
            äldreomsorg. Motiven är främst två.
          </p>
          <list xml:id="i-9aueLLHtLALQzjyogZivqb" style="ul">
            <item xml:id="i-Kms2sNXprHx4cXy56zNMfL">
              Vi värnar medborgarnas vardagsmakt och tilltron till att de själva
              är kapabla att veta vad som är bäst för dem, snarare än att politiker
              ska välja åt dem.
            </item>
            <item xml:id="i-AzW9Yr2aB18dP7G1GFsVS4">
              Innovationskraften i alla tre sektorer behövs om vi ska säkra
              samhällets välfärd och medborgarnas livskvalitet. Tar man bort
              eller kraftigt begränsar den ideella och den privata sektorns
              möjligheter så kommer detta att bli mycket svårt. Vägen till en
              förbättrad välfärd går via fokus på kvalitet, inte på ägarformer.
              Många vill begränsa eller i realiteten sätta stopp för två av
              tre sektorer. Vi välkomnar i stället de ideella krafterna och
              vill underlätta för dem att bidra.
            </item>
          </list>
          <head xml:id="i-CELLpg8d5VNhVvmhY9MKqT" type="h2">
            Den byråkratiska bördan
          </head>
          <p xml:id="i-Jxaetq8tu9cCMjjcLWT1qP">
            Samhällsutvecklingen har medfört en kraftig ökning av den byråkratiska
            bördan för ett stort antal organisationer under de senaste decennierna,
            inte minst bland de mindre. Även om syftet ofta är gott, har det
            medfört att mer tid läggs på att styra verksamheten på ett korrekt
            sätt, vilket resulterar i minskad tid för själva verksamheten.
            Detta riskerar att kväva många av civilsamhällets viktiga bidrag
            till vårt samhälle.
          </p>
          <p xml:id="i-TEeJCQcMvqWRJSDSYRLYkJ">
            Den utredning för ett stärkt civilsamhälle (U 2014:04) som tillsattes
            av allians­regeringen redovisades i februari 2016. Utredningen
            är angelägen och Kristdemo­kraterna vill betona dess betydelse
            för den fortsatta utvecklingen av det civila samhället. Det är
            angeläget att det offentliga förvaltar utredningens förslag på
            lämpligt sätt, t.ex. förslag som innebär att kunskapsbristen hos
            det offentliga om civila samhället minskar och att hänsyn tas
            till det civila samhället på ett bättre sätt än idag. Vi behöver
            en gemensam syn inom det offentliga på hur balansen mellan samhällets
            sektorer ska klaras ut och vilka spelregler som ska gälla.
          </p>
          <head xml:id="i-YSytLMTcRpdWi4XeSJz1EC" type="h2">
            Gåvoskatteavdraget
          </head>
          <p xml:id="i-Vx1zZbSTkhbfakWiJaqU6m">
            Alliansregeringen införde 1 januari 2012 en avdragsrätt för privatpersoners
            gåvor till ideell verksamhet med social inriktning eller som främjar
            forskning. Skattereduktion medges med 25 procent av gåvobeloppet
            och uppgår till högst 1 500 kronor per person och år. Under det
            första året gav 195 000 personer gåvor som gav rätt till skattereduk­tion
            för cirka 153 miljoner kronor. Under 2013 gjorde 761 000 personer
            avdrag för gåvor varav drygt 255 000 personer uppnådde minimibeloppet
            för skattereduktion. I maj 2015 var 75 organisationer registrerade
            som godkända gåvomottagare hos Skatteverket.
          </p>
          <p xml:id="i-9sUQrK6tPyqRyb3Ki4Le5k">
            Sverige var tidigare det enda EU-land som inte tillät sina medborgare
            att göra avdrag för gåvor till ideell verksamhet. Kristdemokraterna
            ser därför denna reform som epokgörande och nödvändig. Vi ser
            den som ett första steg i ett bredare arbete för att markera det
            civila samhällets betydelse och relation till den offentliga sektorn
            och till företagssfären.
          </p>
          <p xml:id="i-96yFhcUSVTQ5zocV8Zh6sG">
            Riksdagen har beslutat, efter regeringens förslag, att skattereduktionen
            för gåvor slopas. Regeringen anför i den lagrådsremiss som föregick
            beslutet ”att stöd till de verksamheter ideell sektor bedriver
            bör fördelas utifrån en prioritering av hur dessa bidrar till
            samhällsnyttan, snarare än utifrån vilken förmåga de berörda organisationerna
            har att hitta sponsorer som har råd att genom gåvor stödja verksamheten.
            Offentligt stöd bör snarare utgå från tydliga prioriteringar än
            via privatpersoners val av och förmåga till stöd via skattereduktion.”
          </p>
          <p xml:id="i-GQirHbnY9giLLSiQpzqgoM">
            Regeringen anser därmed att det offentliga bör vara de enda som
            stöder ideell verksamhet. Om privatpersoner gör det finns, enligt
            regeringen, risk att de stöder ”fel” verksamhet. Regeringen fortsätter
            därmed sin ovanifrån-politik där enskilda inte ges rätt att bestämma
            över vare sig val av hemtjänst, föräldraförsäkring eller vilken
            organisation man vill stödja. Staten vet bättre.
          </p>
          <p xml:id="i-U9bcCrjzRe5R8S2P4qSpH4">
            Regeringens bedömning leder till slutsatsen att social hjälpverksamhet
            inte ger samhällsnytta om den enbart stöds av enskilda. Först
            när det offentliga dirigerar blir verksamheten samhällsnyttig.
            Sammantaget tydliggör lagrådsremissen att regeringen motsätter
            sig att enskilda ger ekonomiskt stöd till social hjälpverksamhet.
            Det bör, enligt regeringen, vara förbehållet det offentliga som
            klarar av att bedöma samhälls­nyttan.
          </p>
          <p xml:id="i-HL3DxpBGKjuntkchxQmpbx">
            En majoritet av de remissinstanser som yttrade sig över regeringens
            förslag motsatte sig ett borttagande av gåvoskatteavdraget. I
            en rapport från riksdagens utredningstjänst, RUT, framgår det
            att flera av organisationerna som fått del av gåvoskatteavdraget
            menar att allt fler gav större belopp än tidigare. De regelbundna
            givarna ökade sitt månadsbelopp. Antalet gåvor och gåvogivare
            ökade dessutom. Samtidigt betonade flera att administrationen
            kring gåvoskatteavdraget behövde förenklas. Det är inte ändamåls­enligt
            med den administration som ålades de sociala hjälpverksamheterna.
            Gåvoskatte­avdraget har alltså medverkat till ökade intäkter hos
            ideella sektorn och en majoritet av dem ville behålla möjligheten.
            Dock behöver regelverket ses över. Riksdagen fattade beslut om
            att ta bort gåvoskatteavdraget trots att remissinstanserna motsatte
            sig det.
          </p>
          <p xml:id="i-GCMb3RVJcx8X9jcghvKZB9">
            I en studie av J von Essen, M Jegermalm och J Svedberg vid Ersta
            Sköndal Högskola (Folk i rörelse – medborgerligt engagemang 1992–2014)
            har givandet undersökts. De anger att givandet är överraskande
            stort och 80 procent av befolkningen har givit pengar vid minst
            ett tillfälle under föregående år. Det är stora skillnader mellan
            människor som ger regelbundet och de som ger vid något enstaka
            tillfälle. Men givandet är enligt Varnstad (2015) ”folkligt, småskaligt
            och utbrett”. Det noteras vidare att givandet inte varierar särskilt
            mycket efter människors inkomster och att kvinnor ger mer än män
            trots att mäns inkomster generellt sett är högre. Slutligen konstateras
            att ”så många som varannan anser att man har en moralisk skyldighet
            att ge. Givandet har genom särskiljning från välfärdsstaten och
            dess ansvarsområden getts en egen innebörd och ett eget berättigande
            som till och med beskrivs som ett moraliskt ansvar av hälften
            av befolkningen. Det individuella ansvaret består därför även
            om det offentliga tas.”
          </p>
          <p xml:id="i-FtokcV6MrmV2meE3Vywg3c">
            Kristdemokraterna vill se en mer självständig ideell sektor.
            Mindre av detaljstyrning vid bidragsgivning och mer av grundstöd.
            Genom gåvoskatteavdraget ökar organisa­tionernas självständighet.
            Statens påverkan inskränks till att godkänna organisationerna
            som får del av skatteavdraget. Det är en rimlig avvägning mellan
            självständighet och offentlig insyn.
          </p>
          <p xml:id="i-6V2YDahzSxmUfMhPxPGruq">
            Kristdemokraterna motsatte sig avskaffandet av gåvoskatteavdraget.
            Vi anser att gåvoskatteavdraget bör återinföras 2018 i sin tidigare
            utformning och att ansöknings- och årsavgifterna för organisationer
            som tar emot gåvor ska avskaffas. På sikt ser Kristdemokraterna
            även att takbeloppet för avdragsrätten bör höjas samt att en utveckling
            av skatteavdraget till att även omfatta fler ändamål och juridiska
            personer bör utredas.
          </p>
          <head xml:id="i-DrKhB2FpgE2UjFXTzinjtx" type="h2">
            En investeringsfond för ideella aktörer i välfärdssektorn
          </head>
          <p xml:id="i-BmrBfj7vWpjevQRQ3zyKnT">
            Under de senaste åren har den ideella sektorns insatser som utförare
            av välfärdstjänster ökat i absoluta termer. Men som andel av helheten
            har den minskat. Samtidigt vet vi att många av de idéburna organisationerna
            har såväl ett stort förtroende hos allmänheten som en vilja att
            växa.
          </p>
          <p xml:id="i-G81fPYR3xurhqNeWNeGXYF">
            Ett av problemen som de ideella aktörerna lyft fram är kapitalförsörjningen.
            Enkelt uttryckt är bankernas bedömningssystem vid utlåning anpassat
            för ekonomiska vinst­kalkyler i aktiebolag, inte för ideella organisationer
            vars verksamhet baseras mer på värderingar och återinvesteringar
            i verksamheten. Av Famnas medlemsorganisationer uppger drygt 40
            procent av medlemmarna att kapitalbrist är det största tillväxthindret.
            Motsvarande siffra i småföretagsbarometern är ca 4 procent. Det
            är tydligt att varken det traditionella banksystemet eller till
            exempel Almi har kunnat möta de behov som många idéburna non-profitföretag
            möter. Detta trots att dessa organisationer eller sociala företag
            ofta har en både långsiktig och bärkraftig verksamhet.
          </p>
          <p xml:id="i-85W3FV7MmPdwWfxNktHiXT">
            Detta måste vi råda bot på och en möjlighet är en statlig investeringsfond,
            på liknande sätt som har skett i Storbritannien genom Big Society
            Capital. Tanken är att medel från fonden ska kunna användas för
            så kallade sociala investeringar. Det kan bland annat handla om
            lån med något lägre traditionella avkastningskrav. En klumpsumma
            skulle kunna avsättas och då som ett engångsvis anslag i statsbudgeten
            eller inom Tillväxtverkets ram. Frågan bör övervägas vidare.
          </p>
          <head xml:id="i-GXkZYe915qc8YmHLKDJBzq" type="h2">
            Ge fler aktörer i det civila samhället möjlighet att utföra offentligt
            finansierade tjänster
          </head>
          <p xml:id="i-EpaXYf2oQ8aYbLgzdUYyfF">
            Möjligheterna att styra sin vardag ser olika ut beroende på i
            vilken kommun man bor. Å ena sidan är detta inte konstigt, med
            tanke på att vi har kommunalt självstyre. Å andra sidan finns
            det orimliga begränsningar i möjligheten till vardagsmakt. En
            viktig orsak till detta finns i att alla kommuner ännu inte har
            infört några reella valmöjligheter.
          </p>
          <p xml:id="i-QwjBGsyxwTygYLuui8tQHL">
            Det finns flera fördelar med att förenkla för civilsamhällets
            organisationer att utföra offentligt finansierad välfärd: Kommunerna
            får ut mer per skattekrona; medborgarna får ökade valmöjligheter;
            civilsamhällets kompetens och innovationskraft kommer bättre till
            sin rätt. Det vore en vinst för samhället om det möjliga antalet
            aktörer breddas så mycket som möjligt.
          </p>
          <p xml:id="i-FtdbvNaQvqragw4zBuWbLH">
            Därför behövs det fler alternativ för att skapa största möjliga
            valfrihet med hänsyn till de lokala förutsättningar som finns
            i olika kommuner.
          </p>
          <head xml:id="i-96s2p5wmyiuRQRnTZ87s6T" type="h2">
            Förenkla regelverket för det civila samhällets organisationer
          </head>
          <p xml:id="i-ToMVLWcHw3Y7gYptUewqqw">
            Regeringen har beslutat om en rad målsättningar för att förenkla
            regelverket för det svenska näringslivet. Men än så länge är det
            mest ord utan handling. Samma ambition ska finnas för det civila
            samhället. Vi vill att civilsamhället ska fortsätta att utvecklas
            och därför ska onödiga regler och lagar som i första hand försvårar
            för organisationer tas bort.
          </p>
          <head xml:id="i-J1jzXc46Jo4Y2CoAxqZ4KU" type="h2">
            Öka bidraget till trossamfunden
          </head>
          <p xml:id="i-2CCXxTPCKEQCFqbkta6sJ3">
            Sedan lång tid tillbaka ges ett offentligt stöd till trossamfunden.
            De är en viktig del av det civila samhället. Trossamfunden utgör
            ett unikt bidrag i integrationsprocessen och gör ofta stora samhällsinsatser
            till exempel genom stöd till utsatta grupper och barn- och ungdomsverksamhet.
            De fyller också en viktig funktion genom sitt arbete med andlig
            vård inom sjukvården, där många trossamfund finns närvarande för
            människor i svåra stunder.
          </p>
          <p xml:id="i-Q2QLYgPuVCq52kWDiPsfRd">
            Sverige är ett mångreligiöst land där religionen spelar en viktig
            roll för många, inte minst många nya svenskar. Här har trossamfunden
            en viktig roll att spela genom att i sin verksamhet bidra till
            större förståelse, kunskap och respekt för olika trosinriktningar
            i vårt land. Därför är det viktigt att staten stödjer deras arbete.
            Regeringen föreslår nu att stödet till samfundens arbete med säkerhet
            minskas med 7 miljoner kronor och riktar istället dessa miljoner
            till en bredare grupp. Kristdemokraterna motsätter sig den neddragning
            på säkerhet för samfunden som regeringen gör och tillför 12 miljoner
            kronor om året 2018, 2019 och 15 miljoner kronor 2020 till trossamfunden.
          </p>
          <head xml:id="i-RmrHiceUA9EvwzpkPJ9ZzA" type="h2">
            Värna civilsamhällets ställning i förhållande till näringslivet
            och det offentliga
          </head>
          <p xml:id="i-BiSprk3wjtSPDcJ9ek5izY">
            Samhällsutvecklingen har gjort det allt svårare att skilja mellan
            civilsamhället, det offentliga och näringslivet. Under den senare
            tiden har såväl domstolsbeslut som myndighetsdirektiv bidragit
            till denna otydliga gränsdragning. Marknadsdomstolen har likställt
            föreningsliv med företagande, om en förening bedriver någon form
            av ekonomisk verksamhet. Har man någon hantering av pengar så
            jämställs detta med företag. Ett annat exempel är när Livsmedelsverket
            jämställer ideella föreningar med livsmedelsföretag, om den ideella
            föreningen på något sätt hanterar livsmedel i sin verksamhet.
            Detta kan drabba en fotbollsklubb som säljer korv med bröd i match­pausen.
          </p>
          <p xml:id="i-QjN2ZRcinixkRLa1GHxNf">
            Detta är en utveckling som inte är önskvärd. En utredare bör
            därför se över gråzonerna för att därefter presentera förslag
            som på ett tydligt sätt värnar civilsam­hällets ställning.
          </p>
          <head xml:id="i-LhSeX2e13YJ4JTTziS912C" type="h2">
            Öka stödet till idrottsrörelsen och friluftsorganisationerna
          </head>
          <p xml:id="i-RoPxKyUB79ztguS23zJhxD">
            En viktig del av det civila samhället är idrottsrörelsen. Att
            få motionera själv eller tillsammans med andra medverkar till
            livskvalitet. Hälsan förbättras genom regelbunden motion. Den
            sociala gemenskap som finns i att gemensamt idrotta är också viktig.
            Friluftsorganisationerna spelar en särskild roll genom att medverka
            till motion och aktiviteter utomhus och värnandet av vår natur.
            Att få vistas ute i naturen ger många positiva upplevelser på
            en gång. Upplevelser som också medverkar till stärkt livskvalitet.
          </p>
          <p xml:id="i-2fPNue3MzZSCbjbnkim6Sg">
            I idrottsrörelsen finns fler än 600 000 ideella ledare som regelbundet
            medverkar till att barn, unga och vuxna får chans till idrottsverksamhet
            på alla nivåer och i hela landet. Det är en fantastisk insats
            som bidrar till ett starkt civilt samhälle och samhällsgemen­skap.
            Inom friluftsorganisationerna finns på liknande sätt ledare och
            funktionärer som bidrar till aktiviteter och upplevelser i vår
            natur. Sammantaget utgör idrottsrörelsen och friluftsorganisationerna
            viktiga delar i vårt samhälle och de bidrar till samhällsnytta.
            Vi vill avsätta mer pengar i det generella stödet till idrottsrörelsen
            och till friluftsorganisa­tionerna och instämmer därför i regeringens
            förslag, men utökar det generella stödet till idrottsrörelsen
            med totalt 35 miljoner kronor de tre kommande åren.
          </p>
          <p xml:id="i-UM7Ta2LsEfWQEyUZmybVxn">
            Vi tillför därutöver ytterligare 70 miljoner kronor för en utbildningssatsning
            så att barn och vuxna i miljöer där barn befinner sig ska kunna
            lära sig mer om integritets­frågor och vad man kan göra för att
            förhindra övergrepp. Pengarna ska användas för kortare kurser
            inom idrottsrörelsen, förskola och lågstadiet. Vuxna ska bli bättre
            på att upptäcka förövare som ofta söker sig till miljöer där många
            barn är. För de små barnen ska det inte handla om sex men om att
            lära sig rätten till sin egen kropp och att sätta gränser. Det
            hjälper till mot en del förövare. Informationen bör också ingå
            i förskollärarnas utbildningar.
          </p>
          <head xml:id="i-31nm42jFebmE8Y5J9hcMRG" type="h2">
            Sänkt skatt på ersättningar till funktionärer i ideella organisationer
          </head>
          <p xml:id="i-Wc7x7NoBHncGn9fiRTBvYE">
            Idrottsrörelsen har förmånliga skatteregler för sina föreningar
            som innebär att föreningen inte behöver betala arbetsgivaravgifter
            för idrottsutövare, tränare eller tävlingsfunktionärer om ersättningen
            understiger ett halvt prisbasbelopp. Med detta undantag har idrottsrörelsen
            en förmån som betyder mycket gott för verksamheten. Övriga ideella
            organisationer borde inkluderas i samma regelverk för att stödja
            deras viktiga arbete som gagnar inte minst ungdomar.
          </p>
        </div>
        <div xml:id="i-UyvKV48BoKFtLjyeEeiGAH" type="signatureBlock">
          <list xml:id="i-NTQGW4KHPfyYKtwNsbcW97">
            <item xml:id="i-6gpn6EHLkY94Uh1yyVkoke" type="signature">
              Andreas Carlson (KD)
            </item>
            <item xml:id="i-MybFrKgQM3Su79M8sWQyYc" type="signature">
              Jakob Forssmed (KD)
            </item>
            <item xml:id="i-RkyVgRrDd6V8qArBtnsJ8b" type="signature">
              Mikael Oscarsson (KD)
            </item>
            <item xml:id="i-75kQzE4Fn6MsQeT5fduAPd" type="signature">
              Emma Henriksson (KD)
            </item>
            <item xml:id="i-FvLJgK8327AqiZEsDRGy8q" type="signature">
              Annika Eclund (KD)
            </item>
            <item xml:id="i-3yL2QndxUuJh5B4ymyWu9y" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
