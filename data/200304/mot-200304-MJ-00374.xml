<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0374/mot_200304_MJ_0374-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04
          </p>
          <p>
            Motion till riksdagen 2003/04:MJ374
          </p>
          <p>
            av Sven-Erik Sjöstrand m.fl. (v)
          </p>
          <p>
            Jordbrukspolitiken
          </p>
          <p>
            mnr: MJ374 pnr: v362
          </p>
          <p>
            1 Innehållsförteckning
          </p>
          <p>
            1 Innehållsförteckning... 2 Förslag till riksdagsbeslu 3 BRUNA
            nns 4 Vänsterpartiets utgångspunkter... 5 Innebörden av reformen...
            5.1 Frikoppling.... 5.2 Tvärvillkor. 5.3 Djurbidrag. 5.4 Nationella
            kuveri 5.5 Nationell reserv.. 5.6 Modulering,
          </p>
          <p>
            APU RBRBRWNNYH
          </p>
          <pb facs="riksdagen-motions-pdf/data/200304/mot_200304_MJ_0374/mot_200304_MJ_0374-0002.pdf"/>
          <p>
            2003/04:MJ374
          </p>
          <p>
            2 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om att frikoppling förordas men att hänsyn till
            vissa produktionsgrenar under en övergångstid kan vara nödvändigt.
            2. Riksdagen tillkännager för regeringen som sin mening vad som
            i motionen anförs om att regeringen fortsättningsvis bör verka
            för ytterligare ambitionshöjningar för s.k. tvärvillkor inom de
            olika områdena, samtidigt som systemet bör utformas så att möjlighet
            till administration och kontroll inte kompliceras. 3. Riksdagen
            tillkännager för regeringen som sin mening vad som i motionen
            anförs om djurbidrag. 4. Riksdagen tillkännager för regeringen
            som sin mening vad som i motionen anförs om det nationella kuvertet.
            5. Riksdagen tillkännager för regeringen som sin mening vad som
            i motionen anförs om den nationella reserven. 6. Riksdagen tillkännager
            för regeringen som sin mening vad som i motionen anförs om modulering.
            7. Riksdagen tillkännager för regeringen som sin mening vad som
            i motionen anförs om att beslut kring moduleringen bör samordnas
            med översynen av miljö- och landsbygdsutvecklingsprogrammet.
          </p>
          <p>
            3 Bakgrund
          </p>
          <p>
            EU:s jordbrukspolitik kritiseras för en rad missförhållanden;
            höga kostnader då man tar ca 50 procent av EU:s totala budget
            i anspråk, dålig måluppfyllelse, subventionerad överproduktion
            som leder till att överskottet dumpas på världsmarknaden vilket
            slår ut jordbruket i syd, stora negativa miljöeffekter, brister
            i djuromsorg och livsmedelssäkerhet — bara för att nämna en del
            av kritiken. Samtidigt som den gemensamma jordbrukspolitiken orsakat
            stora negativa konsekvenser för miljö, rättvis handel, djuromsorg
            och säkra livsmedel har den också i vissa avseenden varit gynnsam
            då exempelvis antalet hävdade betesmarker som hålls öppna genom
            betande djur ökat och kulturmiljöer på landsbygden har fått bättre
            skötsel. Genom stöd till ängs- och betesmarker eller genom kulturmiljöstöd
            har den biologiska mångfalden kunnat gynnas och kulturmiljöerna
            knutna till landsbygden värnats. Även satsningar på landsbygdsutveckling
            vilka haft positiva konsekvenser har kunnat genomföras. Förutsättningarna
            för att utnyttja den gemensamma jordbrukspolitiken till någonting
            positivt finns. Jordbrukspolitiken är ett redskap för att kunna
            uppnå mål inom livsmedelsproduktion, djuromsorg, kultur- och miljövård
            och landsbygdsutveckling. Frågan är bara vilka mål vi vill att
            politiken ska sträva
          </p>
          <pb facs="riksdagen-motions-pdf/data/200304/mot_200304_MJ_0374/mot_200304_MJ_0374-0003.pdf"/>
          <p>
            mot och på vilket sätt jordbrukspolitiken bör vara utformad för
            att målen ska uppnås. Denna tanke har varit gemensam för en mängd
            medlemsländer inom EU vilket lett till att EU-kommissionen under
            2002 och 2003 genomförde den så kallade halvtidsöversynen, MTR
            (midterm review), då jordbrukspolitiken sågs över och reformförslag
            presenterades. Med kommissionens förslag som underlag träffade
            efter långa och intensiva förhandlingar EU:s jordbruksministrar
            den 26 juni 2003 en politisk överenskommelse om den framtida jordbrukspolitiken.
            Vänsterpartiet har under flera års tid framhållit problemen med
            EU:s gemensamma jordbrukspolitik, CAP (common agricultural policy),
            och är nu positivt till att ett beslut om en reform slutligen
            fattats. Reformen var inte så långtgående som vi hoppats men den
            är ett steg i rätt riktning. Än så länge är det svårt att uttala
            sig om vilka konsekvenser reformen kommer att innebära då implementeringen
            kan ske genom en mängd alternativa system. Vänsterpartiet vill
            i denna motion ge en övergripande syn på inriktningen för de förändringar
            Sverige står inför i och med den nationella implementeringen.
          </p>
          <p>
            4 Vänsterpartiets utgångspunkter
          </p>
          <p>
            Vänsterpartiets utgångspunkter för EU:s jordbrukspolitik är att
            politiken måste förändras från att vara baserad på kompensation
            för lägre priser och exportstöd till ersättningar för miljöåtgärder
            och stöd till regioner med sämre odlingsförutsättningar. Målsättningen
            måste vara att bevara ett jordbruk i hela EU och möjliggöra produktionssystem
            som kan upprätthålla ekologiska, sociala och kulturella värden.
            I centrum måste den enskilde brukaren finnas. Inom jordbruksproduktionen
            är en god framförhållning en förutsättning då planeringen av produktionen
            sträcker sig över flera år. Investeringarna är stora och plötsliga
            oförutsedda händelser som slår ut en hel produktionsgren på den
            enskilda gården inte är ovanliga. Läggs dessutom en jordbrukspolitik
            till som inte är konsekvent eller tydlig i sina mål skapas stor
            osäkerhet för producenten eller lantbrukaren. Behovet av tydliga
            mål för politiken där hänsyn tas till den enskilde brukaren är
            därför stort. Vi anser att en jordbrukspolitik som innebär stöd
            för vissa åtgärder är nödvändig. En vägledande princip för jordbrukspolitiken
            bör vara att samhället främst ersätter jordbrukssektorn för dess
            produktion av kollektiva nyttigheter. Vi anser att en större andel
            av direktstöden förs över till miljöersättningar och landsbygdsutveckling.
            Dessa stöd bör de enskilda medlemsländerna ges möjlighet att själva
            anpassa till nationella preferenser och behov och de skall dessutom
            förutsätta nationell medfinansiering. I kombination med detta
            är det viktigt att vi på gemenskapsnivå formulerar tydliga mål
            och höga krav för miljö, säkra livsmedel och djurskydd. Den beslutade
            reformen når troligen inte upp till dessa målsättningar. Reformen
            är dock ett steg på väg.
          </p>
          <p>
            2003/04:MJ374
          </p>
          <pb facs="riksdagen-motions-pdf/data/200304/mot_200304_MJ_0374/mot_200304_MJ_0374-0004.pdf"/>
          <p>
            2003/04:MJ374
          </p>
          <p>
            5 Innebörden av reformen 5.1 Frikoppling
          </p>
          <p>
            EU:s jordbrukspolitik reglerar produktionen inom EU genom att
            betala ut bidrag till lantbrukare för viss produktion i vissa
            mängder. Exempelvis är ersättningen för spannmålsodling hög vilket
            leder till att produktionen av spannmål kan tänkas vara högre
            inom EU än den skulle ha varit utan stödet. Detta nuvarande direktstöd
            ersätts, med vissa undantag, genom MTR av ett frikopplat gårdsstöd.
            Den så kallade frikopplingen kan förenklat sägas vara ett försök
            att minska problemet med överproduktion och styra produktionen
            till det som konsumenter efterfrågar. Med frikopplingen betalas
            bidrag ut oavsett produktion. Enda kravet som ställs på brukaren
            är att marken hålls öppen och hävdad och att miljö- och djurskyddskraven
            följs. De enskilda medlemsländerna kan basera stödnivån antingen
            på historiska utbetalningar, utbetalningar som jordbrukaren erhöll
            under åren 2000-2002, eller så kan stödet utgå per arealenhet
            där nivån antingen kan vara gemensam för hela Sverige eller variera
            mellan regioner. Medlemsländerna har också en möjlighet att frikoppla
            mer eller mindre av arealstödet för jordbruksgrödor. Det är också
            valfritt att placera upp till 10 procent av stödpengarna i ett
            nationellt kuvert, vilket beskrivs senare i motionen. Detta innebär
            att frikopplingsmotståndarna inom EU kan behålla så pass mycket
            av de produktionskopplade stöden att det i kombination med en
            strikt historiskt baserad frikoppling förändrar mycket litet av
            dagens incitament samtidigt som möjligheten för större förändringar
            finns. Vänsterpartiet anser att stöd inte ska vara kopplat till
            produktionen och är därför positivt till frikopplingen. Vi kan
            dock se problem när det gäller omställningen av stödsystemet till
            ett frikopplat system för vissa produktionsgrenar där särskilda
            övergångslösningar kan vara nödvändiga. Vår utgångspunkt är dock
            att stöd inte ska vara produktionsberoende och att vi därför förordar
            frikoppling. Detta ska ges regeringen till känna.
          </p>
          <p>
            5.2 Tvärvillkor
          </p>
          <p>
            För att få del av det frikopplade stödet måste jordbrukarna uppfylla
            ett antal direktiv inom områdena miljö, folkhälsa, djurhälsa,
            växtskydd och djurskydd samt garantera att jordbruksmarken kommer
            att skötas. Direktiven överskrider inte ambitionen i den lagstiftning
            som finns på respektive område. Vänsterpartiet anser att det är
            positivt att brukare åtminstone måste uppfylla lagkrav inom de
            ovan nämnda områdena för att erhålla bidrag. Vi ser dock problem
            med att tillämpningen av tvärvillkor kan vara svåradministrerad
            och svårkontrollerad. Det är angeläget att det system som utformas
            i syfte att hantera tvärvillkoren tar hänsyn till dessa problem.
            Utgångspunkten bör förutom den hänsyn som måste tas till problem
            vid tillämpningen vara att regeringen fortsättningsvis bevakar
            villkoren för tvärvillkor för att i
          </p>
          <pb facs="riksdagen-motions-pdf/data/200304/mot_200304_MJ_0374/mot_200304_MJ_0374-0005.pdf"/>
          <p>
            förlängningen verka för ytterligare ambitionshöjningar inom de
            olika områdena, vilket är i enlighet med kommissionens ursprungliga
            förslag. Detta ska ges regeringen till känna.
          </p>
          <p>
            5.3 Djurbidrag
          </p>
          <p>
            Inom CAP finns så kallade djurbidrag. Djurbidrag är ett produktionsbidrag
            vilket betyder att brukaren får betalt per antal djur han eller
            hon håller. Inom djurbidrag finns bl a bidrag för att hålla amkor
            (ko som går med diande kalv) eller handjur. Precis som med arealbidraget
            som är ett annat produktionsbidrag innebär MTR att djurbidragen
            frikopplas. Det vill säga att bidrag inte längre helt ska utgå
            från produktionen utan medlemsländerna har möjlighet att minska
            på djurbidragen till förmån för nationella kuvertet eller ör modulering.
            Modulering och nationella kuvertet beskrivs senare i motionen.
            Inom nötköttssektorn får medlemsstaterna möjlighet att välja mellan
            alternativen att behålla am- och dikobidraget och koppla slaktbidraget
            till produktionen upp till 40 procent, koppla slaktbidraget helt
            till produktionen eller koppla handjursbidaget upp till 75 procent.
            Som tidigare nämnts är Vänsterpartiets inställning att bidrag
            ej ska vara produktionsbaserat och så även när det gäller djurbidrag.
            Trots att djurbidraget är ett produktionsbidrag så har stödet
            inneburit att positiva effekter inom exempelvis naturvårdsområdet
            uppnåtts då bidraget varit en orsak till att djur kunnat hållas
            och betesmarker kunnat hållas öppna. Vänsterpartiet anser att
            alternativen för frikoppling av djurbidragen nära måste övervägas
            i syfte att uppnå maximal miljö- och djuromsorgsnytta. Vänsterpartiet
            anser att regeringen vid översynen av djurbidragen bör beakta
            vad som ovan anförts i motionen. Detta ska ges regeringen till
            känna.
          </p>
          <p>
            5-4 Nationella kuvert
          </p>
          <p>
            Medlemsstaterna kommer att få möjlighet att avsätta upp till
            10 procent av de frikopplade stöden i nationellt kuvert vilket
            motsvarar ca 500 miljoner kronor. Dessa kuvert kan användas för
            att på nationell nivå besluta om åtgärder för insatser när det
            gäller miljöåtgärder, marknadsföring eller kvalitetshöjande åtgärder.
            Som tidigare nämnts anser Vänsterpartiet att stöd till jordbruket
            ej ska vara produktionskopplat utan att stöd utgår för de kollektiva
            nyttigheter som jordbruket skapar. Detta kan det nationella kuvertet
            användas till. Genom det nationella kuvertet skapas också möjligheten
            att stödja lokala initiativ för exempelvis småskalig livsmedelsproduktion
            eller förädling. Vänsterpartiet är positivt inställt till möjligheten
            att kunna utnyttja det så kallade nationella kuvertet. Detta ska
            ges regeringen till känna.
          </p>
          <p>
            2003/04:MJ374
          </p>
          <pb facs="riksdagen-motions-pdf/data/200304/mot_200304_MJ_0374/mot_200304_MJ_0374-0006.pdf"/>
          <p>
            2003/04:MJ374
          </p>
          <p>
            5.5 Nationell reserv
          </p>
          <p>
            Reformen innebär också att högst 3 procent av det totala frikopplade
            stödet i ett land ska avsättas i en nationell reserv för att användas
            till jordbrukare med särskilda svårigheter samt till nystartade
            jordbruk. Vänsterpartiet är positivt till att Sverige ska avsätta
            stöd i den nationella reserven för att användas till jordbrukare
            med särskilda svårigheter samt till nystartade jordbruk. Detta
            ska ges regeringen till känna.
          </p>
          <p>
            5.6 Modulering
          </p>
          <p>
            Jordbruksreformen innebär att direktstöden successivt dras ner
            samtidigt som stöd för miljö och landsbygdsutveckling ökar. Pengar
            flyttas alltså över från direktstöden till stöd till miljö- och
            landsbygdsutveckling genom så kallad modulering. Direktstöden
            för jordbruksföretag med mer än 5 000 euro i stöd sänks med 3
            procent år 2005, 4 procent år 2006 och 5 procent år 2007. Nivån
            som innebär en sänkning av direktstöden med 5 procent fr o m 2007
            ligger sedan kvar. Genom modulering stärks miljö- och landsbygdsutvecklingens
            roll och medlemsländerna ges i större utsträckning möjlighet att
            genom riktade åtgärder tillgodose behov på landsbygden. Reformen
            innebär också förändringar av priset för mjölk och smör samt vissa
            förändringar i stödpriset för spannmål. Vänsterpartiet anser att
            stöd till jordbruket bör utgå för de kollektiva nyttigheter som
            jordbruket producerar, d v s gynnandet av den biologiska mångfalden,
            hävd av ängs- och betesmarker, miljöhänsyn och djuromsorg. Modulering
            är en åtgärd som Vänsterpartiet i sin jordbrukspolitik argumenterat
            starkt för. Denna möjlighet till reform som Sverige står inför
            är mycket positiv. Vänsterpartiet är positivt till modulering
            och anser att regeringen bör verka för en ökning av stöd till
            miljö- och landsbygdsutveckling vid MTR-implementeringen. Detta
            ska ges regeringen till känna. Vidare anser Vänsterpartiet att
            beslut kring moduleringen behöver samordnas med översynen av miljö-
            och landsbygdsutvecklingsprogrammet vilket är det program som
            idag hanterar de miljöstöd som utgår till jordbruk inom EU:s gemensamma
            jordbrukspolitik. Detta ska ges regeringen till känna.
          </p>
          <p>
            Stockholm den 3 oktober 2003
          </p>
          <p>
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Karin Svensson Smith (v) Karin Thorborg
            (v)
          </p>
        </div>
      </div>
    </body>
  </text>
</TEI>
