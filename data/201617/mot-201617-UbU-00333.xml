<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UbU-00333">
  <teiHeader>
    <fileDesc>
      <titleStmt>
        <title>Vidare studier för personer med intellektuell funktionsnedsättning </title>
        <author corresp="i-UbgZDZPBynu5dutQ3jCsDn">av Christina Örnebjär (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:333 av Christina Örnebjär (L)</title>
          <idno type="rdwebb">H402333</idno>
          <rs type="number">333</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H402333/text</ref>
          <ref type="dokument_url_html">http://data.riksdagen.se/dokument/H402333</ref>
          <ref type="dokumentstatus_url_xml">http://data.riksdagen.se/dokumentstatus/H402333</ref>
          <ref type="docx">http://data.riksdagen.se/fil/10CA8DB6-7978-478B-B1AB-9819B2661955</ref>
          <ref type="pdf">http://data.riksdagen.se/fil/69A756B3-20F1-4EFD-9479-E19F51F904DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AfMocmD9WVfE7gPEt9nVDk" type="signed"/>
        <correspContext corresp="i-AfMocmD9WVfE7gPEt9nVDk">
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction type="submitted" xml:id="i-NyFDsugjKG1M3GpyYuLLBo">
          <date when="2016-09-29"/>
          <time when="15:58:31"/>
        </correspAction>
        <correspAction type="reviewed" xml:id="i-QPS7hSsheHuDLEggnMF5wW">
          <date when="2016-09-30"/>
          <time when="13:07:58"/>
        </correspAction>
        <correspAction type="referred" xml:id="i-VW1rVE2gT1oyU875n99roF">
          <date when="2016-10-14"/>
        </correspAction>
        <correspAction type="assigned" xml:id="i-3X7UTaCb6fTdJwtk9UL6C9">
          <date when="2017-06-22"/>
          <time when="11:37:49"/>
        </correspAction>
        <correspContext corresp="i-3X7UTaCb6fTdJwtk9UL6C9">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-2F3UXfHwoyZZtzavYPFf2w"/>
        <correspContext corresp="i-2F3UXfHwoyZZtzavYPFf2w">
          <ref type="uppgift">2016/17:UbU16</ref>
          <ref type="ref_dok_id">H401UbU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU16</ref>
          <ref type="ref_dok_titel">Vuxenutbildningen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:333 av Christina Örnebjär (L) Vidare studier för personer med intellektuell funktionsnedsättning</div>
      </div>
      <div type="motBody">
        <div type="motProposal" subtype="förslag">
          <head xml:id="i-QNDjtAowzM3LbKbkmpQxnr">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-BRn8SctFGWvtmRPhKtg3kV">
              Riksdagen ställer sig bakom det som anförs i motionen om att
              utreda möjligheterna till vidare studier för personer med intellektuell
              funktionsnedsättning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-EMx4Zz4LkqYbEoiAC1pQ8i">
            Motivering
          </head>
          <p xml:id="i-HNiXDSrzvfkCgMsewx95tD">
            Samhället har misslyckats med att skapa förutsättningar för unga
            vuxna med intellektuell funktionsnedsättning. Andelen så kallade
            enklare jobb minskar stadigt och för den som inte har en eftergymnasial
            utbildning blir det allt svårare att få ett arbete. Det gäller
            i allra högsta grad unga med intellektuell funktionsnedsättning.
            Vad vi ibland tenderar att glömma bort är att detta inte är en
            homogen grupp. Det är individer med en intellektuell funktionsnedsättning,
            och alla är olika och har olika behov.
          </p>
          <p xml:id="i-8CNCmVQ3d1VP9aoMHhvZtn">
            Regeringen har tillsatt en samordnare som ska ta fram en strategi
            för unga som vare sig arbetar eller studerar och i det arbetet
            ingår en kartläggning. Jag förutsätter att man i det arbetet också
            inkluderar unga med intellektuell funktionsnedsättning.
          </p>
          <p xml:id="i-4A8gycGoCYZau4iidvAbZC">
            2009 skrev Sverige under FN:s konvention om rättigheter för personer
            med funktionsnedsättning. Där står bland annat att personer med
            funktionsnedsättning ska få tillgång till allmän högre utbildning
            och ett livslångt lärande utan diskriminering och på lika villkor
            som andra. Tyvärr finns idag få möjligheter för den med intellektuell
            funktionsnedsättning att läsa vidare efter gymnasiet. Inte heller
            leder något av programmen i gymnasiesärskolan idag till grundläggande
            högskolebehörighet.
          </p>
          <p xml:id="i-S3L1v6NZ4QmgTzQVEfr15M">
            Elevantalet på särskolan ökade dramatiskt för ungefär tjugo år
            sedan. Sedan kommunerna på 1990-talet tog över ansvaret för särskolan
            har elevantalet i princip fördubblats. Vad orsakerna till den
            ökningen är kan diskuteras men faktum kvarstår, vi har aldrig
            haft så många barn inom gymnasiesärskolan eller grundsärskolan.
            Att det existerar olika definitioner av utvecklingsstörning innebär
            dock att storleken på gruppen intellektuellt funktionsnedsatta
            varierar både inom och mellan länder och inte minst över tid.
            Det handlar inte minst om vilka krav och förväntningar samhället
            har.
          </p>
          <p xml:id="i-EKPrqeg5zpary76t63Gq7R">
            Idag innehåller tyvärr gymnasiesärskolan en inlåsningseffekt.
            Vill man studera vidare finns folkbildningen, yrkeshögskolan eller
            särskild utbildning för vuxna. Folkhögskolorna med arbetsmarknadsfokus
            för den här målgruppen är dock mer eller mindre obefintliga och
            de flesta är geografiskt placerade i södra delarna av Sverige.
            Den som kommer från gymnasiesärskolan har också svårt att få plats
            vid allmän utbildning som kan erbjuda stöd då de slåss med alla
            andra om några få platser. Allmän innebär heller inte att de per
            automatik får behörighet med den bakgrund de har och om de får
            behörighet är inte högre utbildning anpassad i sin pedagogik.
          </p>
          <p xml:id="i-aP8fLssWewavqFPNL24FE">
            En annan del av problemet är att utbildningarna inte är anpassade
            efter studenternas förutsättningar utan är utformade efter studenter
            som gått i den vanliga gymnasieskolan. Intressant är då att följa
            det projekt som Högskolan i Gävle har drivit där man erbjöd elever
            som gått särgymnasium att söka en ordinarie, vanlig högskoleutbildning.
            Det man gjorde för att anpassa var att låta utbildningen löpa
            på fyra år istället för tre. Man anpassade också vissa moment
            men i övrigt var kraven de samma. Men liksom andra projekt finns
            inte den möjligheten kvar, trots ett väldigt gott resultat. I
            maj 2016 avslutades dessutom projektet SV Kulturcollege i Örebro,
            som erbjudit personer med intellektuell funktionsnedsättning ett
            alternativ för att kunna närma sig arbete eller söka sig till
            vidareutbildning. Projektet slog väl ut och eleverna har under
            de två år det pågått varit vid närmare 40 arbetsplatser. Det fiffiga
            med exempelvis Studieförbundet Vuxenskolans SV Kulturcollege är
            att det är en modell som går att använda för andra, till exempel
            nyanlända och skoltrötta vilket gör att många skulle ha att vinna
            på att modellen utvecklades och spreds till fler platser i landet.
            På grund av bristande finansiering avslutades dock projektet.
          </p>
          <p xml:id="i-2mc42PdLzgU1MiYCEtQUNM">
            Tyvärr ser verkligheten ofta ut så här, det mesta drivs i projektform
            med kort livslängd trots att det är en målgrupp som definitivt
            behöver långsiktiga satsningar och en trygghet i vardagen.
          </p>
          <p xml:id="i-FiS7WY96egVSpFhZJpH7x2">
            Ett problem som följer med anpassad studiegång som i Gävle är
            ersättningen. Eftersom studietakten är långsammare än på andra
            utbildningar får eleverna som läser vidare på högskola inte studiemedel
            då systemet är uppbyggt kring att du ska ta ett visst antal poäng.
            I ett moment 22 av knepighet blir dessutom den som studerar vidare
            av med sin aktivitetsersättning.
          </p>
          <p xml:id="i-7pzPnVmRsFqQG7W3Bq72Fi">
            Unga med intellektuell funktionsnedsättning behöver riktade insatser
            och särskilt utformade program. Gymnasiesärskolan bör kunna erbjuda
            högskolebehörighet. Den modell som arbetades fram vid högskolan
            i Gävle bör kunna vidareutvecklas och erbjudas vid fler lärosäten.
            Därtill bör ett uppdrag gå till exempelvis Folkbildningsrådet
            att genom olika satsningar stärka civilsamhället ännu mer. Folkbildningsrådet
            har bland annat pekat på det stora behovet av att utveckla nya
            pedagogiska metoder inom folkhögskolan vilket också bör kunna
            breddas till andra folkbildare. Hur man kan skapa fler möjligheter
            till eftergymnasial utbildning för personer med intellektuell
            funktionsnedsättning behöver utredas.
          </p>
        </div>
        <div type="motSignatures">
          <list>
            <item xml:id="i-N4PUstFFML7dC1szFDVd9U">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
