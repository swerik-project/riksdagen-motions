<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00058">
  <teiHeader>
    <fileDesc>
      <titleStmt>
        <title>med anledning av prop. 2018/19:136 Ett modernt public service nära publiken – Villkor 2020–2025</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:58 av Aron Emilsson m.fl. (SD)</title>
          <idno type="rdwebb">H70258</idno>
          <rs type="number">58</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H70258/text</ref>
          <ref type="dokument_url_html">http://data.riksdagen.se/dokument/H70258</ref>
          <ref type="dokumentstatus_url_xml">http://data.riksdagen.se/dokumentstatus/H70258</ref>
          <ref type="docx">http://data.riksdagen.se/fil/898664BD-49CA-45E1-8526-E7C15CAADC7C</ref>
          <ref type="pdf">http://data.riksdagen.se/fil/37DFE7AF-EF62-496F-992A-96296B5101DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JM6BsNKHH2sLr6zkQV4oFY" type="basedOn"/>
        <correspContext corresp="i-JM6BsNKHH2sLr6zkQV4oFY">
          <ref>Proposition 2018/19:136</ref>
        </correspContext>
        <correspAction xml:id="i-8v8CB18zC7W7puZpmBPPPz" type="signed"/>
        <correspContext corresp="i-8v8CB18zC7W7puZpmBPPPz">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-6TrEFwxTJa6RF1dEXJpACX" type="submitted">
          <date when="2019-09-18"/>
          <time when="16:44:40"/>
        </correspAction>
        <correspAction xml:id="i-5XUuCNSouSErfq29o2kdvf" type="reviewed">
          <date when="2019-09-19"/>
          <time when="16:50:28"/>
        </correspAction>
        <correspAction xml:id="i-6y55URzL3EwbtEdyDeVB7r" type="dismissed">
          <date when="2019-09-20"/>
        </correspAction>
        <correspAction xml:id="i-DL2noHY1yqjmVJVRFpgVMg" type="referred">
          <date when="2019-09-24"/>
        </correspAction>
        <correspAction xml:id="i-6fqjhaG213bJ1ynB2rYoPm" type="assigned">
          <date when="2020-11-02"/>
          <time when="10:58:09"/>
        </correspAction>
        <correspContext corresp="i-6fqjhaG213bJ1ynB2rYoPm">
          <ref type="assignedTo">Kulturutskottet</ref>
        </correspContext>
        <correspAction xml:id="i-Jq4adJ6JovqsaPgzcDoD3X" type="behandlas_i"/>
        <correspContext corresp="i-Jq4adJ6JovqsaPgzcDoD3X">
          <ref type="uppgift">2019/20:KrU2</ref>
          <ref type="ref_dok_id">H701KrU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU2</ref>
          <ref type="ref_dok_titel">Villkor och riktlinjer för radio och tv i allmänhetens tjänst 2020-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Jr5ya2j2dMriU7P3hjikNc" type="motHeader">
        <div xml:id="i-EvHZ1VLSuhtoLPmnfA9Zy5" type="motTitle">
          Motion till riksdagen 2019/20:58 av Aron Emilsson m.fl. (SD)
          med anledning av prop. 2018/19:136 Ett modernt public service
          nära publiken – Villkor 2020–2025
        </div>
      </div>
      <div xml:id="i-RU5ps718d1XyPA8dqC8rtT" type="motBody">
        <div xml:id="i-AkSnVzKWBigeeqa2LCHB2k" type="motProposal" subtype="förslag">
          <head xml:id="i-FBr1mP559EGsrsJbpBYRpT">
            Förslag till riksdagsbeslut
          </head>
          <list xml:id="i-2srMtbp5y4hzvkzMQcv6YZ" style="ol">
            <item xml:id="i-MEpQBKF5kZvc1aTtvSPNSi">
              Riksdagen avslår propositionen i sin helhet.
            </item>
            <item xml:id="i-VUeti2onJ6YiL9D9mBi8HG">
              Riksdagen ställer sig bakom det som anförs i motionen om att
              tillsätta en utredning som ser över formerna för public service,
              däribland en sammanslagning av public service-bolagen till ett
              bolag som sysslar med samtliga format, och tillkännager detta
              för regeringen.
            </item>
            <item xml:id="i-FURmjgDzXMckPxkCiHha7E">
              Riksdagen ställer sig bakom det som anförs i motionen om speglingsuppdraget
              och tillkännager detta för regeringen.
            </item>
            <item xml:id="i-6qScSddVdzdEKdZeJYixwe">
              Riksdagen ställer sig bakom det som anförs i motionen om att
              direkt tillsätta utredningar om övergången från marksänd tv till
              modernare distributionssätt och hantering av krissituationer när
              allt färre tar del av information via marknätet, och detta tillkännager
              riksdagen för regeringen.
            </item>
            <item xml:id="i-HZQbbeTkEL1cHnjVUWoPx2">
              Riksdagen ställer sig bakom det som anförs i motionen om parallellsändningar
              av tv-kanaler och tillkännager detta för regeringen.
            </item>
            <item xml:id="i-3JH6H8ELdKg9cn8NvW4MS6">
              Riksdagen ställer sig bakom det som anförs i motionen om att
              i de fall en förhandsprövning görs bör den inte göras av en under
              regeringen underställd myndighet och tillkännager detta för regeringen.
            </item>
          </list>
        </div>
        <div xml:id="i-6hoR4ySLGed8FEb1XA4ZgZ" type="motContent">
          <head xml:id="i-GdHzvTV5SXXgQGBS8PiXb8" type="h1">
            Motivering
          </head>
          <p xml:id="i-SxwQPKFA8K2keZY3cktEcs">
            Radio och tv i allmänhetens tjänst, public service, är jämte
            tryckfrihetsförordningen och yttrandefrihetsgrundlagen grundbultar
            i vårt mediesystem och i förlängningen i vår demokrati. Samtidigt
            märker vi hur public service-bolagen allt oftare kritiseras för
            att brista i sitt uppdrag, och inte sällan finns det fog för kritiken
            och förbättringspotential att anamma. För Sverigedemokraterna
            fyller public service som idé och institution en viktig funktion
            då det är att betrakta som ett allmänintresse, särskilt för ett
            litet språk- och kulturområde som Sverige och Norden. Public service
            har ett viktigt grunduppdrag i att arbeta med att förmedla kvalitativ
            samhällsinformation och ha ett brett utbud av svensk och nordisk
            film- och tv-produktion för svenska folket, producerat på svenska
            i Sverige och Norden. Inte minst har man ett ansvar att främja
            svenska språket, svensk kultur och natur samt inte minst nyheter
            och drama. Man är också en allt viktigare del av totalförsvaret.
          </p>
          <p xml:id="i-HrrRygjYXfSFkrA6Lr8UBL">
            Utredningen rörande formerna för framtidens public service påbörjades
            i ett sent skede, med lite tid att utreda en modernisering av
            formerna för public service med hänsyn och anpassning till den
            snabba utveckling som skett på medieområdet. Det hade varit bra
            om regeringen så som riksdagen begärde initierat denna process
            tidigare. Sverigedemokraterna anförde inför utredningen och propositionen
            rörande finansieringen av public service att former för och omfattning
            av public service borde beslutas innan beslut om finansieringen
            fattas. En hållning vi håller fast vid. Nu är den nya finansieringsmodellen
            införd, samtidigt som regeringens förslag för att anpassa public
            service till teknikutvecklingen på medieområdet är få och otillräckliga.
          </p>
          <p xml:id="i-FkNgJWs5fd4G9zPXXkVc2k">
            Public service är i behov av stora reformer för att anpassas
            till nuvarande medieera. Vi har sedan ett flertal år tillbaka
            presenterat olika förslag på reformer vi tror är nödvändiga. Även
            om riksdagen och regeringen inte vill utvärdera dessa förslag,
            finner vi det oroande att övriga riksdagspartier och regeringen
            inte tycks föreslå nästan några anpassningar av public service
            till dagens mediesituation.
          </p>
          <p xml:id="i-Kou294oeA1GuKK1tRNTXPe">
            Det är tid att långsiktigt och genomtänkt se över omfattning,
            innehållsuppdraget och speglingsuppdraget, men också den långsiktiga
            medelstilldelningen och beredskaps­uppdraget. En övergripande
            public service-utredning bör ges direktiv att se över helheten
            för att radio och tv i allmänhetens tjänst ska kunna tryggas långsiktigt,
            särskilt i en hårdnande global konkurrens.
          </p>
          <p xml:id="i-VAHcFiRA1f34iKcZABCC8r">
            Vi vill förstärka sakligheten genom att inrätta ett specialinriktat
            organ som inför ett granskningsärende sätter samman ett vetenskapsråd
            som får till uppgift att kontrollera anmälda programs eller reportages
            saklighet. Vi vill att rättelser exponeras tydligare på exempelvis
            programbolagets hemsida eller i ett särskilt program för att stärka
            transparensen mellan mediekonsumenter och programbolagen. Vi vill
            sätta kompetens framför kvotering i alla lägen. Sedan en lång
            tid tillbaka har vi påtalat och förordat åtgärder för att innehåll
            på bolagens egna webbsajter ska räknas som en del av kärnuppdraget
            och ska kunna granskas utifrån krav om saklighet och opartiskhet
            av granskningsnämnden. Även om regeringen berör detta i propositionen
            har deras senfärdighet genererat en situation där nätinnehåll
            blir en del av kärnuppdraget, men utan att det kan granskas av
            granskningsnämnden.
          </p>
          <p xml:id="i-85anvLbZegd5FRDtMMinp2">
            Utöver ovanstående bör public service-bolagen slås samman i ett
            formatoberoende
          </p>
          <p xml:id="i-TojEEhSXRhDqvfaw6VJDq6">
            bolag för att anpassas till dagens mediesituation.
          </p>
          <p xml:id="i-3khkTqSsbcWJNqavnkHHhr">
            Utifrån ovanstående, dvs. att Sverigedemokraternas vision för
            public service vitt skiljer sig från övriga partiers och regeringens
            vision, kan inte Sverigedemokraterna ställa sig bakom propositionen.
          </p>
          <p xml:id="i-H2MpTztZD2RARCkG4YF6bM">
            Det betyder samtidigt inte att samtliga av regeringens förslag
            är dåliga, men vi är skyldiga att se till helheten och anser att
            våra förslag bättre svarar för den medieutveckling som vi ser
            i dagsläget och under överskådlig tid.
          </p>
          <head xml:id="i-USCfiAU6jwypq1d9FVXVQF" type="h2">
            Ett medielandskap i förändring
          </head>
          <p xml:id="i-GUL9GUNMBggdvgEeyUWRt5">
            En stor del av den situation regeringen beskriver rörande det
            förändrade medie­landskapet instämmer vi i. Däremot menar vi att
            problemet med filterbubblor inte nödvändigtvis är större i dag
            än för några år sedan. Utifrån uttalanden från medie­forskare
            från SOM-institutet har filterbubblor alltid funnits och det finns
            ingen forskning som tyder på att vi i dag skulle vara mer benägna
            än förr att omge oss med åsikter som bekräftar oss eller våra
            åsikter.
            <ref xml:id="i-QoAzDrQYcjHsTQ24tirRtD" target="i-GiwobGeqaKU1McB7tcsEPu">
              [1]
            </ref>
          </p>
          <p xml:id="i-NoikqcxektsdAEEHw4Tsm8">
            Dessutom förskönar regeringen förtroendet för public service-aktörerna
            genom att relativisera situationen och jämföra med andra medieaktörer.
            Public service är inte som andra medieaktörer och förväntas inte
            heller vara det. Det är mycket allvarligt att radio- och tv-bolagen
            som ska stå i allmänhetens tjänst tappar förtroende bland befolkningen.
            Utöver det är det av yttersta vikt att identifiera samtliga aspekter
            som kan ligga till grund för det sjunkande förtroendet och om
            minskningen beror på exempelvis bristande nyansering i bolagens
            innehåll.
          </p>
          <p xml:id="i-GWNzwbKMK2xjD3FcjqzvQz">
            Regeringen verklighetsbeskrivning är således inkorrekt och ofullständig.
            Det är därmed svårt att fatta solida beslut på en bristfällig
            verklighetsbeskrivning.
          </p>
          <head xml:id="i-FAn6QpFKkdG3x7BG4tbhwQ" type="h2">
            Rörande reglering av public service
          </head>
          <head xml:id="i-6KoVQ1Kf4W85xJ3vdJdpVk" type="h3">
            Speglingsuppdraget
          </head>
          <p xml:id="i-5xMPygAjQBqbcprPnjnDFm">
            Regeringens tolkning av speglingsuppdraget innebär att de ser
            etnisk och sexuell representation som ett verktyg för att bredda
            medierapportering och mångfald. Man utgår från att personer med
            olika ursprung genom sin härkomst ger nya perspektiv i debatten.
            Sverigedemokraterna anser att denna form av mångfaldsambition
            inte är konstruktiv, dvs. att en persons förmåga att lyfta fram
            perspektiv inte alltid eller enbart påverkas av personens etnicitet
            eller sexuella läggning, och att det är högst tveksamt att denna
            typ av åtgärd skulle bredda debattklimatet och säkra en mångfasetterad
            rapportering. Tvärtom kan denna uppfattning anses förlegad. Av
            den anledningen är vi kritiska till att man i sändningstillståndet
            fäster vikt vid könsfördelning och etnisk representation. Kompetens
            måste vara primärt fokus framför kvotering av olika slag. Ett
            fokus på varierande meningsperspektiv och olika livsförhållanden
            i landets alla delar bör snarare vara det som åsyftas.
          </p>
          <head xml:id="i-2aookz4PvaWB7MLu4Vo2Sh" type="h3">
            Framtidens distributionsformer
          </head>
          <p xml:id="i-X6ty5gRMTRdxjjuJ3R4zne">
            Regeringen skriver att övergången från marksänd tv till andra
            distributionssätt ska utredas fram till 2027. Sverigedemokratarena
            vill betona att denna utredning bör komma till stånd snarast och
            att det bör finnas möjlighet att diskutera det eventuella innehållet
            i en sådan utredning i flera år innan ett beslut ska fattas. Detta
            för att teknikutveckling går mycket fort och att frågorna berör
            rikets och medborgarnas säkerhet. Hur säkerställer vi att public
            service webbportaler går att nå i en krissituation om landet är
            under angrepp?
          </p>
          <p xml:id="i-LDRRx33V7uFWNrdM6k5gyA">
            Regeringen skriver att en beredning bör komma till stånd tidigt
            under tillståndsperioden. Sverigedemokraterna anser att denna
            utredning bör påbörjas direkt.
          </p>
          <head xml:id="i-V74AearYjRCmE51QrBUEfK" type="h2">
            Parallellsändning av tv-kanaler med samma innehåll
          </head>
          <p xml:id="i-E6Vc6HfGWHqkacwTMf42vc">
            SVT sänder i dag innehåll i SVT1 och SVT2 i både HD-kvalitet
            och standard­upplös­ning. Merparten av befolkningen har möjlighet
            att ta emot sändningar i HD-kvalitet, och under sändningstillståndsperioden
            bör den grupp som inte har möjlighet att ta emot HD-sändningar
            minska. Under sändningstillståndsperioden kan således en punkt
            nås där det är överflödigt att sända SVT1 och SVT2 i både standard-
            och HD-kvalitet. Därför bör bolaget självt få möjlighet att avgöra
            huruvida parallellsändning ska ske och prioritera resurserna så
            att de optimeras utifrån hur det påverkar tillgången för vissa
            grupper, och beroende på om dessa grupper har annan utrustning
            som gör att de kan ta del av public services utbud.
          </p>
          <head xml:id="i-SumzJ1nGCs2qWtzEdBrtp2" type="h3">
            Inkludering av webbportalerna i kärnverksamheten
          </head>
          <p xml:id="i-2FgCuHc8sVeb5XUVLns9sb">
            Det är bra att regeringen äntligen insett behovet av en översyn
            och modernisering av public service-bolagens uppdrag. Samtidigt
            föreslår regeringen ett genomförande av denna förändring utan
            tillräckliga förberedelser. Det är djupt problematiskt att verksamheten
            på internet blir en del av kärnuppdraget samtidigt som innehållet
            på internet inte kan granskas efter krav om saklighet och opartiskhet.
            Grundlags­utredningen som syftar till att möjliggöra denna granskning
            borde ha kommit till stånd för flera år sedan, och detta har också
            frekvent påpekats av olika riksdagsledamöter i riksdagen. Sverigedemokraterna
            anser, till skillnad från regeringen, att public service bör bli
            formatoberoende. Även om regeringen anser att huvuddelen av public
            service innehåll ska sändas genom etern, är det olyckligt att
            innehåll för minoriteter, så som föreslagits, ska kunna undantas
            från denna huvudregel, och således inte kunna granskas. Eftersom
            Sverigedemokraterna anser att public service-bolagen likt andra
            mediebolag bör anpassa sitt format efter tillfälle och det som
            ska förmedlas, anser vi att det är mycket olyckligt att textinnehåll
            inte kan granskas utifrån kraven om saklighet och opartiskhet.
          </p>
          <head xml:id="i-3tkJo6aYr2ZcJmKvDcmHAs" type="h2">
            Förhandsprövning
          </head>
          <p xml:id="i-TgnEaPNDeJijW7PJWy9zw4">
            Under utredningens gång uppmärksammade vi Sverigedemokrater att
            skiljelinjen mellan censur och styrning från regeringen är hårfin
            vad gäller förhandsprövningen. Vi månar om armlängds avstånd,
            framför allt när politiker kan bedöma programinnehåll så som förhandsprövningen
            av public service nya tjänster innebär. Förhandsprövningen fungerar
            på så vis att nya program eller andra tjänster av större betydelse
            ska anmälas till regeringen i förväg för godkännande. Anmälan
            ska även rapporteras till MPRT som i sin tur utreder och godkänner
            den nya tjänstens allmänna värde och marknads­påverkan. Vi ställer
            oss skeptiska till om det är politikers, och särskilt regeringens,
            uppdrag att avgöra om public service-bolagen ska få lov att starta
            nya tjänster eller inte. Om och i de fall en förhandsprövning
            görs, bör den inte göras av en under regeringen underställd myndighet,
            utan organiseringen av den funktionen bör ses över.
          </p>
          <head xml:id="i-84NkjsP32hg967hz9rVVPz" type="h2">
            Sändningarnas innehåll
          </head>
          <p xml:id="i-UvJzQbDxsvdZ3P6srtzGWR">
            Medielandskapet har genomgått en betydande förändring de senaste
            åren, där teknik­utvecklingen låter fler aktörer utmana de etablerade
            mediehusen. Teknik­utvecklingen har även tillåtit mediebolagen
            att frångå sitt tidigare fokus på ett format till att numera anpassa
            formatet till det mest lämpliga för innehållet. Mediehus som tidigare
            enbart använt tidningar för att sprida information använder i
            dag både ljud, bild, text och video. Vi ser en utveckling mot
            mediebolag utan inlåsning till ett utgivningsformat. En sådan
            utveckling måste public service anpassa sig till. I framtiden
            blir det otidsenligt att ha separata public service-bolag för
            olika format, där ett bolag sänder radio och ett annat sänder
            tv samtidigt som de sprider information genom text på sina webbportaler.
          </p>
          <p xml:id="i-MB5jFUbTPw2ystCuoza3Ep">
            Ytterst få länder i världen har separata public service-bolag
            efter format. Samtliga våra grannländer har endast ett public
            service-bolag, vilket visat sig fungera väl. Det svenska systemet
            med flera separata public service-bolag är undantag från regeln
            ur ett europeiskt perspektiv. Det är alltså inte självklart att
            public service ska bestå av flera bolag och att dessa ska arbeta
            med olika format. Vi föreslår därför en sammanslagning av public
            service-bolagen även i Sverige. En sammanslagning skulle kunna
            generera samordningsvinster, effektivitetsförbättringar och att
            medel kan fördelas bättre. En bättre fördelning skulle ge public
            service ökade möjligheter att med material på svenska konkurrera
            med stora internationella medieaktörer inom såväl journalistik
            som drama.
          </p>
          <p xml:id="i-6WRWVYzgkrCmwTDJFcBBG8">
            Vi föreslår att en parlamentarisk kommitté tillsammans med representanter
            från public service-bolagen får i uppdrag att utreda alternativ
            kring hur en sammanslagning skulle kunna äga rum.
          </p>
        </div>
        <div xml:id="i-FEyPXcwdCuhmdJYsMAcXVp" type="motSignatures">
          <list xml:id="i-FBph2kfhANbLnYa8482Ng6">
            <item xml:id="i-E16EngLoCDmrjsBwxdaGW8" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-VWNAwe3P4C5ye7eohBH67K" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-8XqHx8ZpE7y9eEgv16K4D2" who="i-JP8NeL17uoQgDiTaxrGnVM">
              Jonas Andersson i Linköping (SD)
            </item>
            <item xml:id="i-32nWMBk88fz8PwiB1TxS9p" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
        <div xml:id="i-U9qouA6iUvrEiyJujCt4gt" type="motNotes">
          <noteGrp xml:id="i-GDnicc9E8o1J92CWD9ac6g">
            <note xml:id="i-GiwobGeqaKU1McB7tcsEPu">
              [1] https://fof.se/tidning/2018/1/artikel/forskare-sticker-hal-pa-myten-om-filterbubblor.
            </note>
          </noteGrp>
        </div>
      </div>
    </body>
  </text>
</TEI>
