<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966-höst-ak--00977">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966_höst_ak__977/mot_1966_höst_ak__977-001.pdf"/>
      <fw xml:id="i-Lu8oExE48NhH4FVpdJQqd7">
        8 Motioner i Andra kammaren, nr 977 år 1966
      </fw>
      <div xml:id="i-Pee8xLFNQRWfUJqdFokUp5" type="motHeader">
        <div xml:id="i-RK8sfAYGJyBTFirDfojq9S" type="motTitle"/>
        <div xml:id="i-HwW6nc89PKzD5ZMpEVYrAy" type="motSubmissionInfo"/>
      </div>
      <div xml:id="i-H684xgfJ9HYca6NbVB2qix" type="motBody">
        <div xml:id="i-VatEECVEs9G4v3Q7cYfzbU">
          <p xml:id="i-JtMYWPbgf4WJjykGNi7WdD">
            Nr 977
          </p>
          <p xml:id="i-WotxSeEyg4VHpkdVAq36BC">
            Av herr Sjöholm m. fl., i anledning av Kungl. Maj:ts proposition
            nr 151, med förslag till lag om ändring i kommunal- skattelagen
            den 28 september 1928 (nr 370).
          </p>
          <p xml:id="i-96C6FHtpUJ13VcBdD18dKj">
            Den allmänna fastighetstaxering som verkställdes år 1965 föranledde
            vä- sentligt höjda taxeringsvärden. I syfte att förhindra att
            dessa höjningar skulle resultera i en stegring också av fastighetsägarnas
            inkomstskatt före- slog regeringen att såväl det procenttal som
            gäller för en- och tvåfamiljs- villor vid taxering enligt den
            s. k. schablonmetoden som repartitionstalet vid den kommunala
            inkomsttaxeringen skulle sänkas. Riksdagen godkände förslaget
            och hade sålunda anslutit sig till regeringens tanke att skatte-
            höjning för villaägarna skulle förhindras. Mot bakgrunden av detta
            är det ytterst anmärkningsvärt att regeringen nu gör helt om och
            lägger fram förslag om en väsentlig skatteskärpning just för villaägare.
            Redan kravet på konsekvens i statsmakternas åtgärder gör att den
            nu föreslagna straffskatten för villaägare bör avvisas. Det föreligger
            emellertid åtskilliga andra skäl för avslag å propositionen. i
            Den debatt som föregått propositionsförslaget har visat — som
            Lantbru- kets skattedelegation i sitt remissvar antyder — att
            den bakomliggande ambitionen härrör från en ovilja att medgiva
            villaägare avdrag för gäld- ränta å i fastigheten nedlagt kapital.
            Det göres i samband härmed gällande att villaägarna subventioneras
            skattevägen. Å en relativt god inkomst be- tyder givetvis med
            nuvarande progression ett ränteavdrag en hel del i re- ducerad
            skatt. Det måste emellertid framhållas att skattesystemet och
            de frågeställningar som där kan aktualiseras icke gärna kan få
            öva inverkan på villafastigheters bostadsvärden på det sättet
            att en hög marginalskattenivå skall föranleda förhöjda bostadsvärden.
            Det är en självklarhet att hög pro- gression gör avdragsposter
            starkt verksamma. Om dessa avdrag av denna anledning väcker olust
            synes korrektivet emellertid böra bestå av en sänkt progressivitet.
            Departementschefen angiver som stöd för förslaget bostadssociala
            skäl. Detta måste tydas så att finansministern anser att småhusbebyggelsen
            skall diskrimineras och hållas tillbaka till förmån för annan
            bebyggelse. Även detta står i bristande konsekvens med vad statsmakterna
            tidigare uttalat och skulle utgöra en olycklig förskjutning i
            regeringens bostadspolitik. Småhusbebyggelsen bör stimuleras,
            icke motarbetas. Det är anmärkningsvärt att samtidigt som regering
            och riksdag varit
          </p>
          <pb facs="riksdagen-motions-pdf/data/1966/mot_1966_höst_ak__977/mot_1966_höst_ak__977-002.pdf"/>
          <fw xml:id="i-AqheFCu7WSotsBm12LvgZs">
            Motioner i Andra kammaren, nr 977 år 1966 9
          </fw>
          <p xml:id="i-MpnVwW57kDkec6PasKCaZz">
            angelägna om att skydda hyresgäster i gemen för oskäliga hyreshöjningar
            och vi infört ett system med bostadssubventioner, som skänker
            hyreslättna- der även åt hyresgäster som inte är i behov av sådana,
            förslag kan väckas om väsentligt höjda bostadskostnader för småhusägarna.
            Detta förstärker intrycket av propositionsförslaget som en punktaktion
            mot en kategori skatt- skyldiga, varvid man gjort avkall på både
            bostadspolitiska och skatte- tekniska principer och som ledmotiv
            haft i första hand syftet att åvägabringa en skatteskärpning just
            för denna kategori. Uttrycket »lyxvillor&gt; har ju förekommit
            flitigt i debatten kring förslaget. Det kan utan tvivel anses
            utmanande att bostadskonsumenter ordnar sin bostadsfråga genom
            att uppföra skrytbyggen i form av villor med byggnads- värden
            uppåt en halv miljon kronor eller mer. Skrytbyggen förekommer
            ju f. ö. också i statlig och kommunal regi, vilket icke borde
            vara lättare att fördraga. Beträffande villabyggen — och villaköp
            — är det ostridigt så, att merparten finansieras av människor
            med måttlig ekonomisk kapacitet och att ett mycket stort antal
            av dessa har att dragas med bostadskostnader som överstiger deras
            normala förmåga. Den av regeringens bostadspolitik förorsakade
            svåra bostadsbristen har bl. a. medfört att bostadssökande måst
            lösa bostadsfrågan på ett ekonomiskt ofördelaktigare sätt än de
            skulle ha önskat: de har nödgats investera upplånat kapital i
            villaköp eller villabygge, de har varit nödsakade köpa tomtmark
            med annan belägenhet och till annat och högre pris än de kalkylerat
            med, och amorteringar och räntor — nu högre än någonsin — har
            blivit så krävande att ekonomiska svårigheter ofta har uppträtt.
            Dessa människor — som nu avses skola beläggas med speciell straffskatt
            — tvingas avstå från mycket av det som andra med normalare boendekostnader
            regelmässigt tillgodogör sig: utlandsresor, lyxbil(ar), som- marvilla.
            De har genom regeringens bostadspolitik drivits dithän — och nu
            avkräver samma regering dem speciellt för dem avsedda pålagor.
            Bland motiven för regeringsförslaget ingår också önskvärdheten
            av att inkomstbeskatta »det i villafastigheterna nedlagda kapitalet&gt;.
            Som ovan antytts har detta kapital i ett mycket stort antal fall
            nedlagts icke av villa- ägaren utan av en långivande bank -—-
            detta kapital ger ränta åt långivaren, inte åt husägaren. Frånsett
            detta synes det märkligt att just kapital nedlagt i egen bostad
            skall särskilt beskattas i fråga om fiktiv eller verklig för-
            räntning. Personer som gör kapitalplaceringar i smycken eller
            konst — där förräntningen ofta kan vara av mycket betydande storleksordning
            — undslipper konstruktioner av det slag som nu uppställes i fråga
            om villa- ägare. När det gäller konst träder inte ens förmögenhetsbeskattningen
            in. Återigen framgår det att villaägarna skall sättas i en för
            dem menlig särställning. För den händelse den föreslagna lagstiftningen
            avser att angripa effekten av ränteavdragen bör noteras för det
            första att konsekvensen kommer att drabba även den villaägare
            som till äventyrs inte har belånat sin fastighet
          </p>
          <pb facs="riksdagen-motions-pdf/data/1966/mot_1966_höst_ak__977/mot_1966_höst_ak__977-003.pdf"/>
          <fw xml:id="i-GRAMZLCn8LvdrRxPHU2WH1">
            10 Motioner i Andra kammaren, nr 977 år 1966
          </fw>
          <p xml:id="i-TVUcW13oMzs6SXjcRxdcbi">
            och för det andra att förslaget i så fall sannolikt kommer att
            motverka sina egna syften. Högre boendekostnader — som ju blir
            följden av bifall till förslaget — kommer snarast att höja belåningsnivån
            och öka gäldräntorna med vikande skatteintäkter som följd. Effekten
            blir sålunda dubbelt olycklig: större ekonomiska svårigheter för
            villaägarna och sämre skatte- utfall för statsverket. Om det förhåller
            sig på det sättet att man vill komma åt konsumtion av lyxkaraktär
            synes ett avsevärt högre taxeringsvärde ha bort stipuleras som
            första tröskelbelopp; därutöver framstår det som ett svårt angrepp
            på principen om beskattningens likformighet och rättvisa att just
            innehavet av en villafastighet med visst taxeringsvärde skall
            kvalificera till extra på- lagor. Den som har en lyxvåning och
            därutöver en sommarvilla med ett taxeringsvärde av upp till 95
            000 kronor avses inte bli hänförlig till denna form av lyxbeskattning.
            Sakligt förhåller det sig väl ändå så att sommar- villa alltid
            i sin egenskap av alternativbostad har en viss karaktär av lyx
            och i varje fall mindre är att betrakta som en oundgänglig levnadsbetingel-
            se. Det senare är emellertid alltid fallet med den enda bostad
            en familj förfogar över, den må så vara av enklare eller mera
            påkostat slag. Att här i varje individuellt fall söka dra gränsen
            mellan vad som är lyx och vad som är endast strikt behov är givetvis
            ogörligt. Lika ogörligt är det att konstruera ett skattesystem
            som godtagbart träffar vad som här skall anses vara lyxkonsumtion.
            Departementschefen uppger att han våren 1966 tillsatt en utredning
            med uppgift att bearbeta resultatet av den senaste särskilda fastighetstaxeringen
            och att undersöka behovet av ändrade regler inom fastighetstaxeringens
            område. Då en av grunderna för det i propositionen framlagda förslaget
            angives vara de bristfälliga taxeringsvärdena synes det vara ändamålsenligt
            att avvakta utredningens ställningstagande innan beslut fattas
            i en fråga som avhänger av detta ställningstagande. Med åberopande
            av vad ovan anförts hemställer vi, att riksdagen måtte besluta
            att avslå propositionen nr 151, med förslag till lag om ändring
            i kommunalskattelagen den 28 september 1928. Stockholm den 28
            november 1966
          </p>
          <p xml:id="i-V7hU3knEoCRvYncmDQt4Lh">
            Sten Sjöholm (fp) Sven G. Andersson (fp) «Bertil Rubin (mbs)
          </p>
        </div>
      </div>
    </body>
  </text>
</TEI>
