<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__107/mot_1966__ak__107-001.pdf"/>
      <fw xml:id="i-Fi98BN2EdbyyN4ow8M5Hkt">
        Motioner i Andra kammaren, nr 107 år 1966 d
      </fw>
      <div type="motHeader" xml:id="i-AviiJSXo2UnZLEUvg8v956">
        <div type="motTitle" xml:id="i-5uhTExpSaZP2KPoKwU4WPQ"/>
        <div type="motSubmissionInfo" xml:id="i-U5MFAR8NZAi5WUN4NHzzpa"/>
      </div>
      <div type="motBody" xml:id="i-TepkNigUw6ksp2zNDLu8aP">
        <div xml:id="i-8W3nuXwjNPwKLt9UNQ8t7h">
          <p xml:id="i-LZwCki5gFY7hN3JUJWvUPw">
            Nr 107
          </p>
          <p xml:id="i-PFEryUs9S3A1bWLhXu5mPB">
            Av herr Hamrin i Jönköping m. fl., angående den psykiatriska
            vården för värnpliktiga.
          </p>
          <p xml:id="i-YTc5NGStS5fRAJywSQNHbn">
            (Lika lydande med motion nr 70 i Första kammaren)
          </p>
          <p xml:id="i-Wb92apHfVszZdDJTSGvS2r">
            Värnpliktstiden innebär för många en mycket kraftigare omställning
            än de tidigare upplevt. Utbildningsuppgifternas art och de krävande
            förhållan- den de ofta utförs under gör tiden påfrestande. Den
            kollektiva livsföringen med förläggning och daglig tjänst i ett
            nära och mer påträngande umgänge med kamrater än normalt i samhället
            kan ge akuta »samlevnadsproblem&gt;. Om värnpliktstiden dessutom
            innebär förflyttning till en ort på avsevärt av- stånd från boendeorten,
            kan känslan av isolering bli ytterst påtaglig. För åtskilliga
            värnpliktiga innebär kollektivtillvaron en ny erfarenhet som kan
            uppfattas som berikande, främst kanske ur kamratskapssynpunkt.
            För andra blir reaktionen motsatt, både tjänst och kamrater står
            dem främ- mande. Värnpliktsförhållandena gör därför att brister
            i fråga om psykisk och känslomässig balans, umgängesmetodik och
            personlig livsföring lättare än eljest i samhället får en akut
            utlösning. När samhället kräver värnpliktstjänstgöring, är det
            därför av utomordent- lig vikt att individuella anpassningssvårigheter
            och kriser under tjänsten uppmärksammas och att hjälp ges. Miljöomflyttningen
            och tjänstens från civilt liv så avvikande art gör att behovet
            av snabbhet i hjälpinsatser och rådgivning är mycket stort. Emellanåt
            ges drastiska exempel på behovet ge- nom att värnpliktiga i psykisk
            desperation tar till exempelvis eldhandvapen med fara för många
            andras och egen säkerhet. Ofta visar det sig att den drastiska
            handlingen föregåtts av en längre eller kortare tids också för
            om- givningen påtaglig obalans. Problemen för in hela personalvårdssektorn
            i bilden samt också åtgärder som i och för sig inte hjälper i
            den akuta situationen men som kan verka förebyggande. Kasernförhållanden,
            värnpliktsavlöningar och hemresemöj- ligheter hör dit, liksom
            soldathemsverksamhet och fritidssysselsättningar på förbanden
            eller i samverkan med organisationer på förläggningsorten. Personalvårdsorganisationen
            är värdefull, men konsulenter, assistenter och förbandspastorer
            har för många värnpliktiga att ta hand om för att indi- viduell
            hjälp skall kunna ges i behövlig omfattning. Utbildning i personal-
            vård för samtlig personal i befälsställning är av stor vikt.
          </p>
          <pb facs="riksdagen-motions-pdf/data/1966/mot_1966__ak__107/mot_1966__ak__107-002.pdf"/>
          <fw xml:id="i-PhMTHfc3a6HuLeBxfg2Bjs">
            6 Motioner i Andra kammaren, nr 107 år 1966
          </fw>
          <p xml:id="i-BNi7w1MkP4BnjjveMdQUgW">
            Betydelsefullt är hur man genom åtgärder vid inskrivningsförfarandet
            kan bedöma risker för grav missanpassning. Det gäller att med
            rimlig objektivitet undvika inkallelse av personer i svåra psykiska
            belägenheter. Även värdering av olika tjänstgöringar med hänsyn
            till psykiska påfrest- ningar är viktig. Men även med en noggrannare
            psykisk kontroll vid inskrivningen kvar- står sannolikt ett betydande
            behov av psykisk rådgivning, kontroll och vård för de värnpliktiga.
            Påfrestningarna under tjänsten — därtill inte sällan förstärkta
            av samtidiga personliga problem av annan art, t. ex. i fråga om
            familjeförhållanden och yrkesosäkerhet — kan ge inte förutsedda
            verk- ningar. Den militära förbandssjukvården har knappast de
            resurser, främst personellt, som en kvalificerad psykiatrisk vård
            kräver. Att tillskapa en dy- lik särskild organisation är heller
            knappast genomförbart med tanke på andra starka behov, t. ex.
            inom kriminalvården. Möjligen skulle de större förbandsorterna
            kunna motivera speciella befattningshavare för psykisk hälsovård
            bland de värnpliktiga. Den framkomliga vägen torde i stället vara
            att förbandssjukvården får remissmöjligheterna till psykiatriska
            kliniker vid näraliggande lasarett eller andra sjukvårdsinrättningar
            reglerade så, att tidsutdräkt i allvarliga fall så långt som möjligt
            undvikes. Självfallet kan detta sägas innebära en favör gentemot
            övriga vårdsökande vid de oftast mycket ansträngda klinikerna.
            Men samtidigt är det uppenbart, att militärtjänsten just genom
            den dras- tiska omställningen för många individer medför att vårdbehovet
            infinner sig hastigare och innebär mera akuta svårigheter än i
            dagligt liv. Att per- sonliga problem under värnpliktstiden analyseras
            och adekvat medicinsk rådgivning och vård ges är också starkt
            motiverat av att under värnplikts- tiden akut framkomna svårigheter
            senare kan motsvaras av liknande svå- righeter i andra sammanhang
            och att det är ett önskemål att så tidigt som möjligt ge behövlig
            hjälp. Med hänvisning till ovanstående hemställes, att riksdagen
            i skrivelse till Kungl. Maj:t anhåller om översyn av den psykiatriska
            förbandsvården och att därvid bl. a. möjligheterna beaktas att
            genom särskilda åtgärder ge snabba remissförfaranden för värnpliktiga
            till psykiatrisk behandling. Stockholm den 20 januari 1966
          </p>
          <p xml:id="i-LBnRdSDAJii4eN9rhffvAx">
            Yngve Hamrin i Jönköping David Gomér Olaus Nyberg Evert Svensson
          </p>
          <p xml:id="i-MZJubCK12EYDefYvBz3GxE">
            Axel Gustafsson Carl Eric Hedin W. Werbro
          </p>
        </div>
      </div>
    </body>
  </text>
</TEI>
