<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--ak--00146">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__ak__146/mot_1927__ak__146-001.pdf"/>
      <fw xml:id="i-M6VMyNZpMcaouUGV3BdwAD">
        Motioner i Andra kammaren, Nr 146. 9
      </fw>
      <div xml:id="i-Eaeyyfb1EZSFjJPNT4FiM5" type="motHeader">
        <div xml:id="i-UrjzVsSp5kcCekeXXyULUs" type="motTitle"/>
        <div xml:id="i-DjW7r6FyGt6rnGKWyGWC3U" type="motSubmissionInfo"/>
      </div>
      <div xml:id="i-VJuQ9M9Wkr1iM8t7cvMWJr" type="motBody">
        <div xml:id="i-A6ivF5H9NV6SK2n9D1ymKG">
          <p xml:id="i-USgdBQnV8zuJ2RprvxKP9M">
            Nr 146.
          </p>
          <p xml:id="i-9DpFFeMvnn3RD6bHTSvQhs">
            Av herr Englund, om överförande på ordinarie stat av den tredje
            granskningsmannabefattningen vid statens biografbyrå.
          </p>
          <p xml:id="i-84S2ZEtwyuLim2USAGcVnH">
            I 1927 års statsverksproposition har under åttonde huvudtiteln
            lit. K. folk- bildningsåtgärder i övrigt, paragraf 12, vederbörande
            departementschef till riksdagen framställt proposition om försättande
            av statens biografbyrå på or- dinarie stat. Redan två gånger tidigare,
            nämligen i skrivelse till Kungl. Maj:t den 31 aug. 1923 och den
            31 aug. 1924, har föreståndaren för statens biograf- byrå hemställt
            om förstatligande av det officiella organet för filmgranskningen
            i Sverige med i huvudsak likalydande motivering. I bägge dessa
            fall har så- väl statskontoret som Kungl. Maj:t förklarat sig
            anse, att tidpunkten för en dylik åtgärd ännu ej kommit. På den
            förnyade framställning i berörda syfte, som från samma håll nu
            gjorts, har statskontoret i ett utlåtande av den 25 sept. 1926
            gjort gällande, att statskontoret, efter den utredning, som förebragts
            angående ökningen av byråns verksamhet under åren 1919—1922 och
            som visats vara icke en till- fällig, av efterkrigsförhållandena
            framkallad företeelse utan en permanent, alltjämt fortgående stegring,
            med frånfallande av sin tidigare uttalade stånd- punkt, nu håller
            före, att tidpunkten för nämnda byrås försättande å ordinarie
            stat vore inne. I sin proposition till årets riksdag har nu även
            departementschefen anslutit sig till denna statskontorets mening
            och med åberopande av de skäl, som på ett övertygande sätt framställts
            av föreståndaren för statens biografbyrå, ansett sig böra förorda,
            att nämnda byrå från och med den 1 juli 1927 upp- föres å ordinarie
            stat. Såsom det tyngst vägande skälet för denna sin propo- sition
            framhåller departementschefen, att de senare årens snabba utveckling
            inom filmindustrien numera torde få anses hava stabiliserats,
            i följd varav man torde i stort sett kunna räkna med ett relativt
            konstant arbetsmaterial och ett därav betingat stadigvarande personalbehov
            hos den granskande stats- myndigheten. Av de skäl, som föreståndaren
            för statens biografbyrå i sina olika skrivelser andragit och som
            nu av departementschefen åberopas som moti- vering för nämnda
            byrås placering på ordinarie stat, torde särskilt följande böra
            framhävas. Föreståndaren påpekar, att statens biografbyrå genom
            sin verksamhet fyller ett behov, minst lika konstant som de behov,
            vilka tillgodoses av många andra ämbetsverk, varför alla skäl
            tala för att giva nämnda organ för den statliga filmgranskningen
            en fastare ställning och därigenom bereda
          </p>
          <pb facs="riksdagen-motions-pdf/data/1927/mot_1927__ak__146/mot_1927__ak__146-002.pdf"/>
          <fw xml:id="i-B5498HYxXLEN3qb8pEcesW">
            10 Motioner i Andra kammaren, Nr 146.
          </fw>
          <p xml:id="i-DY7AEBr83PMgqzAB2Kiv5q">
            utövarna av berörda granskning den mera betryggade ställning,
            som med hän- syn till deras ytterst grannlaga värv måste betecknas
            såsom i högsta grad önsk- värd. Såsom ett belysande exempel på
            vad denna filmgranskning för den andliga folkhälsan innebär, anför
            föreståndaren i sin skrivelse till Kungl. Maj:t av den 31 aug.
            1926 bl. a. följande. ”Kvantiteten av under 1925 av byrån helt
            förbjudna film (alla klipp ur tillåtna filmer oräknade) uppgick
            till nära 7 svenska mil. Givet är, att därest granskningsmyndigheten
            ej funnits, icke allenast dessa sju svenska mil skadlig film skulle
            ha uppspelats i Sverige utan att en mängd av de nu förbjudna filmerna
            såsom tillåtna skulle dragit med sig likaledes tillåtna kopior.
            Det är därför lågt räknat, om man anslår för- budseffektiviteten
            under 1925 att inbegripa 20 svenska mil; en dubbelt så stor siffra
            vore måhända riktigare. Vad detta ur social synpunkt betyder,
            behöver icke närmare framhållas.” Föreståndarens hemställan utmynnar
            i en begäran, att hela den vid byrån anställda personalen måtte
            överföras till ordinarie stat, enär den för film- granskningens
            jämna, likformiga utövande visat sig oundgängligen behövlig. I
            sitt utlåtande av den 25 sept. 1926 har statskontoret ansett sig
            böra tillstyrka denna föreståndarens hemställan i övrigt men funnit
            sig böra ifråga- sätta, huruvida av de tre granskningsmännen någon
            mer än föreståndaren lämpligen borde beredas ordinarie anställning.
            Att föreståndaren, som också har att fungera som granskningsman,
            skulle erhålla ordinarie ställning, moti- verar statskontoret
            därmed, att denne har en avsevärd rent administrativ funktion
            att fylla och att det torde böra ingå i hans åligganden att övervaka,
            att lämplig kontinuitet upprätthålles vid utövandet av filmgranskningen.
            I anledning av vad sålunda framhållits förordar statskontoret,
            att de bägge öv- riga ordinarie granskningsmännen åtminstone tillsvidare
            tillsättas på förord- nande, varvid deras tjänster lämpligen kunde
            likställas med vissa extra befatt- ningar med arvode på stat (enligt
            $ 1 av kungörelsen den 29 juni 1925 nr 396). Denna sålunda av
            statskontoret framkastade principfråga, vilken ju i en högst väsentlig
            punkt reducerar föreståndarens gjorda hemställan om hela biografbyråns
            förstatligande, upptages ej alls till behandling i departements-
            chefens proposition till årets riksdag. Denna statskontorets principståndpunkt,
            i sig själv värd allt beaktande, ej minst från filmproducenternas,
            ja hela bio- graffackets synpunkt, torde svårligen kunna bringas
            i samklang med departe- mentschefens nu framlagda proposition.
            Som den viktigaste synpunkten i fråga om filmgranskningen framhåller
            departementschefen nödvändigheten att erhålla därtill lämpliga
            personer. ”Be- tydelsen härav kan icke nog understrykas; hela
            granskningsverksamhetens resultat beror uteslutande på dessa personers
            omdömesförmåga och kvalifika- tioner i övrigt. Om den filmgranskande
            verksamheten i Sverige kan uppvisa goda resultat, är detta att
            hänföra till det samvetsgranna och kloka sätt, varpå granskningsmännen
            fyllt sin uppgift. Av stor betydelse härvidlag är jämväl
          </p>
          <pb facs="riksdagen-motions-pdf/data/1927/mot_1927__ak__146/mot_1927__ak__146-003.pdf"/>
          <fw xml:id="i-B8vFHDdanqMzZrJg3yjPc6">
            Motioner i Andra kammaren, Nr 146. 11
          </fw>
          <p xml:id="i-BGHW1Yt6dYq2Xgb7By8Tx1">
            kontinuiteten i arbetet: alltför täta ombyten av granskningsmän
            äro icke lämp- liga. För att till granskningsmän förvärva de lämpligaste
            personerna och få dem att kvarstanna, är givetvis god avlöning
            av betydelse, men av icke mindre vikt är, att de beredas en fast
            anställning, d. v. s. ordinarie tjänst med därtill hörande pensionsrätt.
            Vad här sagts gäller närmast granskningsmännen, men det torde
            även i tillämpliga delar äga sin giltighet i avseende på övrig
            vid biografbyrån tjänstgörande personal.”” | Något längre fram
            i sin proposition yttrar departementschefen följande: ”Vad den
            egentliga granskningspersonalen beträffar, skulle man i anslutning
            till det sagda vara böjd förorda ett uppförande å ordinarie stat
            av samtliga tre granskningsmän, ej minst om man räknar med en
            konstant tillströmning till byrån av filmmaterial i den utsträckning,
            som nu äger rum. För att emel- lertid försäkra sig gentemot eventuella
            fluktuationer i filmtillförseln och ej vid byrån fast binda större
            personal än vad som är oundgängligen nödvändig, synes mig försiktigheten
            bjuda att, åtminstone till en början, räkna med endast två å ordinarie
            stat uppförda granskningsmän och låta avlöningen till den tredje
            granskningsmannen utgå i form av arvode från anslaget till övriga
            ut- gifter för byrån.” I enlighet härmed yrkar departementschefen
            i sin till riksdagen avlåtna proposition, att den nuvarande föreståndaren
            under titeln ” chef, tillika gransk- ningsman”” uppföres på ordinarie
            stat med lön i enlighet med lönegrad B 29 samt att endast en av
            de bägge återstående granskningsmännen överföres till ordinarie
            stat med lön efter lönegrad B 26. Vad beträffar den nuvarande
            tjänsten som ordinarie granskningsman, vars uppförande å ordinarie
            stat depar- tementschefen ansett böra tillsvidare anstå, föreslås
            en avlöning efter B 25. Hela den övriga till statens biografbyrå
            knutna personalen med daglig tjänst- göringsskyldighet: en kassörska,
            en kontorist jämte tre maskinister skulle enligt propositionen
            överföras till ordinarie stat med dem tillkommande löner och pensionsförmåner.
            Undertecknad, som för sin del funnit åtskilliga skäl tala för
            den av stats- kontoret föreslagna anordningen, enligt vilken granskningsmannabefattningarna
            skulle tillsättas på förordnande, exempelvis på 5 år i sänder,
            och likställas med de av statskontoret omnämnda extra befattningar
            med arvode å stat, skulle helst ha velat utforma denna motion
            i enlighet med nämnda principståndpunkt. Enär departementschefen
            emellertid ställt sig bestämt avvisande till en dylik, av statskontoret
            formulerad princip, skall jag f. n. inskränka mig till att något
            närmare skärskåda en särskild punkt i den kungl. propositionen
            angående statens biografbyrås placering å ordinarie stat. Det
            starkaste skälet för nämnda byrås förstatligande är, som från
            alla håll betonats, insikten om dess behövliga permanens, vilket
            ju grundar sig på den år från år alltjämt stigande filmtill- försel,
            varom den i propositionen meddelade statistiken ger övertygande
            bevis. Det finns icke någon i dessa frågor verkligt initierad,
            som anser, att detta för- hållande under överskådlig tid kommer
            att ändras. Ej ens, om en skälig, ur
          </p>
          <pb facs="riksdagen-motions-pdf/data/1927/mot_1927__ak__146/mot_1927__ak__146-004.pdf"/>
          <fw xml:id="i-8FKLbJyvxkvsreXpzyAzum">
            12 Motioner i Andra kammaren, Nr 146.
          </fw>
          <p xml:id="i-6zpH6uTYcEirQjtVYx63ex">
            flera synpunkter önskvärd beskattning av utländska filmproducenters
            till vårt land införda alster skulle komma till stånd, till förbättrande
            av den allmänna filmnivån och till båtnad för den inhemska filminspelningen,
            torde inga som helst farhågor för en nedgång i den nuvarande tillförseln
            av filmer vara moti- verade. Men om så är, synes mig ett särskilt
            yrkande i den kungl. propositionen, vilket förestavas av en säkerligen
            överdriven försiktighet, här böra närmare belysas, för att riksdagen
            måtte bliva i tillfälle att, därest propositionen i öv- rigt av
            riksdagen i föreslagen form bifalles, kunna undanröja en enligt
            min uppfattning mindre lycklig anordning. Jag åsyftar härmed propositionens
            yr- kande, att den tredje granskningsmannabefattningen, i motsats
            till förestån- darens hemställan och ej heller i enlighet med
            statskontorets mening — enär statskontoret likställer den andra
            och den tredje granskningsmannabefatt- ningarna — skulle kvarhållas
            på extra stat. Gentemot ett dylikt yrkande vill jag på det starkaste
            betona, att, om man överhuvud motiverar statens biograf- byrås
            överförande på ordinarie stat med det faktum för ögonen, att filmtill-
            förseln ökats och alltjämt ökas i jämn stegring, så måste man
            från samma faktum kunna hämta tillfyllestgörande skäl för att
            försätta alla de tre gransknings- mannabefattningarna på ordinarie
            stat. Fortgår stegringen av filmtillförseln i samma proportion,
            och alla tecken tyda härpå, så torde det blott vara en tidsfråga,
            när organet för den statliga filmgranskningen ytterligare kräver
            komplettering. Skulle riksdagens beslut i denna punkt fattas i
            fullständig anslutning till den framlagda propositionen, bleve
            resultatet ofrånkomligen, att innehavaren av den tredje granskningsmannabefattningen,
            som alltifrån 1921 års början i fråga om granskningsarbetets art
            och avlöning varit jämnställd med de övriga, finge sin ställning
            högst kännbart försämrad i förhållande till alla de övriga vid
            statens biografbyrå tjänstgörande. Dels komme han icke i åtnjutande
            av den fastare ställning, som biografbyråns föreståndare med skäl
            finner särdeles önskvärd och vars moraliska betydelse för utövarna
            av den statliga filmgransk- ningen denne i sin hemställan till
            Kungl. Maj:t med all rätt framhäver, dels försättes han i en svagare
            löneklass än den andre granskningsmannen och slut- ligen komme
            han ej heller i åtnjutande av pension. I närmaste anslutning till
            departementschefens yttrande i propositionens motivering: ”För
            att till granskningsmän förvärva de lämpligaste personerna och
            få dem att kvarstanna är givetvis god avlöning av betydelse, men
            av icke mindre vikt är, att de beredas en fast anställning, d.
            v. s. ordinarie tjänst med därtill hörande pensionsrätt”” synes
            det mig vara synnerligen välbetänkt att, i enlighet med föreståndarens
            för statens biografbyrå gjorda hemställan, jämväl åt innehavaren
            av den tredje granskningsmannabefattningen, som sedan mer än sju
            år tillbaka för filmgranskningens jämna, likformiga utövande varit
            ound- gängligen behövlig, bereda samma fasta, betryggande ställning,
            som i den kungl. propositionen äskas för hans kolleger.
          </p>
          <pb facs="riksdagen-motions-pdf/data/1927/mot_1927__ak__146/mot_1927__ak__146-005.pdf"/>
          <fw xml:id="i-5cw1hFGXWCi9f8nQiK7pWt">
            Motioner i Andra kammaren, Nr 146. 13 I anslutning till den här
            förebragta motiveringen hemställes,
          </fw>
          <p xml:id="i-343Xf6CR9FyC4AEz74WGgr">
            att riksdagen måtte besluta, att den tredje gransknings- mannabefattningen
            vid statens biografbyrå — som i den före- liggande kungl. propositionen
            angående överförandet på ordi- narie stat kvarhållits på extra
            stat, medan de bägge övriga överflyttats på ordinarie — ävenledes
            placeras på samma ordi- narie stat, samt att det av Kungl. Maj:t
            begärda anslaget för genomförandet av nämnda förstatligande ökas
            med för det i motionen gjorda tilläggsyrkandet erforderliga beloppet.
          </p>
          <p xml:id="i-SXVoY8VvyGUCAh2DnEfJSy">
            Stockholm den 21 januari 1927.
          </p>
          <p xml:id="i-RSdNcHRjTHvCEfJDLKEQ7J">
            Ivar Englund.
          </p>
        </div>
      </div>
    </body>
  </text>
</TEI>
