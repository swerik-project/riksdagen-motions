<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00209">
  <teiHeader>
    <fileDesc>
      <titleStmt>
        <title>Statens ansvar för bevarande av Svenska kyrkans samlade kulturarv</title>
        <author corresp="i-3p3w5Vw2i74gEMeqzABeEG">av Lars Elinderson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens ansvar för bevarande av Svenska kyrkans samlade kulturarv</title>
          <idno type="rdwebb">GV02Kr209</idno>
          <rs type="number">Kr209</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr209/text</ref>
          <ref type="dokument_url_html">http://data.riksdagen.se/dokument/GV02Kr209</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr209</ref>
          <ref type="doc">http://data.riksdagen.se/fil/6CFABB0D-3593-48DB-9CDF-D32D3F505ADF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3p3w5Vw2i74gEMeqzABeEG</idno>
            <name>Lars Elinderson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KXQ8NafLGR8uNcFD2B6L2F" type="signed"/>
        <correspContext corresp="i-KXQ8NafLGR8uNcFD2B6L2F">
          <note type="signatory" corresp="i-3p3w5Vw2i74gEMeqzABeEG"/>
        </correspContext>
        <correspAction xml:id="i-FpLDcXZMtVTD3mXZB9XeB4" type="referral">
          <date when="2007-10-16"/>
        </correspAction>
        <correspAction xml:id="i-DkKrCq7PZGRQtMi36F4zzN" type="dismissal">
          <date when="2007-10-16"/>
        </correspAction>
        <correspAction xml:id="i-33qKmEQgEoeNZY35uraH7q" type="numbering">
          <date when="2007-10-02"/>
        </correspAction>
        <correspAction xml:id="i-HspVLSuUr23aTAZmynU4wW" type="submission">
          <date when="2007-09-28"/>
        </correspAction>
        <correspAction xml:id="i-H8VwoVTSSvRsizdZCc1rdW" type="transfer">
          <date when="2007-09-28"/>
        </correspAction>
        <correspAction xml:id="i-9i2VaTcMpmBuHXxDVM3hf3" type="assigned"/>
        <correspContext corresp="i-9i2VaTcMpmBuHXxDVM3hf3">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WMWa9sTooQUghiC975hC8Z" type="motBody">
        <div xml:id="i-Jb3juaaZV91v26Fmc4XLN" type="motProposal" subtype="förslag">
          <head xml:id="i-NuLMUyPt3Eop2uL6wCEjiR">
            Förslag till riksdagsbeslut
          </head>
          <p xml:id="i-RMCofLdxE8pKSGxRA9Mhx6">
            Riksdagen tillkännager för regeringen som sin mening vad som
            anförs i motionen om statens ansvar för bevarandet av Svenska
            kyrkans samlade kulturarv, inklusive gravkulturen.
          </p>
        </div>
        <div xml:id="i-BxTZFMj1aaH9AFxCttN6Kh" type="motContent">
          <head xml:id="i-2iYegzJ6P2MPGfWmun7tXp" type="h1">
            Motivering
          </head>
          <p xml:id="i-QrHiH7zzjY8KxWbuzYjchr">
            Enligt den överenskommelse som träffades mellan staten och Svenska
            kyrkan i samband med förändringen av relationerna betalar staten
            år 2008 Svenska kyrkan med 395 miljoner kronor för vård av kyrkliga
            kulturvärden. För år 2009 kommer den kyrkoantikvariska ersättningen
            enligt årets budgetproposition att uppgå till 465 miljoner kronor,
            och år 2010 till 460 miljoner kronor.
          </p>
          <p xml:id="i-BrCzoenLF1RWqAfiEdX2rN">
            Det avtal som nu gäller mellan Svenska kyrkan och staten om vård
            av kyrkans kulturarv gäller till och med år 2009. Under nästa
            år (2008) kommer avtalet att omförhandlas. Utöver den indikation
            på hur stort belopp regeringen räknar med för perioden efter nuvarande
            avtalsperiod, har kulturministern i medier antytt att ett antal
            nya frågor kommer att aktualiseras i de förhandlingar som kommer
            att ske mellan staten och Svenska kyrkan, bland annat frågan om
            hur kyrkor byggda efter 1940 skall behandlas från bidragssynpunkt.
          </p>
          <p xml:id="i-E18cpFHtU7twa9tyao2a9f">
            Därutöver har även andra frågor aktualiserats, till exempel frågor
            som hänger samman med beslut om återuppbyggnad av särskilt värdefulla
            byggnader som drabbats av brand eller beslut om försäljning eller
            annat avyttrande av byggnader av särskilt kulturellt värde.
          </p>
          <p xml:id="i-XAR61NgeAsdt2Cfz3DxYD8">
            Tidigare avtal har varit fokuserat på kyrkans kulturarv i form
            av byggnader. Under senare tid har också vården av inredning,
            textilier och orglar etcetera varit i fokus. Däremot har vården
            av kyrkans begravningsplatser veterligen inte behandlats i dessa
            sammanhang. I samband med de kommande förhandlingarna mellan staten
            och Svenska kyrkan bör diskussionen enligt min uppfattning vidgas
            till att omfatta hela det kulturarv som anförtrotts kyrkan, det
            vill säga också den svenska gravkulturen.
          </p>
          <p xml:id="i-VYfMHUL7ZwDAGXPUdPMw6P">
            Begravningsväsendet är statligt, men på de flesta håll delegerat
            till Svenska kyrkan. Kyrkogårdarna och gravkulturen är ett kulturarv,
            en minnenas trädgård, en kulturhistorisk oas dit vi själva och
            våra efterkommande kan söka oss för meditation, sorgebearbetning
            och reflektion över tidens och generationernas gång. Kyrkogården
            är ett levande museum över socknens och ortens historia och de
            människor som bott och verkat där. I olika delar av landet präglas
            kyrkogårdarna/begravningsplatserna inte bara av de människor som
            bott och bor där, utan också av de lokala och regionala traditioner
            som utvecklats under århundraden. De gamla bruksorternas begravningsplatser
            har sin särskilda karaktär, fiskarsamhällenas och de små, medeltida
            sockenkyrkornas begravningsplatser sin. Men också sentida begravningsplatser
            i de städer och orter som växt upp under det senaste århundradet
            säger framtida generationer mycket om den tid vi själva lever
            i.
          </p>
          <p xml:id="i-H3wFypz6en48pWv1SbF3WY">
            Med nuvarande regler kräver kyrkogårdsförvaltningarna full kostnadstäckning
            av varje gravrättsinnehavare för att hålla gravar, gräsytor och
            gångar i gott skick. De gravar till vilka man inte kan hitta innehavare
            markeras särskilt, vanvårdas systematiskt under något eller några
            år, varefter de avlägsnas och eventuellt blir makadam.
          </p>
          <p xml:id="i-LHFLtDV2QaapkdRzv2WJzT">
            På vissa håll har man börjat med K-märkning av gravstenar. I
            samråd med museipersonal eller andra experter markeras de gravar
            som på grund av sitt utseende eller text kan anses vara särskilt
            värda att bevara. I bästa fall får då dessa stå kvar även om det
            inte finns någon gravrättsinnehavare som betalar för skötseln.
          </p>
          <p xml:id="i-KyR62wfWGvezLAxPv75Pav">
            Men är det bara särskilt snirkliga stenar eller kulturhistoriskt
            intressanta gravar som bör bevaras? Är det inte så, att för besökaren
            är det just DEN graven, kulturhistoriskt värdefull eller inte,
            man vill hitta, fotografera och meditera över.
          </p>
          <p xml:id="i-Mb3ACExzMsKRdYTSDvFrAp">
            I flera länder har man hittat en medelväg. Även om det inte finns
            gravrättsinnehavare som är beredda att betala för skötseln av
            vissa gravar, får stenarna stå kvar, medan skötseln minimeras
            genom att man tar bort grusbäddar, steninramningar, kedjor, rabatter
            osv. Detta är en lösning, som ur nästan varje synvinkel kan försvaras.
          </p>
          <p xml:id="i-CN4NGSpNe2GzwLVW1A66EC">
            I Sverige finns stränga lagar som skyddar de stendösen från järnålder
            eller bronsålder som råkar finnas ute i naturen. Däremot finns
            inget skydd för de gravar som rymmer våra nära och kära i den
            förra eller förrförra generationen! Det anses naturligt att kostnaden
            för den forntida gravkulturen skall betalas av staten, medan det
            inte finns något ansvar för att även vår egen tids gravskick och
            personhistoriska minnen bevaras åt eftervärlden. Jag anser att
            det är lika viktigt att ansvaret för bevarandet av den svenska
            gravkulturen regleras i lag och att statens ekonomiska ansvar
            i detta sammanhang klargörs.
          </p>
        </div>
        <div xml:id="i-2dZtk7kgit22SgkJx5j2B8" type="signatureBlock">
          <list xml:id="i-BGi8iULpA4dY9ji2tHfAdN">
            <item xml:id="i-R2crHyQ4MaL1v69qQWMj4E" who="i-3p3w5Vw2i74gEMeqzABeEG" type="signature">
              Lars Elinderson (m)
            </item>
          </list>
        </div>
      </div>
    </body>
  </text>
</TEI>
