<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__406/mot_1956__ak__406-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 406—415 Motioner i Andra kammaren, nr 406 år 1956 1
          </p>
          <p>
            Nr 406
          </p>
          <p>
            Av herr Nelander m. fl., om ökat anslag till resestipendier för
            yrkesutbildning.
          </p>
          <p>
            Från det i riksstaten under åttonde huvudtiteln upptagna anslaget
            till resestipendier för yrkesutbildning utdelas efter överstyrelsens
            för yrkes- utbildning prövning stipendier till idkare av hantverk
            och mindre industri, verkmästare och förmän inom industri och
            hantverk samt arbetare. Stipen- dium skall avse studieresa utomlands,
            studieresa inom landet eller bevis- tande av kurs eller genomgående
            av skola inom vederbörande yrke. Bestäm- melser rörande ifrågavarande
            stipendier äro meddelade i kungörelsen 1944: 392. Ifrågavarande
            resestipendier ha till övervägande del kommit att utnyttjas för
            bevistande av kurser inom landet. Därvid har särskilt den av statens
            hantverksinstitut bedrivna kursverksamheten kommit i fråga. Institutet
            bedriver för yrkesmännen inom hantverk och industri en omfattande
            kurs- verksamhet, som i första hand tager sikte på att bereda
            yrkesmännen fort- bildning inom respektive yrke. Kurserna vid
            institutet äro på grund härav så upplagda, att de tillgodose dels
            ett allmänt fortbildningsbehov inom yrket (mästarkurser), dels
            ock så att i form av specialkurser lämnas undervisning i vissa
            aktuella kunskapsmoment beträffande material, arbetsredskap och
            arbetsmetoder osv. Kursverksamheten är huvudsakligen inriktad
            att om- fatta företagsledarna inom hantverk och mindre industri
            jämte deras verk- mästare, närmaste män och yrkeskvalificerade
            arbetare. Verksamheten be- drives såväl vid institutet i Stockholm
            som ambulerande i landsorten. Under budgetåret 1954/55 anordnades
            av institutet 339 kurser (närmast föregående budgetår 277), varav
            i Stockholm 130 dagskurser och 46 kvälls- kurser samt i landsorten
            163 kurser. Antalet kursdeltagare utgjorde 7 901 (närmast föregående
            budgetår 6 241). Enligt uppgift torde kursdeltagar antalet enligt
            vad som nu kan synas under innevarande år komma ati uppgå till
            minst samma antal som föregående år. Möjligt är även att denna
            siffra kan komma att överskridas. Med hänsyn till de påvisbara
            svårigheter av olika slag, som föreligga för yrkesmännen att lösgöra
            sig från sina ordinarie sysselsättningar för att kunna deltaga
            vid kurser i Stockholm, har institutet strävat efter och även
            lyckats effektivisera och öka omfattningen av den ambulerande
            kurs- verksamheten, främst beträffande vissa specialkurser. Arten
            och beskaffen- heten av flertalet yrkeskurser med mera omfattande
            kunskapsmoment krä- ver emellertid, att dessa kurser på grund
            av tillgången på verkstads- och laboratorieutrustning, lärare
            och föreläsare m. m. måste hållas i Stock- holm.
          </p>
          <p>
            1 Bihang till riksdagens protokoll 1956, 4 saml. Nr 406—415
          </p>
          <pb facs="riksdagen-motions-pdf/data/1956/mot_1956__ak__406/mot_1956__ak__406-002.pdf"/>
          <p>
            2 Motioner i Andra kammaren, nr 406 år 1956
          </p>
          <p>
            För deltagarna i sistnämnda kurser kvarstå i stor omfattning
            ovannämnda svårigheter. Säsongvariationerna inom de olika yrkena
            och därmed förenad arbetskraftsbrist m. m. medföra, att yrkesmännen
            icke när som helst kunna lösgöras från sina företag för deltagande
            vid institutets kurser i Stockholm. Olägenheterna äro givetvis
            mången gång stora även vid de ambulerande kurserna, om än närheten
            till kursorten ej i samma utsträckning som be- träffande Stockholm
            medför svårigheter och kostnader. I sin kursplanering har institutet
            emellertid att genomgående försöka taga hänsyn till dessa yrkesmännens
            svårigheter vad beträffar såväl tid som kostnader. Till följd
            av den för institutet föreskrivna finansieringsordningen måste
            kurserna vara avgiftsbelagda. De kostnader, som yrkesmännen åsamkas
            och som mången gång torde innebära en stor uppoffring, utgöras
            emellertid huvud- sakligen av kostnader för resor, fördyrade levnadskostnader
            på kursorten, inkomstbortfall under kurstiden m. m. Önskvärdheten
            att i någon mån täcka dessa kostnader genom utnytt- jande av ifrågavarande
            stipendier har sålunda blivit alltmera framträdande. Av de under
            budgetåret 1954/55 till överstyrelsen för yrkesutbildning an-
            visade medlen för berörda ändamål, 50 000 kronor, togos sålunda
            i anspråk ca 43 000 kronor för deltagande i av statens hantverksinstitut
            anordnade kurser. För innevarande budgetår har anslaget höjts
            med 10 000 kronor. Av administrativa och andra lämplighetsskäl
            har överstyrelsen vid bevil- jandet av ifrågavarande stipendier
            icke genomgående kunnat reservera delar av medlen för vissa yrken
            eller för vissa typer av kurser eller studie- resor. En följd
            härav har blivit, att anslaget under tidigare budgetår varit förbrukat
            vid sådan tidpunkt före budgetårets utgång, att för stora yrkes-
            grupper några stipendiemedel icke stått till förfogande på tider,
            som av institutet varit planerade för kurser för ifrågavarande
            yrken.
          </p>
          <p>
            Föregående budgetår var sålunda anslaget förbrukat i medio av
            mars månad, varför över hälften av deltagarna vid institutets
            kurser i Stockholm under våren 1955 icke kunde komma i åtnjutande
            av stipendier. Berörda kurser voro planerade på tider, som eljest
            voro ur yrkessynpunkt lämp- ligast, och omfattade bl. a. yrken,
            som icke kunde anses tillhöra de mera lönsamma.
          </p>
          <p>
            Den genomförda höjningen av anslaget torde komma att medföra,
            att den tidigare disproportionen mellan ansökningar och beviljade
            stipendier något kommer att förbättras. Med hänsyn dock till att
            deltagarantalet i institutets fortbildningskurser kan beräknas
            komma att ytterligare öka torde marginalen av förbättring bliva
            alltför knapp. Att begränsa institutets del av ifrågavarande stipendiemedel
            anse vi icke böra komma i fråga med hänsyn till de positiva och
            omedelbara resultat, som institutets fortbild- ningsverksamhet
            är ägnad att medföra för såväl den enskilde yrkesmannen som näringslivet.
            Därtill kommer att stipendiet till den del detsamma avser beräknad
          </p>
          <pb facs="riksdagen-motions-pdf/data/1956/mot_1956__ak__406/mot_1956__ak__406-003.pdf"/>
          <p>
            Motioner i Andra kammaren, nr 406 år 1956 3
          </p>
          <p>
            dagsersättning — i övrigt utgår ersättning för III klass järnvägsresa
            hem- orten—kursorten tur och retur — icke höjts sedan anslagets
            tillkomst år
          </p>
          <p>
            1944. Dagsersättningen beräknas alltjämt till kronor 2:50, vilket
            belopp med hänsyn till penningvärdeförändringen och de höjda levnadskostna-
            derna får anses vara alltför ringa. En höjning av anslaget skulle
            givetvis även kunna medföra, att andra med stipendiet avsedda
            ändamål än bevistande av kurser skulle kunna tillgodoses. I sina
            petita till årets riksdag har överstyrelsen för yrkesutbildning
            för nästa budgetår hemställt om en höjning av anslaget med 15
            000 kronor för ökning av såväl stipendiernas antal som stipendiebeloppen.
            Under åbe- ropande av anslagets höjning för innevarande budgetår
            har departements- chefen emellertid förklarat sig icke beredd
            tillstyrka någon uppräkning av detsamma utan föreslagit oförändrat
            anslagsbelopp, 60 000 kronor. Med stöd av vad sålunda anförts
            hemställa vi, att riksdagen måtte besluta, att anslaget under
            punkt J 30 i statsverkspropositionen höjes med 15 000 kronor till
            75 000 kronor, reservationsanslag.
          </p>
          <p>
            Stockholm den 24 januari 1956
          </p>
          <p>
            Eric Nelander Gunnar Larsson Märta Boman Luttra
          </p>
          <p>
            Thorvald Ekdahl Harry Carlsson
          </p>
        </div>
      </div>
    </body>
  </text>
</TEI>
