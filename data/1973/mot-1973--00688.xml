<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00688">
  <teiHeader>
    <fileDesc>
      <titleStmt>
        <title>om överföring av målningar till Läckö slott.</title>
        <author>av herr Richardson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om överföring av målningar till Läckö slott.</title>
          <idno type="rdwebb">FW02688</idno>
          <rs type="number">688</rs>
          <ref type="dokument_url_text">http://data.riksdagen.se/dokument/FW02688/text</ref>
          <ref type="dokument_url_html">http://data.riksdagen.se/dokument/FW02688</ref>
          <ref type="dokumentstatus_url_xml">http://data.riksdagen.se/dokumentstatus/FW02688</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5YySnUaCpS54wJxVp1X9Q4</idno>
            <name>GUNNAR RICHARDSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Bo3bvPYSQUppcUJcin9Gv2" type="signed"/>
        <correspContext corresp="i-Bo3bvPYSQUppcUJcin9Gv2">
          <note type="signatory" corresp="i-5YySnUaCpS54wJxVp1X9Q4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__688/mot_1973__688-001.pdf"/>
      <fw xml:id="i-Y6dGTRRuKbN52ExhPJeyAo">
        Mot. 1973:688 10
      </fw>
      <div xml:id="i-Ai5YdrFc3bRqV3L3WbNGv4" type="motHeader">
        <div xml:id="i-Rj1QmhYaEmzx2XuXFGkrQy" type="motTitle"/>
        <div xml:id="i-5Yep39ZrLcPqGNHEJVi8tJ" type="motSubmissionInfo"/>
      </div>
      <div xml:id="i-VntiZanvNycgubFtJpBBJx" type="motBody">
        <div xml:id="i-Uc3VSHLbKjYoJPdfDzyybm">
          <p xml:id="i-W7zeHhowm15VyY6miDeXAn">
            Nr 688
          </p>
          <p xml:id="i-NUKApEaDXdpTJQ55PvFMT2">
            av herr Richardson om överföring av målningar till Läckö slott.
          </p>
          <p xml:id="i-2rRABQWHQPbzQauHESH2dd">
            För de flesta människor torde bilden av ett skede i ett lands
            historia bli mer levande om kunskapen om tiden inte bara förmedlas
            via böcker utan också genom föremål från samma tid; det kan t.
            ex. vara redskap av olika slag, hantverksalster, konstföremål
            eller byggnader, för att nämna några exempel. Värdefullast är
            självfallet om man kan få ta del av hela miljöer, som bevarats
            någorlunda intakta. Från svensk stormaktstid finns åtskilliga
            föremål bevarade, i första hand på arkiv och museer, medan det
            naturligt nog finns få miljöer bevarade från denna tid. Läckö
            slott på Kållandsö i Västergötland erbjuder emellertid i vidaste
            bemärkelse en sådan miljö. Hela bygden har mycket att ge den som
            är intresserad av svensk 1600-talshistoria. De stora gårdarna
            runt om i trakten daterar sig nästan samtliga från den tiden,
            och Nya staden i Lidköping anlades då. I stor utsträckning restaurerades
            och utsmyckades kyrkorna vid samma tid. Det är egentligen bara
            de många små bondgårdarna som inte står kvar. Läckö slott erhöll
            sitt nuvarande utseende — en fullständig omdaning i barockens
            anda — under andra hälften av 1600-talet genom grevens till Läckö
            försorg, rikskanslern, universitetskanslern m. m. Magnus Gabriel
            De la Gardie. Slottet indrogs till kronan 1681 i samband med reduktionen
            av grev- och friherrskap och har sedan varit i statens ägo. ”Genom
            sitt avskilda läge ytterst på en udde i Vänern har det lyckligt
            undgått det öde som nästan undantagslöst drabbat vårt lands övriga
            slott och borgar av jämförligt slag: att bliva taget i bruk för
            något praktiskt ändamål som fört med sig ombyggningar och förändringar
            eller i bästa fall hårdhänta restaureringar, som förändrat byggnadsverkets
            ursprungliga karaktär och minskat dess kulturhistoriska och konstnärliga
            betydelse. Läckö har under århundraden fått stå och förfalla i
            all stillhet, och ingen skall förneka, att det varit illa medfaret
            och i många avseenden en skam för sin ägare, men det, som finns
            kvar att se här, är dock, till skillnad från vad fallet är på
            många andra ställen, alltigenom äkta och fritt från främmande
            tillsatser, vilket gör att man tycker att själva 1600-talets luft
            slår en till mötes i dessa salar.” (Ä Noreen: Läckö slott. Svenska
            Fornminnesplatser Nr 12. Femte upplagan, 1966) Nu är det inte
            bara De la Gardies intentioner och hans hantverkares och konstnärers
            yrkesskicklighet som Läckö slott kan berätta om. Ett byggnadsföretag
            av en sådan omfattning som detta slottsbygge ger en fingervisning
            om vad stormaktstidens högadel satsade sina resurser på. En del
            av dessa resurser utgjordes av arbetsprestationer från de bönder
            som bodde på adelsmannens gods, i De la Gardies fall bl. a. det
            ganska stora
          </p>
          <pb facs="riksdagen-motions-pdf/data/1973/mot_1973__688/mot_1973__688-002.pdf"/>
          <fw xml:id="i-Fk9dfjrJjvdEgEb4XzZvh3">
            Mot. 1973:688 11
          </fw>
          <p xml:id="i-Wdn9qqMaQotdudveJYZgiL">
            Läckö grevskap. Utan att gå närmare in på detta kan man påstå
            att ett slottsbygge som Läckö under några decennier satt sin prägel
            på en hel bygd. Slottet är således inte bara De la Gardies, hantverkarnas
            och konstnärernas verk. Det är i hög grad ett verk av allmogen
            i Västergöt- land. Läckö slott kan alltså erbjuda rätt mycket
            av en renodlad 1600-talsmiljö i vidaste mening. Slottets yttre
            har under några år genomgått en ganska genomgripande restaurering.
            Mot bakgrunden av vad som inledningsvis sades om värdet av att
            kunna erbjuda den intresserade allmänheten inte bara enstaka föremål
            utan också någor- lunda intakta historiska miljöer, och att denna
            allmänhet i fallet Läckö är mycket stor visar de senaste årens
            besökssiffror, är det angeläget och värdefullt att man i görligaste
            mån söker återskapa slottets inre miljö, i synnerhet nu sedan
            slottets yttre genom byggnadsstyrelsens försorg satts i ett så
            gott skick. Denna inre upprustning bör lämpligen ske i etapper.
            En sådan upprustning behöver inte nödvändigtvis innebära att man
            eftersträvar att fylla de nu i stor utsträckning tomma rummen
            med tidstrogna inventa- rier. Den ursprungliga inredningen på
            slottet är f. ö. dåligt bevarad. En lämplig början vore däremot
            om de målningar som en gång skapats för Läckö och sedermera bortförts
            därifrån återfördes till sina ursprungliga platser på slottet.
            Det gäller takmålningen (Novgorod-tavlan) i ”kungssalsförmaket”
            samt framför allt kungs- eller riddarsalens bataljmålningar och
            generals- porträtt. Dessa senare målningar, som tillsammans har
            utgjort det 30-åriga krigets historia i bilder, har en gång på
            1670-talet beställts och skapats för just detta rum. De fotoreproduktioner
            av målningarna, som nu upptar de tidigare länge tomma väggfälten,
            visar snarare på det absurda i att de bevarade originalmålningarna
            förvaras på annat håll — Karlberg — än de förmår att fylla dessa
            tomrum. Målningarnas återförande till Läckö skulle för slottets
            inre miljö inte bara betyda att slottets förnämsta rum återfick
            sin ursprungliga utsmyck- ning. Detta rum ingår nämligen som ett
            led i en serie rum (fredssalen, österrikiska salen, förmaket med
            Novgorodtavlan). Eftersom fredssalens och österrikiska salens
            målningar efter att under lång tid ha varit avlägsnade från slottet
            redan återbördats dit och uppsatts på sina ursprungliga platser
            återstår alltså bara att återföra målningarna till förmaket och
            kungs- eller riddarsalen för att ett ganska unikt monument över
            en epok i vår historia skall ha återställts i sitt ursprungliga
            skick. De la Gardie bortförde själv en rad målningar från slottet
            för att rädda dessa under reduktionen, men bl. a. alla takmålningar
            återfördes redan 1688 till Läckö på kunglig befallning. Under
            1700- och 1800-talen plundrades emellertid slottet av sin ägare,
            Kronan, bl. a. på de nu aktuella målningarna plus åtskillig annan
            fast och lös inredning. 1680-talets åtgärd att återföra målningar
            och annan inredning till Läckö slott står dock inte ensam; slottskapellets
            orgelfasad återfördes 1927 från Ulriksdal, och åtskilliga målningar,
            bl. a. fredssalens och österrikiska salens målningar,
          </p>
          <pb facs="riksdagen-motions-pdf/data/1973/mot_1973__688/mot_1973__688-003.pdf"/>
          <fw xml:id="i-7KTzbu8REshQ4DPYX3LLR4">
            Mot. 1973: 688 12
          </fw>
          <p xml:id="i-AGvPAsmE3diRSG2PvxLpND">
            återfördes dit 1929—1930 från Gripsholm i samband med pågående
            restaureringsarbeten. Det vore således helt i linje med tidigare
            vidtagna åtgärder för att återskapa slottets inre miljö om man
            nu också återförde Novgorodtavlan, bataljmålningarna och generalsporträtten
            till sina ursprungliga platser i tredje våningens kungs- eller
            riddarsal och förmaket till detta rum. I ett läge när man har
            kostat på så omfattande yttre restaureringar — med gott, publikdragande
            resultat — vore det högst lämpligt att genom ett återförande av
            dessa målningar berika slottets inre miljö och göra det än mera
            attraktivt för allmänheten. Dessa målningar är statlig egendom.
            Vad jag yrkar på är således ingen sentida reduktion utan blott
            en omplacering av målningar i statens ägo. Detta är i själva verket
            en ren lämplighetsfråga. En sådan åtgärd har visserligen tidigare
            befarats kunna få prejudicerande verkningar. Men det måste starkt
            ifrågasättas om dessa prejudicerande verkningar kan bli särskilt
            omfattande. Så skulle kunna vara fallet om det hade rört sig om
            utländska krigsbyten eller kyrklig egendom, vilket det dock här
            icke är fråga om. Vad prejudikat beträffar finns det ju för övrigt
            ett sådant för Läckös del i och med att man tidigare återbördat
            målningar i statlig ägo dit, målningar som dessutom en gång bortfördes
            från slottet tillsammans med de nu aktuella målningarna. Att målningarna
            hör hemma på Läckö slott är således ett ovedersägligt faktum.
            Tidigare yrkanden på att målningarna måtte återföras dit har avslagits
            med hänvisning till att en sådan åtgärd skulle medföra mycket
            stora kostnader för bl. a. uppvärmning och bevakning. I debatten
            har vitt skilda uppfattningar i denna fråga kommit till tals,
            men någon utredning rörande dessa kostnaders storlek har inte
            företagits, lika litet som man närmare undersökt den eventuellt
            prejudicerande effekt som en omplace- ring av dessa målningar
            till Läckö slott påståtts skulle kunna få. Vad beträffar kostnaderna
            för nödvändig uppvärmning och utökad bevakning frågar man sig
            slutligen om de målningar som hör hemma i kungs- eller riddarsalen
            och i förmaket till detta rum på Läckö slott — och som nu förvaras
            på Karlberg — är av ömtåligare slag än t. ex. de målningar som
            tidigare återförts från Gripsholm till angränsande rum på tredje
            våningen. Mot bakgrunden av ovanstående hemställes att riksdagen
            hos Kungl. Maj:t begär att i motionen omnämnda målningar överförs
            till Läckö slott.
          </p>
          <p xml:id="i-6S7ZT6BohegL8tYtqc6Hqa" type="date">
            Stockholm den 25 januari 1973
          </p>
          <div type="signatureBlock" id="i-HYmkwfC3tQy7vjxtteNGWg">
            <p who="i-5YySnUaCpS54wJxVp1X9Q4" type="signature">
              GUNNAR RICHARDSON (fp)
            </p>
          </div>
        </div>
      </div>
    </body>
  </text>
</TEI>
