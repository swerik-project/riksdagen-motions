<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UU-00271">
  <teiHeader>
    <fileDesc>
      <titleStmt>
        <title>Demokrati och mänskliga rättigheter i Eritrea</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokrati och mänskliga rättigheter i Eritrea</title>
          <idno type="rdwebb">GQ02U271</idno>
          <rs type="number">U271</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GQ02U271/text</ref>
          <ref type="dokument_url_html">http://data.riksdagen.se/dokument/GQ02U271</ref>
          <ref type="dokumentstatus_url_xml">http://data.riksdagen.se/dokumentstatus/GQ02U271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LmkkKmc2XQLDmqAXoGoovP</idno>
            <name>Berit Jóhannesson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Valeria D.</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-BcpdUKhPbeES19rexxtwyD</idno>
            <name>Sermin Özürküt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DDiwRHYgY765zbceoajc83" type="signed"/>
        <correspContext corresp="i-DDiwRHYgY765zbceoajc83">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-LmkkKmc2XQLDmqAXoGoovP"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-BcpdUKhPbeES19rexxtwyD"/>
        </correspContext>
        <correspAction xml:id="i-FQCheNkV71qo4zpXeebh4B" type="referral">
          <date when="2002-10-30"/>
        </correspAction>
        <correspAction xml:id="i-VsBxiD5ayGSWhQPNpjArjk" type="dismissal">
          <date when="2002-10-30"/>
        </correspAction>
        <correspAction xml:id="i-Jcy63uBGMx6RWoE7sz7o3U" type="submission">
          <date when="2002-10-23"/>
        </correspAction>
        <correspAction xml:id="i-NQZB6D3nXcTe9GsRmT88rK" type="assigned"/>
        <correspContext corresp="i-NQZB6D3nXcTe9GsRmT88rK">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_U_0271/mot_200203_U_0271-0001.pdf"/>
      <div xml:id="i-AdQbqg1RCCkUjAchgGTLv5" type="motHeader">
        <div xml:id="i-MRqYtSCLJtcQkQ2Adscaqo" type="motTitle"/>
        <div xml:id="i-RwoHEe4APQCUfq6Sa5xgNr" type="motSubmissionInfo"/>
      </div>
      <div xml:id="i-C98ot6t6NVo8eryTPrPQTi" type="motBody">
        <div xml:id="i-C6SSywXKQ74pTUyn2stuuL">
          <p xml:id="i-L7DcN8N6ibuFW1Qq48e2Qm">
            18
          </p>
          <p xml:id="i-2t5xp2n9zVNSACXaFW4KNn">
            2002/03 mnr: U271 pnr: v609
          </p>
          <p xml:id="i-3zHmrbRvgxkEKsTRC6CK5W">
            Motion till riksdagen 2002/03:U271
          </p>
          <p xml:id="i-EkNgea9U4emvuEazs1TeHE">
            av Lars Ohly m.fl. (v)
          </p>
          <p xml:id="i-CFuBGmRvV3udUJeiaEardQ">
            Demokrati och mänskliga rättigheter i Eritrea
          </p>
          <p xml:id="i-DgL21mYE1H6ziZ6Znra1VB">
            1 Förslag till riksdagsbeslut
          </p>
          <p xml:id="i-UDYYa2tH4SY6YtKTt3Qwb1">
            1. Riksdagen tillkännager för regeringen som sin mening vad i
            motionen anförs om att Sverige som enskilt land och som medlem
            i EU bör understödja en demokratisk utveckling, förstärka respekten
            för mänskliga rättigheter och medverka till uppkomsten av ett
            rättssamhälle i Eritrea. 2. Riksdagen tillkännager för regeringen
            som sin mening vad i motionen anförs om att Sverige som enskild
            nation och i internationella forum som EU och FN bör verka för
            att den rättsvidriga eritreanska specialdomstolen, vilken underminerar
            respekten för mänskliga rättigheter, avskaffas. 3. Riksdagen tillkännager
            för regeringen som sin mening vad i motionen anförs om att Sverige
            bör verka för att de tidningar som stängts av regeringen i Eritrea
            öppnas och att de journalister som arresterats friges. 4. Riksdagen
            tillkännager för regeringen som sin mening vad i motionen anförs
            om att Sverige bör verka för att regeringstjänstemän i den eritreanska
            administrationen f.d. regeringsmedlemmar som arresterades den
            18 september 2001 och andra politiska fångar omedelbart friges.
            5. Riksdagen tillkännager för regeringen som sin mening vad i
            motionen anförs om att Sverige bör verka för att de studenter
            som arresterades i samband med studentdemonstrationerna snarast
            friges.
          </p>
          <p xml:id="i-Ryuw81qeCnYxFo5ua5PXvM">
            2 Bakgrund
          </p>
          <p xml:id="i-7RVfEitqPq6avkuYttXDmo">
            Eritrea var tidigare en italiensk koloni. I samband med andra
            världskriget blev Eritrea ett brittiskt protektorat som 1952 tvingades
            in i en federation med Etiopien. 1962 införlivades Eritrea helt
            med Etiopien, vilket ledde till ett gerillakrig som pågick ända
            till Mengisturegimens fall 1991, då Eritrea återfick ett visst
            självstyre. Den 24 maj 1993 deklarerades Eritrea självständighet.
          </p>
          <pb facs="riksdagen-motions-pdf/data/200203/mot_200203_U_0271/mot_200203_U_0271-0002.pdf"/>
          <p xml:id="i-6ET89eupdShpbtNUarNLR8">
            2002/03:U271
          </p>
          <p xml:id="i-F4Ai8eWtgz4FMWZ1w2hu6f">
            19
          </p>
          <p xml:id="i-Cxq5CLJESFaXLegswdi7NW">
            Då Mengisturegimen föll hade Eritreas folk tvingats föra gerillakrig
            i 30 år för att nå sin befrielse och nationella självständighet.
            Även om det fanns organisationer i andra delar av världen som
            stödde den eritreanska befrielsekampen fördes den i stort sett
            utan stöd utifrån utav någon bred världsomspännande solidaritetsrörelse.
            De s.k. socialistiska länderna, som stött befrielserörelser i
            andra delar av Afrika, understödde inte Eritreas befrielsekamp.
            Sovjetunionen understödde i stället Etiopien — inte minst militärt.
            Inte heller arbetarrörelsen i Europa var tydlig när det gällde
            Eritreas befrielsekamp. Eritrea befriade sig till stor del av
            egen kraft. Haile Selassies och Mengistus krig kostade många eritreaner
            och än fler etiopier livet. Efter kriget var Eritrea ett sargat
            och härjat land. Infrastrukturen var lagd i grus och aska. Jordbruket
            hade legat i träda. Stora områden var minerade. Eritreas ekonomi
            måste byggas upp från grunden. Man ville, trots svårigheterna
            också bygga upp sitt land utan att bli beroende av andra. Den
            nya självständigheten skulle inte leda till i någon ny eller annan
            form av beroende. Förutom återuppbyggnaden stod man också inför
            uppgiften att skapa nya politiska institutioner. Under befrielsekriget
            hade man organiserat sig på militärt vis och byggt upp militära
            strukturer. Efter kriget har man stått inför uppgiften att skapa
            ett civilt samhälle och ett demokratiskt politiskt system. Eritrea
            är inte helt utan demokratiska traditioner. Före befrielsekriget
            fanns det flera politiska partier och organisationer. Eritreas
            ekonomiska politik var i första hand inriktad på att bygga upp
            och utveckla landets jordbruk för att därigenom slippa beroendet
            av livsmedelshjälp. I arbetet med att skapa terassodlingar och
            bygga upp ett vägnät deltog Eritreas armé. När det gällde uppbyggnaden
            av ett för civila förhållanden fungerande politiskt system bildades
            en övergångsregering som skulle lägga fram ett förslag till ny
            konstitution. Ett sådant lades också fram 1997 och antogs av en
            folkvald konstituerande parlamentarisk församling. Denna konstitution
            har dock ännu inte satts i verket. Isaias Afworki fungerar fortfarande
            tills vidare som stats- och regeringschef samtidigt som han är
            ledare för PFDJ, People's Front for Democracy and Justice. (Den
            tidigare befrielserörelsen EPLF ombildades efter krigsslutet till
            PFDJ.) Efter några hoppfulla år med relativt stabil ekonomisk
            utveckling utbröt en gränskonflikt med Etiopien 1998. Konflikten
            resulterade i ett regelrätt invasionsförsök från Etiopiens sida
            år 2000, trots att Eritrea, men ännu inte Etiopien, undertecknat
            ett eld upphör-avtal som på Organization of African Unitys (OAU:s)
            uppdrag framförhandlats av Algeriet. Krigets fasor drabbade framför
            allt civilbefolkningen. Närmare 1,5 miljoner eritreaner drevs
            på flykt från sina hem och drygt 100 000 etniska eritreaner bosatta
            i Etiopien deporterades till Eritrea. Kriget innebar ekonomisk
            tillbakagång för Eritrea och påverkade även Etiopiens ekonomi
            negativt, men inte på samma kännbara sätt som det drabbade Eritrea.
            I kriget stupade enligt officiella siffror 123 000 etiopier och
            cirka 20 000 eritreaner. I det inledande skedet av konflikten
            förklarade Vänsterpartiet att gränskonflikter bör lösas genom
            förhandlingar och skiljedom. Men när
          </p>
          <pb facs="riksdagen-motions-pdf/data/200203/mot_200203_U_0271/mot_200203_U_0271-0003.pdf"/>
          <p xml:id="i-X2hNzz8VrSQ5YAcfK5CiZw">
            Etiopien gick till anfall mot Eritrea bedömde Vänsterpartiet
            detta som ett angrepp med karaktär av anfallskrig och invasionsförsök.
            Som sådant var Etiopiens angrepp ett brott mot folkrätten. Följaktligen
            fördömde Vänsterpartiet Etiopiens angrepp på Eritrea. Etiopiens
            angrepp på Eritrea vållade kraftfulla internationella protester.
            OAU och Algeriet försökte på nytt få till stånd ett eld upphör
            och en fredsuppgörelse i slutet av år 2000. De etiopiska trupperna
            drog sig tillbaka. Idag finns en FN-styrka som skall övervaka
            att fredsuppgörelsen följs. Etiopien har dock inte helt och hållet
            lämnat eritreanskt territorium. Kriget med Etiopien har medfört
            att någon normalisering av den politiska situationen inte kunnat
            genomföras vare sig i förhållandet till Etiopien eller inom landet.
            Trots kriget och de svåra förhållandena är det viktigt för landet
            och folket att ett folkstyre med fungerande demokratiska institutioner,
            beslutsprocesser och arbetsmetoder samt en juridiskt acceptabel
            rättsordning införs så snart som möjligt.
          </p>
          <p xml:id="i-A7g7pyq6mYkbCUTs9YrU44">
            3 Den nuvarande politiska situationen i Eritrea
          </p>
          <p xml:id="i-gumEk2u8kUcTHMXKdjzda">
            En konstitution antagen av en bred folkmajoritet finns sålunda
            utarbetad. Ursprungligen var det tänkt att valet skulle ägt rum
            redan 1998 och då banat väg för en konstitutionell regering. Detta
            val sköts upp, vilket förorsakade missnöje och irritation bland
            eritreaner — men också inom det internationella samfundet. Enligt
            Eritreas provisoriska nationalförsamling var orsaken till fördröjningen
            de gränsstrider och det krig som varit mellan Eritrea och Etiopien.
            Efter lång diskussion aviserade den provisoriska nationalförsamlingen
            under sin 13:e session den 30 september år 2000 att hålla de första
            allmänna valen i december 2001. För att möjliggöra detta uppmanade
            nationalförsamlingen den tidigare tillsatta kommittén att påskynda
            sitt arbete. Samtidigt beslutade nationalförsamlingen att tillsätta
            ännu en kommitté med uppgift att ta fram förslag till nya partilagar.
            De två ovannämnda utkasten till val- och partilagar presenterades
            i slutet av februari 2001. Syftet var att kommittén skulle arbeta
            i enlighet med den så kallade integrativa demokratins modell,
            dvs. att en bred folklig diskussion skulle föras kring lagarnas
            utformning och resultera i konkreta förslag som sedan skulle antas
            av nationalförsamlingen. När väl dessa beslut fattats av nationalförsamlingen
            beslutade emellertid presidenten att frånta den kommitté som hade
            till uppgift att leda demokratiseringsprocessen dess uppdrag.
            Presidenten satte sig således över nationalförsamlingen och överförde
            uppdraget till sin egen administration. Presidentadministrationen
            har sedan dess inte redovisat något resultat. Hanteringen av demokratiseringsprocessen
            och dröjsmålet med val- och partilagar resulterade i att det inom
            PFDJ uppstod två politiska grupperingar.
          </p>
          <p xml:id="i-UBbpwLjS5nmaKbktuPEMSe">
            2002/03:U271
          </p>
          <p xml:id="i-CNMZQn5vhaLNwxk3ccHQV9">
            20
          </p>
          <pb facs="riksdagen-motions-pdf/data/200203/mot_200203_U_0271/mot_200203_U_0271-0004.pdf"/>
          <p xml:id="i-29ZiTbHpjLNodJZF1nbcaf">
            2002/03:U271
          </p>
          <p xml:id="i-NAwwHUNouWq7frKuCbMwy4">
            21
          </p>
          <p xml:id="i-CLWgoVMBLYWer6HxfozKvj">
            Den ena sidan, som företräddes av presidenten, ansåg att delmålet
            för PFDJ om ett självständigt Eritrea var uppnådd, men att folket
            skulle ledas in i en demokratisk tankesfär. Tills detta var uppnått
            ansåg de att det var befogat att behålla makten — utan angiven
            tidsram. Den andra sidan som bl.a. bestod av före detta ministrar,
            hävdade att PFDJ:s uppdrag var avklarat. Den enda skyldighet som
            kvarstod för det styrande partiet var att försvara landet från
            en eventuell extern fiende och interna krafter som med våld försökte
            lösa motsättningar. Uppdraget som det styrande partiet haft var
            att utarbeta spelregler med stöd av konstitutionen för att kunna
            överlämna makten till folket. Att förverkliga och möjliggöra detta
            förutsatte ett val och att detta val blev fritt och rättvist.
            Det fanns en klar skiljelinje mellan dem som ville behålla status
            quo och dem som ville lämna makten till dess rättmätiga innehavare,
            dvs. folket. Det förelåg inte någon personlig maktkamp utan det
            handlade snarare om ideologiska ställningstaganden och politiska
            principer. Eritrea stod vid ett vägskäl i sin politiska utveckling,
            där landet hade stora möjligheter att slå in på folkstyrets och
            demokratins väg. Folkstyre, demokratiska fri- och rättigheter
            och demokratiska beslutsprocesser utgör några av grundvalarna
            för mänskliga rättigheter och en rimlig rättsordning. Generellt
            gäller att avsaknaden av demokrati medför bristande rättssäkerhet
            vilket leder till förtryck och brott mot mänskliga rättigheter.
            Dessa frågor är inte av intern eritreansk karaktär utan en fråga
            för hela världssamfundet. Demokratiska fri- och rättigheter och
            mänskliga rättigheter är universella rättigheter. Följaktligen
            är dessa förhållanden även en fråga för Sverige, Europeiska unionen
            och FN. Sverige bör sålunda på olika vägar som enskilt land och
            som medlem i EU understödja en demokratisk utveckling, förstärka
            respekten för mänskliga rättigheter och medverka till uppkomsten
            av ett fungerande rättssamhälle i Eritrea. Detta bör riksdagen
            som sin mening ge regeringen till känna.
          </p>
          <p xml:id="i-AzRfaans5ydCKxVDSGM5jh">
            4 Specialdomstol
          </p>
          <p xml:id="i-FL1PyxYb6nDbekuk2NmRdD">
            1996 skapades efter ett presidentdekret en specialdomstol i Eritrea.
            Dess tillkomst orsakade oro och förvirring bland jurister och
            juridiska instanser i landet. De som insåg konsekvenserna av bildandet
            av domstolen — bl.a. framträdande jurister — varnade för den och
            menade att syftet med specialdomstolen inte var förenligt med
            någon konstitutionell princip och att den skulle bli ett hinder
            i den process som syftade till att ge landet en demokratisk författning.
            Regimen försäkrade att specialdomstolens existens skulle vara
            av kortvarig karaktär, och att när författningen väl var klar
            skulle domstolen avskaffas. Inte nog med att specialdomstolens
            existens inte längre kan anses kortvarig, till specialdomstolen
            kan en åtalad inte tillkalla vittnen. Inte heller har han/hon
            rätt till försvarsadvokat. Domstolens förhandlingar är inte offentliga
            utan sker alltid bakom lykta dörrar. Dess beslut går inte att
          </p>
          <pb facs="riksdagen-motions-pdf/data/200203/mot_200203_U_0271/mot_200203_U_0271-0005.pdf"/>
          <p xml:id="i-Ukd7ZAtbpNB7bD5uCU4yD2">
            överklaga. Specialdomstolen kan upphäva beslut som fattats av
            de civila domstolarna. Med andra ord är det fråga om en domstol
            som från början till slut är alltigenom rättsvidrig. Den står
            i strid med landets nuvarande författning och traditionell eritreansk
            lagstiftning. Det finns klara exempel på att domstolen i sin praktik
            inte fällt domar grundade på någon godtagbar bevisning utan istället
            förlitat sig på hörsägen. Specialdomstolens tillkomst och praktik
            strider mot en hel serie FN-konventioner. Själva inrättandet borde
            enligt internationell lag betraktas som ett brott. Den officiella
            förklaringen för specialdomstolens tillkomst finns att tillgå
            i sammanfattningen av presidentdekret nr 85/1996. Där anges bland
            annat som skäl att etableringen är en följd av behovet av att
            på tidigt stadium eliminera eventuell korruption. Det finns exempel
            på fall där personer som opponerat sig mot eller bara varit misstänkta
            för att vara oppositionella mot regimen dömts av specialdomstolen
            till långvariga fängelsestraff. Så dömdes exempelvis 15 f.d. EPLF-soldater
            i mitten av 90-talet till 15 års fängelse för att ha deltagit
            i en protestdemonstration mot att regimen utfärdat ett dekret
            där det förklarades att alla f.d. EPLF-soldater skulle arbeta
            praktiskt taget gratis med återuppbyggnaden efter kriget. Flera
            av de dömda hade familjer och sociala förpliktelser gentemot dessa.
            Det utbröt spontana demonstrationer mot beslutet. Demonstrationen
            slutade i en uppgörelse mellan regimen och demonstranterna. Men
            en tid efter det att uppgörelsen gjorts arresterades godtyckligt
            15 av demonstranterna och ställdes inför specialdomstolen och
            dömdes till 15 års fängelse. Det är få företeelser i landets korta
            historia som provocerat och förorsakat så mycket bitterhet och
            därmed förtjänat ett mer generellt fördömande som när denna ”rättsliga”
            instans nyligen tillkännagav specialdomstolens hårda
          </p>
          <p xml:id="i-UyH1d8uD4xEgqzmDfsoJSX">
            domar om långvariga fängelsestraff mot välkända politiker som
            Ermias Debesay (Papayo) och Dessu och flera andra — som redan
            varit fängslade i många år utan rättegång. Detta har ökat den
            eritreanska allmänhetens kritik mot domstolens agerande och existens.
            Detta har även föranlett det internationella samfundet att rikta
            viss uppmärksamhet mot domstolen. Det finns även andra exempel
            på hur specialdomstolen berövat människor
          </p>
          <p xml:id="i-QqpzwycSckfDEbsxHTM6NP">
            sina företag, hus, och hem och överfört deras tillgångar till
            andra personer. Specialdomstolen, vars tillkomst motiverades med
            att den skulle bekämpa korruption, har själv blivit ett instrument
            för korruption och använts för att tysta oppositionella. En domstol
            som så grovt missbrukat sin makt måste ovillkorligen avskaffas.
            Den svenska regeringen, EU och det internationella samfundet kan
            rimligen inte visa något överseende med en sådan rättsordning.
            Detta bör riksdagen som sin mening ge regeringen till känna.
          </p>
          <p xml:id="i-PVk5wQsrbE764cgCeMBhk">
            2002/03:U271
          </p>
          <p xml:id="i-CemZi24KhLfYqbsnHuKYDg">
            22
          </p>
          <pb facs="riksdagen-motions-pdf/data/200203/mot_200203_U_0271/mot_200203_U_0271-0006.pdf"/>
          <p xml:id="i-XnJLC3kq1MaZ69vCR9Tg8w">
            2002/03:U271
          </p>
          <p xml:id="i-WqdrQMiG2erU3XLpvTKxRS">
            23
          </p>
          <p xml:id="i-qHuLtWYeEnErbbyZhxFkA">
            5 MR-situationen
          </p>
          <p xml:id="i-99oBKVuGgS72RdxT9DAk4p">
            Under det gångna året har president Ysaiha Afewerki mött stark
            kritik från oppositionen inom sin egen regering. Denna kritik
            har presidenten bemött med att han den 8:e september förra året
            lät en arresteringsvåg svepa över sin egen regering och den egna
            administrationen. Flera av ministrarna i regeringen har under
            året arresterats. Anklagelserna är oklara och några rättegångar
            har inte genomförts. Presidentens och hans hantlangares uppträdande
            är rättsvidrigt intill det absurda och bryter mot de mänskliga
            rättigheterna. Sverige bör verka för att regeringstjänstemän i
            den eritreanska administrationen och f.d. regeringsmedlemmar som
            arresterades under förra året liksom övriga andra politiska fångar
            omedelbart friges. Detta vill vi att riksdagen skall ge regeringen
            till känna. Varje land som undertecknat FN:s Konvention om mänskliga
            rättigheter har också till uppgift att följa den. Eritrea har
            som så många andra länder undertecknat denna konvention. I artikel
            19 förklaras att varje människa åtnjuter medborgerliga och politiska
            rättigheter, rätt till åsiktsfrihet och yttrandefrihet. I enlighet
            med artikel 20 stadgas också om mötes- och organisationsfrihet.
            Förutom fängslandet av tidigare regeringsmedlemmar och ämbetsmän
            och inställandet av demokratiska val har en rad andra brott mot
            mänskliga och demokratiska rättigheter begåtts. I dag finns inga
            självständiga regimkritiska tidningar eller tidskrifter. Dessa
            har tvingats lägga ned och flera journalister och redaktörer har
            arresterats. Detta är en uppenbar kränkning av de mänskliga rättigheterna
            och av demokratins principer. Fängslade redaktörer och journalister
            måste friges och få rätt att verka fritt. Detta vill vi att riksdagen
            skall ge regeringen till känna. Även landets kritiska eller oppositionella
            studenter har behandlats på ett sätt som strider mot mänskliga
            rättigheter. Den 31 juli förra året arresterades Semere Kesete,
            ordförande för studenterna vid universitetet i Asmara. Han togs
            av regimen och satt under 13 månader i isoleringscell. Studenterna
            har via sin ledning protesterat mot användning av studenter som
            gratis arbetskraft, vilket strider mot ILO:s konventioner. Den
            1 augusti 2001 presenterade studenterna en protestlista som krävde
            ett frisläppande av studentkårens ordförande eller att han behandlades
            på ett juridiskt korrekt sätt och ställdes inför domstol och rannsakades.
            Den 5 augusti 2001 publicerade studenterna ett uttalande där de
            förklarade att de inte hade något att dölja och att de var beredda
            att arbeta under sin sommarledighet om deras ordförande släpptes
            eller behandlades på ett juridiskt korrekt sätt. Vid flera tillfällen
            blev Semere Kesete kallad till domstolen. Polisen vägrade dock
            att ta honom dit. Den 10 augusti samlades omkring 300 studenter
            vid Högsta domstolen för att åhöra rättegången. Domstolen omringades
            därvid av en militärstyrka som arresterade samtliga studenter
            och förde dem till Asmaras fotbollstadion, där de tvingades att
            tillbringa natten. De arresterade studenterna har därefter
          </p>
          <pb facs="riksdagen-motions-pdf/data/200203/mot_200203_U_0271/mot_200203_U_0271-0007.pdf"/>
          <p xml:id="i-LbUuCijqEbzRG7YwF3mFsg">
            2002/03:U271
          </p>
          <p xml:id="i-Fzh8opq6QtzmviwGNv9uD2">
            hållits fängslade. I slutet av augusti i år lyckades Semere Kesete
            själv fly över minfälten in i Etiopien. Andra finns dock kvar
            i fängelse. Sverige bör som enskild stat och medlem av FN och
            EU verka för att de studenter som arresterades den 5 juli 2001
            snarast friges. Detta vill vi att riksdagen skall ge regeringen
            till känna.
          </p>
          <p xml:id="i-RkXaoMBYMk1EPaphrdKHY9" type="date">
            Stockholm den 22 oktober 2002
          </p>
          <div xml:id="i-SmKRZH7gQpnUUGv5aactq8" type="signatureBlock">
            <p who="i-HpwkrkkrFd1MRPixHrr8q1" type="signature">
              Lars Ohly (v)
            </p>
            <p who="i-LmkkKmc2XQLDmqAXoGoovP" type="signature">
              Berit Johannesson (v)
            </p>
            <p who="i-7Gy2xwC7Jyimjy9QTKnQEf" type="signature">
              Rossana Valeria D (v)
            </p>
            <p who="i-2aZQBvMx8o6ihusfvExbt8" type="signature">
              Alice Åström (v)
            </p>
            <p who="unknown" type="signature">
              Sermin Özärkät (v)
            </p>
          </div>
          <p xml:id="i-GFoMqzP1STX7GAeKdREdka">
            24
          </p>
        </div>
      </div>
    </body>
  </text>
</TEI>
