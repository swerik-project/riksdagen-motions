<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__523/mot_1970__ak__523-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2 Motioner i Andra kammaren, nr 522—523 år 1970
          </p>
          <p>
            sättas utan val. Domkapitel kunde då ta vederbörlig hänsyn till
            försam- lingens speciella behov av sjukhuspräst. Med tanke på
            regionsjukhusens stora upptagningsområde kunde man tänka sig möjligheten
            att en komministratur utbyttes mot en tjänst som 1:e stiftsadjunkt
            varvid tjänsteinnehavaren komme att tillsättas av domkapitel.
            Förslaget att inrätta speciella sjukhusprästtjänster vid större
            sjukhus torde förmodligen ge det största utbytet. Kravet på särskild
            utbildning och lämp- lighet skulle därvid kunna komma till klart
            uttryck. Vid besättande av dylika tjänster behövde man självfallet
            inte vara hänvisad uteslutande till präster inom svenska kyrkan.
            Under hänvisning till vad i motionen anförts hemställes, att riksdagen
            i skrivelse till Kungl. Maj:t måtte hemställa om utredning och
            förslag angående den prästerliga tjänstgö- ringen i vad avser
            den andliga omvårdnaden vid våra sjukhus.
          </p>
          <p>
            Stockholm den 28 januari 1970
          </p>
          <p>
            Mårten Werner (m) Gunnar Oskarson (im) Jöns Nilsson (m) i Bästekille
          </p>
          <p>
            Filip W. Fridolfsson (m) Ove Nordstrandh (m) i Stockholm
          </p>
          <p>
            Nr 3523
          </p>
          <p>
            Av fröken Åsbrink m. fl., angående lektörshjälp och handledning
            åt syn- och hörselskadade studerande.
          </p>
          <p>
            Samhällets strävan att förbättra de handikappades situation har
            under 1960-talet bland annat tagit sig uttryck i en rad olika
            stödåtgärder inom ut- bildningen. Stöd- och specialundervisning
            inom grund- och mellanskolan har för olika grupper väsentligt
            förbättrats. Inom ramen för arbetsmarknads- utbildningen har betydande
            resurser anvisats för omskolning och yrkesutbild- ning av handikappade.
            I överensstämmelse med denna utveckling har grundskolan införts
            vid spe-
          </p>
          <pb facs="riksdagen-motions-pdf/data/1970/mot_1970__ak__523/mot_1970__ak__523-002.pdf"/>
          <p>
            Motion i Andra kammaren, nr 523 år 1970 3
          </p>
          <p>
            cialskolan för synskadade, som därvid erhållit successivt ökade
            resurser. Synskadade studerande i gymnasier och folkhögskolor
            har sedan slutet av 1950-talet individuellt integrerats i skolor
            för seende. En särskild hjälpme- delscentral har inrättats vid
            Tomtebodaskolan med uppgift att förse dessa grupper med studielitteratur
            i form av talböcker och punktskrift. Läsåret 1963/64 påbörjades
            inom De blindas förening en liknande service för en mindre grupp
            synskadade studerande vid universitet och högskolor. Antalet synskadade
            studenter har beklagligt nog snabbt ökat och uppgår läsåret 1969/70
            till ett 70-tal. Denna produktion av studielitteratur, organiserad
            med utgångspunkt i studenternas individuella behov av kurslitteratur,
            fi- nansieras genom individuellt beviljade utbildningsbidrag.
            Årsproduktionen uppgår för närvarande till ca 400 titlar per år.
            Trots den betydande omfatt- ning denna service erhållit, har det
            emellertid visat sig mycket svårt att ge- nom en på detta sätt
            centralt organiserad litteraturservice tillgodose de syn- skadade
            studenternas hela behov av läshjälp. De på förhand oförutsedda
            läsbehoven i direkt anslutning till vissa moment i undervisningen,
            vid ut- nyttjandet av referenslitteratur och uppslagsverk samt
            för bredvidläsning, har inte kunnat klaras på detta sätt. Från
            läsåret 1967/68 gavs de synskadade därför möjlighet att ur universitetens
            anslag för extra utgifter erhålla medel för så kallade lektörer
            — en möjlighet som senare visat sig vara av utom- ordentligt stort
            värde som ett komplement till studielitteraturservicen. Här- igenom
            har de synskadade studenterna kunnat tillgodose sina mer akut
            be- tonade läsbehov. De har också fått lättare att skaffa sig
            den så betydelsefulla allmänorienteringen i anslutning till ämnet
            eller ämneskombinationen. I en del fall har medlen till lektörer
            även kunnat utnyttjas för stödundervisning i anslutning till studietekniskt
            svårtillgängliga moment i undervisningen. Inom ramen för samma
            anslag har även medel anvisats för stöd åt hör- selskadade studenter,
            vilka på grund av bristande tekniska arrangemang i studielokalerna,
            dåliga akustiska förhållanden etc., i många undervisnings- situationer
            gått miste om väsentliga delar av den muntligt förmedlade un-
            dervisningen. För mycket gravt hörselskadade har medlen använts
            såväl för tolkhjälp som till ren stödundervisning. I 1970 års
            statsverksproposition bil. 10 s. 254 yttrar chefen för utbild-
            ningsdepartementet följande: »Lektörshjälp och handledning åt
            syn- och hörselskadade studerande har hittills bekostats från
            anslaget Extra utgifter vid universitet och högskolor. Medel för
            detta ändamål bör i fortsättningen beräknas under fakulteternas
            avlöningsanslag. I fråga om de filosofiska fakulteterna kommer
            jag att i annat sammanhang föreslå Kungl. Maj:t att meddela sådana
            bestämmelser att för nämnda ändamål får — utöver vad som följer
            av gällande organisationsplaner — disponeras högst 2 000 kronor
            per handikappad studerande och termin.» Av detta yttrande framgår
            ej klart, huruvida medel i varje enskilt fall avses utgå med högst
            2 000 kronor eller om universiteten med utgångspunkt i en genomsnittlig
            tilldelning av
          </p>
          <pb facs="riksdagen-motions-pdf/data/1970/mot_1970__ak__523/mot_1970__ak__523-003.pdf"/>
          <p>
            4 Motion i Andra kammaren, nr 523 år 1970
          </p>
          <p>
            högst 2 000 kronor per student och termin avses få möjlighet
            att fördela medlen i enlighet med de individuella behoven. Det
            torde framgå av det föregående att behovet av lektörshjälp och
            handledning bland syn- och hörselskadade studenter är mycket starkt
            va- rierande. Under vårterminen 1969 erhöll sålunda 54 synskadade
            studenter studielitteraturservice från De blindas förening. Av
            dessa utnyttjade 36 lektörshjälp. Majoriteten av de övriga utgjordes
            av studenter med så goda synrester att de kunde klara de mindre
            omfattande läsbehov som är aktuella i samband med lektörshjälpen.
            Med hänsyn härtill torde därför det genom- snittliga behovet inom
            den här berörda gruppen av studenter ligga avsevärt mycket lägre
            än vad som ofta är erforderligt i det enskilda fallet. Konsistoriet
            vid Uppsala universitet anger i skrivelse till Kungl. Maj:t av
            den 25 septem- ber 1969 att de sju synskadade studenterna vid
            universitetet själva beräknar sitt behov av läshjälp till mellan
            150—250 timmar per termin. Med en er- sättning av 20 kronor per
            timme skulle detta innebära ett medelsbehov av 3 000—5 000 kronor
            per student och termin. Härtill kommer kostnadspålägg för sociala
            avgifter med ca 20 procent. Departementschefens förslag, som innebär
            maximering av beloppet till 2 000 kronor per student och termin,
            skulle således innebära avsevärt försämrade möjligheter för dessa
            synska- dade studenter att tillägna sig sin utbildning. Två möjligheter
            föreligger att tillgodose de synskadade studenternas behov av
            läshjälp, nämligen den centralt organiserade produktionen och
            den individuella lektörshjälpen. Dessa måste avvägas mot varandra
            med hänsyn till såväl rationella som studietekniska synpunkter.
            Såväl från denna synpunkt som med hänsyn till de starkt varierande
            behoven bland de handikappade studenterna är det olämpligt att
            fastställa ett maximibelopp för det enskilda fallet. Under åberopande
            av de i det föregående framförda synpunkterna får vi härmed hemställa,
            att riksdagen måtte besluta att medel för lektörshjälp och handledning
            åt syn- och hörselskadade universitetsstudenter även i fortsättningen
            beviljas med utgångspunkt i de i varje särskilt fall föreliggande
            behoven.
          </p>
          <p>
            Stockholm den 28 januari 1970
          </p>
          <p>
            Eva Åsbrink (s) Thyra Löfqvist (s) Ingrid Bergman (s)
          </p>
        </div>
      </div>
    </body>
  </text>
</TEI>
