<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00265">
  <teiHeader>
    <fileDesc>
      <titleStmt>
        <title>Vitryssland</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vitryssland</title>
          <idno type="rdwebb">GZ02U265</idno>
          <rs type="number">U265</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U265/text</ref>
          <ref type="dokument_url_html">http://data.riksdagen.se/dokument/GZ02U265</ref>
          <ref type="dokumentstatus_url_xml">http://data.riksdagen.se/dokumentstatus/GZ02U265</ref>
          <ref type="doc">http://data.riksdagen.se/fil/85552DDA-19CA-4D68-9043-F77933982E92</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2t84Ep53FGaxYihWr8jj1Y" type="signed"/>
        <correspContext corresp="i-2t84Ep53FGaxYihWr8jj1Y">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-Cx4djLngmoTmc3tajnv7SL" type="numbering">
          <date when="2011-10-06"/>
        </correspAction>
        <correspAction xml:id="i-7g15B7G4AWJtwmeeSJc1V4" type="submission">
          <date when="2011-10-04"/>
        </correspAction>
        <correspAction xml:id="i-F4W1PoyNLphg7DnKekRXXG" type="transfer">
          <date when="2011-10-04"/>
        </correspAction>
        <correspAction xml:id="i-BCUcBLGcSwwM2BufQFwLA4" type="assigned"/>
        <correspContext corresp="i-BCUcBLGcSwwM2BufQFwLA4">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-G9cjvuNj8fsdY6A71e9PQp">
            Förslag till riksdagsbeslut
          </head>
          <list style="ol">
            <item xml:id="i-Nt7HLiaMnSBPFnXJVFiu8Y">
              Riksdagen tillkännager för regeringen som sin mening vad som
              anförs i motionen om en aktiv svensk politik för Vitryssland med
              inriktning på stöd för demokrati och mänskliga rättigheter.
            </item>
            <item xml:id="i-8cY6dZnBp8YPzPqFfLarUG">
              Riksdagen tillkännager för regeringen som sin mening vad som
              anförs i motionen om de fängslade oppositionspolitikerna i Vitryssland.
            </item>
            <item xml:id="i-2cCf2xBGtuqc8spravjj8S">
              Riksdagen tillkännager för regeringen som sin mening vad som
              anförs i motionen om de försvunna politikerna i Vitryssland.
            </item>
            <item xml:id="i-31LwXMGHB2dUPXAM1Anmcn">
              Riksdagen tillkännager för regeringen som sin mening vad som
              anförs i motionen om bristen på förenings- och mötesfrihet i Vitryssland.
            </item>
            <item xml:id="i-TqjUGSM4MiEJCYVEdV1yTj">
              Riksdagen tillkännager för regeringen som sin mening vad som
              anförs i motionen om ett aktivt svenskt agerande för ett avskaffande
              av paragraf 193 i Vitryssland.
            </item>
            <item xml:id="i-Mf2qYo3WJ1FeqquXTwqQZg">
              Riksdagen tillkännager för regeringen som sin mening vad som
              anförs i motionen om ett aktivt svenskt agerande inom ramen för
              det östliga partnerskapet för att upprätthålla kravet på en demokratisering
              av Vitryssland.
            </item>
          </list>
        </div>
        <div type="motContent">
          <head xml:id="i-LxC3MHQmSqnmMi6a6iENrr" type="h1">
            Motivering
          </head>
          <p xml:id="i-Smmp2bYKwWBSx6fBoZgkpA">
            Vitryssland är troligen det enda land i Europa där den demokratiska
            utvecklingen de senaste sexton åren gått åt fel håll. Demokratin
            urholkas, tidningar stängs, oppositionspolitiker fängslas, journalister
            döms till straffarbete och valresultat ogiltigförklaras gång på
            gång av de internationella valobservatörerna. Oberoende organisationer
            och politiska partier får inte registreringstillstånd och deras
            medlemmar riskerar fängelsestraff.
          </p>
          <p xml:id="i-Kh46nnLrCb1tK3NjsDpbxy">
            Förra årets presidentval innebar en eskalerad aggressivitet från
            regimen. Många hade samlats på torget i Minsk under valnatten
            för att visa sitt stöd för ett regimskifte. Regimen agerade mycket
            aggressivt och våldsamheter uppstod. Många misshandlades och mer
            än 700 demonstranter, oppositionspolitiker och alla presidentkandidater
            arresterades under brutala former. Många fick kortare straff efter
            summariska rättegångar men ett femtiotal är fortfarande fängslade.
            Bland de som fängslades i samband med presidentvalet märks presidentkandidaterna
            Vladimir Neklyaev, Andrei Sannikov, Vital Rymasheuski, Mikalai
            Statkevich, Grigory Kostusev och Dmitri Uss som alla misshandlades
            i samband med arresteringarna. Under hösten 2011 har EU under
            det polska ordförandeskapet ökat sitt engagemang och krav på den
            vitryska regimen att släppa de politiska fångarna. Detta har resulterat
            i att bland annat Sannikov, Statkevich och Uss återfått sin frihet.
            Trots denna positiva utveckling återstår fortfarande flera personer
            som sitter fängslade för sina politiska åsikter, och regimens
            frisläppande av ovannämnda personer kan ses som en symbolisk handling
            i syfte att blidka EU och USA att upphäva sanktionerna mot landet.
          </p>
          <p xml:id="i-HebEads9gTZhYCmtMj9gC7">
            Frisläppandet kontrasterar också gripandet av Vitrysslands främsta
            människorättsförsvarare Ales Bjaljatski, ordföranden för den vitryska
            människorättsorganisationen Vjasna. Bjaljatski åtalades formellt
            för skattebrott, en åtalspunkt som riskerar leda till sju års
            fängelse. Genom organisationen Vjasna har Bjaljatski spelat en
            central roll för att hjälpa människorättsförsvarare, oppositionella
            och deras familjer som drabbas av regimens förtryck.
          </p>
          <p xml:id="i-CG4NVk7sGvdjASw7BWT3JX">
            EU:s Vitrysslandspolitik har försöksvis varit tillmötesgående
            gentemot Lukasjenkos regim. Upphävande av visumrestriktioner för
            högt uppsatta statstjänstemän inför presidentvalet samt en blidare
            ton i den allmänna dialogen har emellertid väckt kritik hos många
            inom EU men också bland oppositionella i Vitryssland. De förändringar
            och eftergifter som regimen gjort har i de flesta fall endast
            varit kosmetiska eller kortlivade. Utvecklingen efter valet och
            arresteringen av Ales Bjaljatski under förevändningen om skattebrott
            visar också vikten av att påtryckningarna från EU och omvärlden
            inte stagnerar så länge det saknas verkliga demokratiska reformer.
          </p>
          <p xml:id="i-7QoZ95F4aKdUKw4tEnMSaA">
            De ekonomiska sanktioner som EU enades om, och upprättade gentemot
            regimen efter våldsamheterna och arresteringarna under valrörelsen,
            innehåller krav om frisläppande av samtliga politiska fångar,
            reform av vallagstiftningen och kräver bättre respekt för yttrande-
            press- och föreningsfriheten. Kraven är dock vagt uttryckta och
            ger utrymme för att ytterligare tillmötesgå regimen med lättnader
            och ekonomiska krediter på ett sätt som tidigare varit verkningslöst
            mot Lukasjenkos övergrepp. Ett aktivt svenskt agerande inom ramen
            för det östra partnerskapet måste bidra till att upprätthålla
            kraven på demokratisering av Vitryssland med frisläppande av samtliga
            politiska fångar. Sverige bör också fortsatt inom ramen för OSSE
            sända valobservatörer i samband med val.
          </p>
          <p xml:id="i-3CHhA8fRTQCifd7D7aV3p4">
            ILO har pekat ut Vitryssland som ett av fyra länder i världen
            där det sker flest kränkningar av mänskliga rättigheter. Yttrandefriheten
            är låg och oberoende journalister hindras från att verka och riskerar
            repressalier från regimen. Rapporter om fängslanden och förföljelser
            kommer dagligen eller så länge det finns journalister så kommer
            det att finnas fängelseceller, som en vitrysk författare uttryckt
            det. Situationen är också mycker prekär för de existerande oppositionspartierna
            och deras medlemmar. Den politiska oppositionen förtrycks, hotas
            och tystas samtidigt som regimens propaganda växer. I närtid har
            förbud införts mot att samlas, även under tystnad, då det uppfattas
            som fientliga protester mot regimen.
          </p>
          <p xml:id="i-QNyQK9NvraQF8VUJEyKBmg">
            Såväl uttalat oppositionella som icke politiska men oberoende
            organisationer har svårt att verka i Vitryssland då paragraf 193
            i Vitrysslands brottsbalk kriminaliserar all verksamhet i en icke
            registrerad organisation. De flesta organisationer och politiska
            oppositionspartier har vägrats registrering och tvingas därför
            verka illegalt. Brottet är belagt med upp till två års fängelse.
            Hittills har ett tiotal personer dömts enligt paragraf 193. Men
            paragrafen fungerar också avskräckande och många icke registrerade
            organisationer blir därför av med sina aktiva medlemmar samtidigt
            som de har svårt att värva nya. Samtidigt fortsätter tusentals
            vitryssar att arbeta i icke registrerade organisationer trots
            hot om fängelse eller böter.
          </p>
          <p xml:id="i-E5MCwGatmW2PMPo5o3ziU4">
            Genom att systematiskt och på politiska grunder avslå registreringsansökningar
            och via paragraf 193 utsätta samhällsengagerade medborgare för
            hot om fängelsestraff inskränker de vitryska myndigheterna föreningsfriheten,
            och bryter därmed mot FN:s konvention om de medborgerliga och
            politiska rättigheterna. Alla lagar som kan begränsa aktiviteten,
            fängsla eller skrämma bort oppositionella, till exempel lagarna
            mot mötes- och föreningsfrihet, kommer med största sannolikhet
            att användas i allt större utsträckning inför parlamentsvalen
            nästa höst.
          </p>
          <p xml:id="i-EMGH7p1d5CwRkFzKyLKYRK">
            Sverige bör verka aktivt för att få den vitryska regimen att
            respektera föreningsfriheten, bland annat genom ett avskaffande
            av paragraf 193.
          </p>
          <p xml:id="i-UbHsc2kq32xwXzQqwY2y25">
            Det är dock inte bara paragraf 193 som inskränker några av de
            mest fundamentala rättigheterna. Under våren tillkom nya lagtexter
            som numera också förbjuder alla former av protestmöten, även sådana
            som hålls i tystnad. Inspirerade av den arabiska våren och med
            presidentvalet i färskt minne, hade vanliga vitryssar börjat visa
            sitt missnöje mot regimen genom att samlas och klappa händerna
            eller bara stå på bestämda platser i tystnad. Detta blev dock
            för provocerande för regimen som på nytt tillgrep våldsamheter,
            och numera inskränks även mötesfriheten av nya lagtexter i Vitryssland.
          </p>
          <p xml:id="i-RtrZq7kj6vhvYYoKsSHVpF">
            Inte heller gamla brott får falla i glömska. Under 19992000 försvann
            fyra kända vitryska oppositionella spårlöst och ingen vet var
            de finns eller vart de tagit vägen. De försvunna är förre inrikesministern
            Jury Zacharanka, förre talmannen Viktar Hantjar, affärsmannen
            Anatol Krasouski och journalisten Zmitser Zavadski. Det är viktigt
            att de vitryska myndigheterna slutför undersökningarna av försvinnandena,
            om inte en internationell undersökning av dessa brott kommer till
            stånd. Politiskt engagemang eller medlemskap i fristående organisationer
            är alltså idag fortfarande förenat med många problem och risker
            i Vitryssland och trots löften om ett öppnare och mer demokratiskt
            klimat har regimen endast erbjudit omvärlden tomma löften.
          </p>
          <p xml:id="i-XzLhwAmktyEXjaHg8535vm">
            Vitryssland får inte bli en bortglömd diktatur. Hos vitryssar,
            kanske starkast bland de yngre, finns en längtan efter de mänskliga
            fri- och rättigheter som många människor tar för givna. Sveriges
            uppgift är att hjälpa dessa människor att en gång få uppleva dessa
            rättigheter. För det krävs en aktiv svensk Vitrysslands politik
            där det svenska arbetet särskilt inriktas på att stödja demokrati
            och mänskliga rättigheter.
          </p>
        </div>
        <div type="motSignatures">
          <list>
            <item xml:id="i-BBuFYT697y3vrtBZyN1cGv" who="i-TECanR77Prb79DHwPvLitN">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
