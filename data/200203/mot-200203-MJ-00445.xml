<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0445/mot_200203_MJ_0445-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ445 pnr: s3011
          </p>
          <p>
            Motion till riksdagen 2002/03:MJ445
          </p>
          <p>
            av Michael Hagberg m.fl. (s)
          </p>
          <p>
            Trafikskadat vilt
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om eftersök av vilt som skadas av annan orsak
            än påskjutning.
          </p>
          <p>
            Motivering
          </p>
          <p>
            Årligen inträffar i landet cirka 30 000 viltolyckor i trafiken
            mellan motorfordon/tåg samt klövvilt (älg, kronhjort, dovhjort,
            rådjur och vildsvin). Detta motsvarar nästan 100 olyckor per dag.
            Arbetet med eftersök av skadade och omhändertagande av döda djur
            utföres regelmässigt av jägarna, det vill säga de personer i samhället
            som genom kunskap, erfarenheter och utrustning (vapen, eftersökshundar
            som används vid jakt m.m.) är de enda som är rustade för uppgiften.
            Djur skall inte behöva lida i onödan och det är främst omtanken
            om djuren som utgör grund för jägarnas starka engagemang. Jägarna
            arbetar i nuläget ideellt och de gör en mycket värdefull samhällsinsats.
            Som målsättning gäller givetvis att antalet viltolyckor skall
            minimeras, men mycket talar för att det även fortsättningsvis
            kommer att vara en vanlig olyckstyp. Kravet måste därför vara
            att olyckorna — inte minst med tanke på inblandade djurs lidande
            — kan hanteras på ett enkelt, snabbt och professionellt sätt.
            I dagsläget gällande bestämmelser medger dock inte att eftersök
            och avlivning alltid kan genomföras på bästa sätt. Detta på grund
            av att olika bestämmelser gäller för olika viltarter, problem
            uppstår om det skadade djuret passerar jaktmarksgräns, vi har
            en ny viltart som kan vara farlig för människors säkerhet samt
            att särskilda regler gäller för spårbunden trafik.
          </p>
          <p>
            [PA Lä
          </p>
          <p>
            MOT. 2002/03
          </p>
          <pb facs="riksdagen-motions-pdf/data/200203/mot_200203_MJ_0445/mot_200203_MJ_0445-0002.pdf"/>
          <p>
            2002/03:MJ445
          </p>
          <p>
            Olika bestämmelser gäller för olika viltarter
          </p>
          <p>
            Vilt som tillfaller staten regleras i 33-39 $$ jaktförordningen
            (1987:905) och 33-42 88 Naturvårdsverkets föreskrifter och allmänna
            råd om jakt och statens vilt (NFS 2002:18). Av 33 8 andra stycket
            i jaktförordningen framgår att älg eller hjort som påträffas död
            eller dödas när sådant djur är fredat tillfaller staten med de
            undantag som följer av 34 8. Av 34 8 andra stycket framgår att
            sådant djur tillfaller jakträttshavaren, om han på sådant sätt
            som anges i aturvårdsverkets föreskrifter har hjälpt till med
            att vid behov spåra och avliva djuret eller ta hand om det. Enligt
            33 8 i Naturvårdsverkets föreskrifter skall eftersöket utföras
            av jakträttshavaren eller annan lämplig person som utsetts av
            denne (andra stycket) eller av person som utsetts av polismyndigheten,
            om jakträttshavaren eller av honom utsedd person inte kan nås,
            inte kan eller vill åta sig eftersöket (andra stycket 3). Jakträttshavaren
            kan därmed sägas ha option på eftersöket och han, eller person
            han utsett, måste i princip tillfrågas. Avlivat djur fördelas
            enligt fastställda regler (36 8). Först om jakträttshavaren eller
            av honom utsedd person inte kan nås eller örklarat sig inte kunna
            eller vilja genomföra eftersök kan polismyndigheten låta annan
            genomföra det. I sådant fall sker eftersöket för statens räkning
            — den aktuella älgen eller hjorten tillfaller staten (37 8). För
            rådjur och vildsvin gäller helt andra regler. Djur av dessa arter
            är aldrig ”statens vilt” och de omfattas därför inte av de regler
            som gäller för älg och hjort som skadats av annan orsak än påskjutning.
            Av Naturvårdsverkets föreskrifter och allmänna råd framgår att
            om polismyndigheten mottagit anmälan om trafikskadat eller dödat
            rådjur eller vildsvin (jfr 408 jaktförordningen) bör polismyndigheten
            underrätta jakträttshavaren och ge uppmaning om att genomföra
            erforderligt eftersök och avlivning. Om rådjur eller vildsvin
            dödas av annan orsak än påskjutning tillfaller de regelmässigt
            jakträttshavaren på den mark där de faller. Denna skillnad i hanteringen
            av skadat vilt är inte acceptabel ur djurskyddssynpunkt. Inget
            talar för att ett trafikskadat rådjur lider mindre än en trafikskadad
            hjort, och att i eftersöks- och avlivningssammanhang göra skillnad
            mellan vilt som kan tillfalla staten och sådant som inte kan det
            är inte
          </p>
          <p>
            försvarbart. Av 338 i Naturvårdsverkets föreskrifter (andra stycket,
            rad 3) framgår dock att jakträttshavaren kan träffa överenskommelse
            om att person utsedd av polismyndigheten utför eftersök för hans
            räkning. Härmed avses s.k. eftersökshjälp som sker inom ramen
            för SES-projektet (Trafiksäkerhet och Eftersök i Samverkan). Genom
            denna eftersöksorganisation har man möjlighet att i viss mån ”gå
            runt” gällande regler — regler som fokuserar vem som skall ha
            det avlivade djuret och inte att eftersök kan ske snabbast möjligt.
            Det bör dock beaktas att anslutning till eftersöksorganisation
            är frivillig — envar jakträttshavare bestämmer själv om han vill
            utnyttja organisationens tjänster — samt att systemet ännu inte
            är fullt utbyggt och fungerande i hela landet.
          </p>
          <pb facs="riksdagen-motions-pdf/data/200203/mot_200203_MJ_0445/mot_200203_MJ_0445-0003.pdf"/>
          <p>
            Problem som uppstår om det skadade djuret passerar jaktmarksgräns
          </p>
          <p>
            Oaktat om eftersök påbörjas av en jakträttshavare på egen mark
            eller om det genomförs av eftersöksorganisation (enligt fullmakt)
            uppstår problem om det skadade djuret — oavsett det rör sig om
            djur som kan tillfalla staten eller ej — passerar gränsen till
            annans jaktområde. Som framgår ovan är det enligt huvudregeln
            jakträttshavaren som, efter kontakt med polismyndigheten, åtar
            sig att genomföra eftersöket och anledningen till att jakträttshavaren
            kontaktas är att olyckan inträffat på mark där han har jakträtten.
            Av 33 8 första stycket i Naturvårdsverkets föreskrifter och allmänna
            råd framgår att berörd polismyndighet meddelar föreskrifter för
            eftersökets genomförande. I sådana föreskrifter kan dock inte,
            med undantag för eftersök av vilt som skall tillfalla staten,
            medges rätt att genomföra eftersök på annans mark. En strikt tillämpning
            av reglerna innebär därmed att en jakträttshavare som påbörjat
            eftersök på egen mark skall, om djuret passerat gränsen till annans
            jaktområde, kontakta jakträttshavaren där och med honom överenskomma
            om hur eftersöket skall fullföljas. I starkt ägosplittrade områden
            kan ett eftersök beröra ett flertal fastigheter med skilda jakträttshavare
            och de praktiska problemen ökar givetvis med antalet berörda.
          </p>
          <p>
            Ny viltart som kan vara farlig för människors säkerhet
          </p>
          <p>
            En relativt ny viltart — vildsvinet — förekommer i allt starkare
            stammar i landets södra delar. Vildsvinen är, liksom björnen,
            en art som kan vara direkt farlig för människor. Skadade vildsvin
            kan gå till anfall och det är därför av största vikt att sådana
            djur — vare sig de skadats under jakt (jfr 28 8 jaktlagen [1987:259])
            eller till följd av kollision — söks upp och avlivas snarast möjligt.
            Trots detta återfinns vildsvinet, som framgår ovan, i den grupp
            av klövvilt som har låg prioritet i eftersökssammanhang — vilt
            som jakträttshavaren bör uppmanas att söka upp och avliva. Eftersök
            av vildsvin kan många gånger inte genomföras på samma sätt som
            eftersök av annat klövvilt. De ställer oftast andra krav på i
            första hand de hundar som används, men kräver också att jägaren
            har såväl kunskap som rutin. Långt ifrån alla jakträttshavare
            är rustade för att genomföra sådana eftersök och det framstår
            därför som orimligt att utgå från att alla skall kunna åta sig
            en sådan uppgift. Allt talar för att eftersök av vildsvin så långt
            möjligt bör utföras av ”specialister”, och möjligheten att anlita
            sådana är störst om det finns en etablerad, väl fungerande eftersöksorganisation.
          </p>
          <p>
            2002/03:MJ445
          </p>
          <pb facs="riksdagen-motions-pdf/data/200203/mot_200203_MJ_0445/mot_200203_MJ_0445-0004.pdf"/>
          <p>
            2002/03:MJ445
          </p>
          <p>
            Särskilda regler för spårbunden trafik
          </p>
          <p>
            Årligen inträffar ett stort antal kollisioner mellan vilt och
            tåg, och även i samband med sådana olyckor är det nödvändigt att
            genomföra eftersök och avlivning av skadat vilt samt att omhänderta
            döda djur. Huvuddelen av landets trafikanläggningar för spårbunden
            trafik ägs av Banverket, som är jakträttshavare på marken. Generellt
            sett gäller förbud att beträda spårområden/järnvägar, och eftersök
            och omhändertagande måste därför utföras av Banverkets personal.
            Sådana åtgärder sker enligt fastlagda rutiner, men det har visat
            sig att dessa — genom att tiden mellan olycka och insats varit
            alltför lång — inte alltid är acceptabla ur djurskyddssynpunkt.
            Därtill kommer problemen med bristande kommunikation mellan Banverket
            och jakträttshavare på till järnvägen angränsande marker, då det
            rör sig om djur som skadade lämnar spårområdet. De regler som
            gäller för eftersök, avlivning och omhändertagande av vilt som
            skadas av annan orsak än påskjutning bör ändras så att de i första
            hand tar fasta på att snabbast möjligt kunna förkorta skadade
            djurs lidande. Bestämmelserna bör omfatta alla klövviltarter,
            och frågan om vem det döda/avlivade djuret skall tillfalla bör
            komma i andra hand. Det framstår som rimligt att polisen ansvarar
            för att eftersök och avlivning kommer till stånd, och polisen
            bör i sådant fall kunna anlita för uppgiften lämpliga personer,
            oaktat vem som har jakträtten. Polisens arbete skulle underlättas
            avsevärt med ett rikstäckande system med eftersöksorganisationer
            — i likhet med nu knutna till respektive polisområde — som kan
            delegera uppdraget till enskilda jägare som har erforderlig kompetens
            och tillgång till för uppdraget lämpliga hundar. I sammanhanget
            bör även beaktas det orimliga i att de jägare som i dagsläget
            utför uppdrag inom en eftersöksorganisation — det vill säga utan
            att vara jakträttshavare och därmed kunna tillgodogöra sig det
            döda djuret — gör detta utan ersättning. Den som utför eftersök
            och omhändertagande bör givetvis ersättas på något sätt, och mot
            bakgrund av att arbetet är att beteckna som en samhällsinsats
            bör inte ersättningen belasta viltvårdsfonden.
          </p>
          <p>
            Stockholm den 9 oktober 2002
          </p>
          <p>
            Michael Hagberg (s) Mats Berglind (s) Helena Zakariasén (s) Matilda
            Ernkrans (s)
          </p>
        </div>
      </div>
    </body>
  </text>
</TEI>
