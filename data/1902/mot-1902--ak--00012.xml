<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1902/mot_1902__ak__12/mot_1902__ak__12-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra Kammaren, N:o 12. 1
          </p>
          <p>
            N:o 12.
          </p>
          <p>
            Af herr David Bergström. om skrifvelse till Kongl. Maj:t angående
            revision af lagen angående skydd mot yrkesfara.
          </p>
          <p>
            Den lag angående skydd mot yrkesfara, som antogs af 1889 års
            Riks- dag, trädde i kraft den 1 juli 1890. I elfva och ett halft
            år har denna skyddslagstiftning för arbetare i industriella yrken
            sålunda varit i verk- samhet. I sjelfva lagens bestämmelser har
            under denna tid ingen annan
          </p>
          <p>
            ändring egt rum än den, att hvad i denna lag stadgas numera —
            från och med 1896 års början — också gäller om industriel rörelse,
            som af
          </p>
          <p>
            staten eller kommun idkas, ändå att rörelsen icke idkas såsom
            näring. Deremot har den jemlikt lagens 5 &amp; inrättade yrkesinspektionen
            efter hand utvecklats, så att i stället för de tre yrkesinspektörer,
            som ursprung- ligen voro tillsatta att tillhandagå yrkesidkare
            med upplysningar och råd i fråga om arbetarnes skyddande mot yrkesfara
            och öfvervaka lagens efter- lefnad, numera finnas åtta yrkesinspektörer
            samt en särskild inspektör öfver sprängämnestillverkningen I de
            redogörelser för yrkesinspektionens verksamhet, som allt ifrån
            dess början årligen utgifvits, finnes samlad en betydande erfarenhet
            både om det gagn, lagen angående skydd mot yrkesfara medfört,
            och om de brister, som visat sig vidlåda denna lagstiftning. Af
            yrkesinspektörerna hafva också under årens lopp åtskilliga ändringar
            i och tillägg till nämnda lag blifvit ifrågasatta, och det torde
            nu vara på tiden att på allvar upp- Bih. till Riksd. Prot. 1902.
            1 Saml. 2 Afd. 2 Band. 5 Häft. (N:o 12). 1
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-002.pdf"/>
          <p>
            2 Motioner 1 Andra Kammaren, N:o 12.
          </p>
          <p>
            taga frågan om en revision af denna vigtiga lag. En särskild
            anledning härtill föreligger i den i fjol af Riksdagen antagna
            lagen angående ersätt- ning för skada till följd af olycksfall
            i arbete. Genom nämnda lag har inom vissa verksamhetsgrenar arbetsgifvarens
            ersättningspligt vid inträffande olycksfall i arbetet blifvit
            erkänd. Det kan då icke annat än ligga i statens på samma gång
            som i arbetsgifvarnes och arbetarnes intresse, att i den lag,
            som afser att förebygga dylika olycksfall, de förbättringar, hvilka
            enligt sakkunniges vittnesbörd visat sig af nöden, måtte blifva
            vidtagna. Med ledning och stöd för redogörelserna för yrkesinspektionens
            verk- samhet skall jag tillåta mig att påvisa några af de områden,
            der en granskning och eventuelt omarbetning af gällande lag angående
            skydd mot yrkesfara torde få anses i hög grad påkallad. Redan
            den första paragrafen, hvilken — jemförd med $$ 4 och 13 — angifver
            lagens omfång, har i tillämpningen erbjudit icke obetydliga svå-
            righeter. Härom vittna samtliga de redogörelser för yrkesinspektionens
            verksamhet, som hittills afgifvits. Att under den första tiden
            af lagens tillämpning åtskillig ovisshet kunde råda, äfven bland
            dem som hade att öfvervaka dess efterlefnad, huruvida en del anläggningar
            och arbetsställen fölle under lagen — och sålunda borde upptagas
            i det af yrkesinspek- törerna förda register — eller icke, är
            ej att undra öfver. Men oviss- heten synes ännu långt ifrån skingrad,
            och i hvarje fall visar det sig, att hithörande bestämmelser i
            deras nuvarande skick äro alltför ofullständiga. Så yttrar t.
            ex. yrkesinspektören i östra distriktet i sin berättelse för år
            1896: »Då emellertid de uttryck i lag angående skydd mot yrkesfara,
            som bestämma hvilka rörelser lagen afser omfatta, gifva tillfälle
            till olika tolkning, torde nog en del af de rörelser yrkesregistret
            upptager kunna anses böra derur utgå. En särskild ställning i
            detta hänseende intaga en del sågverk, uppförda vid större gårdar
            eller byar och hvilka hufvudsakligast drifvas för husbehofssågning,
            men vid hvilka äfven sker försågning mot lega eller tull eller
            från hvilka en del sågadt virke blir försåldt. I dessa senare
            fall skulle ett dylikt sågverk falla under lag angående skydd
            mot yrkesfara och således böra jemte dervid brukad motor vara
            föremål för yrkesinspektörens uppmärksamhet och åtgärder. Understundom
            händer, att hela år förgå, utan att främmande såg- ning förekommer.
            Under ett sådant år upphör sågen att falla under lag om skydd
            mot yrkesfara, för att, när ett annat förhållande inträder, åter
            falla under samma lag.
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-003.pdf"/>
          <p>
            Motioner i Andra Kammaren, N:o 12. 3
          </p>
          <p>
            Det nämnda förhållandet skulle vålla mindre svårighet, om det
            gälde en rörelse, inom hvilken arbetarne ej vore utsatta för särskild
            stor yrkes- fara. Nu är emellertid förhållandet det motsatta.
            De festa sågar af det ifrågavarande slaget utgöras af cirkelsågar,
            hvilka, då de äro i saknad af särskilda skyddsanordningar, såsom
            nästan alltid är fallet, der ej yrkes- inspektionen förmått åstadkomma
            sådana, äro af synnerligen farlig beskaf- fenhet, detta t. o.
            m. i så hög grad, att försäkringsbolagen i allmänhet ej mottaga
            försäkring af sådan personal, som enbart sysselsättes vid en dylik
            såg.» En numera afgången yrkesinspektör i mellersta distriktet
            har lika- ledes flerestädes, såsom i sina berättelser för 1897
            och 1899, framhållit, att olika uppfattningar äro rådande om,
            huruvida vissa arbetsställen äro hänförliga under bestämmelserna
            i lagen angående skydd mot yrkesfara eller ej. Och hans efterträdare
            har i den senast afgifna berättelsen från mellersta distriktet
            för år 1900, på samma gång han angifvit de normer han sjelf följt
            i tvifvelaktiga fall, betonat nödvändigheten att i lagstift- ningen
            uppdraga en skarpare gräns mellan de arbetsställen, som falla
            utanför, och de, som falla innanför lagen angående skydd mot yrkesfara,
            i det han yttrar: »Då lagen ej fullt bestämdt angifver, i huru
            stor om- fattning eller under hvilka förhållanden rörelsen i öfrigt
            må bedrifvas, för att den skäligen må anses som fabriksrörelse,
            torde vara behöfligt, att någon bestämmelse härom faststäldes.»
            Det är emellertid ej endast ur den synpunkten, att de arbetsgifvare,
            som ha att ställa sig lagens bud till efterrättelse, och yrkesinspektörerna,
            som hafva att öfvervaka lagens efterlefnad, ej skola vara i tvifvels-
            mål om lagens räckvidd, som en revision af dess första paragraf
            torde vara erforderlig. Sedan en lag angående ersättning för skada
            till följd af olycksfall i arbete blifvit af Riksdagen antagen,
            torde det äfven vara af intresse att se till, huruvida nödig öfverensstämmelse
            är rådande mellan de bestämmelser, som utstaka gränserna för denna
            lag, och de, som ut- staka dem för lagen angående skydd mot yrkesfara.
            För den senast an- tagna lagen gå gränslinierna in på åtskilliga
            områden, som ej beröras af
          </p>
          <p>
            den hittillsvarande skyddslagstiftningen, men — såsom här ofvan
            blifvit antydt och redan från flere håll erkänts — kan det ej
            vara annat än
          </p>
          <p>
            en fördel såväl för staten som för alla intresserade parter,
            att åt området för olycksfallslagstiftningen i lag angående skydd
            mot yrkesfara gifves en vidd, som något så när svarar mot den
            stadgade ersättningspligtens omfång.
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-004.pdf"/>
          <p>
            4 Motioner 1 Andra Kammaren N:o 12.
          </p>
          <p>
            I lagen angående skydd mot yrkesfara, $ 5, föreskrifves, att
            yrkes- inspektör har att i sin verksamhet städse akta på, huru
            i hvarje särskildt fall ändamålet med denna lag må utan oskälig
            kostnad vinnas med minsta olägenhet för yrkesidkaren. En god väg
            till kostnadernas nedbringande vore naturligtvis, att det vid
            fabrikers anläggande, likasom ock vid deras om- och tillbyggnad,
            blefve regel, att vederbörande yrkesinspektör der- förinnan sattes
            i tillfälle att gå yrkesidkaren till handa med de upplys- ningar
            och råd med hänsyn till bestämmelserna i lagen angående skydd
            mot yrkesfara, hvaraf denne kunde vara i behof. Yrkesinspektionen
            har också haft sin uppmärksamhet rigtad härpå. Vid yrkesinspektörernas
            sammanträden i kommerskollegium har ämnet upprepade gånger varit
            föremål för öfverläggning, och i redogörelserna för yrkesinspektionens
            verk- samhet finnes det också flerstädes upptaget till behandling.
            Ett särdeles belysande vittnesbörd om huru det nu kan gå till
            i ifrågavarande afseende gifves i kommerskollegiets sammandrag
            af yrkes- inspektörernas berättelser för år 1898, deri det heter:
            »Yrkesinspektören uti vestra distriktet framhåller i sammanhang
            med redogörelsen för anvisningar om skyddsåtgärder m. m., hurusom
            i ett större industrisamhälle inom distriktet sexton nya fabriker
            under de sista två åren uppförts, men att endast en af dessa fabrikers
            egare varit nog förtänksam att insända ritningarna till den planlagda
            fabriken för er- hållande af yrkesinspektörens utlåtande öfver
            hvad som möjligen kunde vara att ytterligare iakttaga på grund
            af lagen angående skydd emot yrkesfara utöfver de skyddsanordningar,
            som af ritningarna angåfvos. Om ock, enligt hvad af annan yrkesinspektörs
            berättelse framgår, förhållandena icke öfverallt varit i ifrågavarande
            hänseende lika ogyn- samma, anser sig dock kollegium böra här
            synnerligen framhålla önsk- värdheten af att samarbetet mellan
            yrkesinspektionen och vederbörande yrkesidkare vid en fabriksanläggnings
            tillkomst tager sin början så tidigt som möjligt och helst redan
            vid uppgörandet af de första planerna dertill, enär genom ett
            dylikt samarbete mycken både kostnad och tid kunna för industriidkaren
            inbesparas.» Kommerskollegium fann visserligen icke vid detta
            tillfälle någon annan åtgärd i förevarande syfte påkallad, än
            att allmänhetens uppmärk- samhet genom dess ofvan anförda uttalande
            blef å förhållandet väckt. Men fråga är väl, om det ej skulle
            ligga i yrkesidkarnes eget intresse, att lagen rent ut stadgade,
            att vid fabrikers anläggande samt om- och tillbyggnad yrkesinspektörernas
            råd och upplysningar skola inhemtas med
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-005.pdf"/>
          <p>
            Motioner i Andra Kammaren N:o 12. 5
          </p>
          <p>
            Oo
          </p>
          <p>
            afseende å nödiga skyddsanordningars anbringande. Visst är, att
            — såsom också framhållits vid ett af yrkesinspektörernas sammanträden
            i kommers- kollegium — det alltid är billigare och lättare att
            vidtaga lämpliga an- ordningar för en byggnads rationella ventilering
            vid densammas upp- förande än efter dess fullbordande, och detsamma
            lär äfven gälla flertalet af de af lagen föreskrifna anordningarna
            för arbetarnes räddning vid ut- brytande eldsvåda, liksom också
            åtskilliga andra lagstadgade skydds- anordningar. | Ett annat
            område, beträffande hvilket en lagbestämmelse måhända äfven skulle
            vara på sin plats och säkerligen skulle lända till yrkesidkar-
            neg såväl som arbetarnes båtnad, är tillverkningen af maskiner
            och andra mekaniska inrättningar, som böra vara försedda med skyddsanordningar.
            I detta afseende äro särskildt yrkesinspektörens i södra distriktet
            uttalan- den i berättelserna för 1896 och 1897 förtjenta af uppmärksamhet.
            I den förra berättelsen yttrade han: »Jag tillåter mig påpeka,
            hurusom en allmännare medverkan från de mekaniska verkstäderna
            skulle mycket underlätta yrkesinspektionens ar- beten. I länder,
            der skyddslagar för arbetare redan längre tid varit in- förda,
            tyckes den föreställningen så småningom hafva vunnit insteg hos
            maskinfabrikanterna, att skyddsanordningarna äro nödvändiga delar
            af maskinerna, hvarförutan dessa äro ofullständiga. På maskiner,
            som in- komma från utlandet, har man också tillfälle att iakttaga,
            hurusom de utländska maskinfabrikanterna anbringat skyddsanordningar,
            utan att kö- paren gjort aftal härom. Under inspektionsarbetet
            har för mig allt tydligare framgått, att så- vida ett allmännare
            genomförande af de fordringar lagen angående skydd mot yrkesfara
            föreskrifver skall kunna åstadkommas, måste såsom ett önskningsmål
            af yrkesinspektionen uppställas, att äfven de svenska maskinfabrikanterna,
            utan särskild erinran härom från köparne, utrusta från deras verkstäder
            utgående maskiner och transmissioner med sådana skyddsanordningar,
            som i nämnda lag afses. Det torde väl knappast behöfva framhållas,
            hvilken beqvämlighet och besparing i kostnader, som skulle beredas
            det stora antal industri- idkare, hvilka köpa svenska maskiner,
            om dessa redan vid inköpet vore försedda med lagstadgade skyddsanordningar,
            i stället för att, såsom nu oftast blir händelsen, skyddsanordningar
            måste anbringas, sedan maskinerna kommit i användning, ej sällan
            gjorda af personer, som icke förstå att rätt utföra desamma. Ofta
            inträffar derjemte, att skyddsanordningar icke
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-006.pdf"/>
          <p>
            6 Motioner i Andra Kammaren, N:o 12.
          </p>
          <p>
            kunna anbringas på en redan färdig maskin med samma verkan, som
            om maskinen från början konstruerats med hänsyn äfven till dessa
            an- ordningar. En invändning, som häremot göres, att anbringandet
            af skyddsanord- ningar fördyrar en maskin och således blifver
            ett hinder i den fria kon- kurrensen verkstäderna emellan, behöfver
            väl knappast på allvar bemötas, då hvarje fabrikant torde vara
            tillräckligt affärsman, för att kunna säga en spekulant, att maskinen
            för sig har ett visst pris och de skyddsanord- ningar, som lagen
            om skydd mot yrkesfara fordrar å densamma, och hvilka fabrikanten
            erbjuder sig att anbringa, betinga ett uppgifvet till- läggspris.»
            I årsberättelsen för 1897 yttrar samme yrkesinspektör: »Det borde
            tyckas, att yrkesinspektörerna skulle kunna påräkna en värdefull
            hjelp från de mekaniska verkstäderna, derigenom att verkstads-
            egarne försåge från deras verkstäder utgående maskiner och andra
            meka- niska inrättningar med tjenliga skyddsanordningar, men detta
            har ännu icke annat än i undantagsfall vid specialtillverkningar
            visat sig vara händel- sen. Med undantag af nya ångpannors utrustande
            med armatur och för- bättringar å axelledningar ställa sig verkstadsegarne,
            såsom jag i förra ärsberättelsen utförligare omnämnt, ännu temligen
            likgiltiga i fråga om skyddsanordningar, och följden häraf blifver
            ett motarbetande af yrkes- inspektionen. Ty sedan yrkesinspektören
            besökt en fabrik och behöf- liga skyddsanordningar derstädes blifvit
            enligt hans anvisningar upp- satta, inträffar ofta, att en förändring
            eller utvidgning af fabriken göres, för hvilket ändamål fabriksegaren
            vänder sig till en mekanisk verkstad för erhållande af behöfliga
            maskiner m. m. Verkstaden insätter då i fa- briken mer eller mindre
            farliga maskiner, som sakna skyddsanordningar, och i och med detsamma
            är det arbete yrkesinspektören på detta ställe nedlagt utan resultat,
            fastän han tror sig veta, att allt der är i veder- börlig ordning.»
            Genom ofvanstående tvenne citat torde behofvet af medverkan, i
            högre grad än nu är fallet, från de mekaniska verkstädernas sida
            vara till fullo ådagalagdt. Frågan är endast om sättet för åstadkommande
            af en dylik, effektiv medverkan. Då lagen angående skydd mot yrkesfara
            pålägger ykesidkarne ovägerlig skyldighet att hafva vissa arbetsmaskiner
            och andra mekaniska inrättningar försedda med nödiga skyddsanordningar,
            torde det väl också kunna ifrågasättas, huruvida icke försäljning
            inom landet af dylika maskiner och inrättningar utan skyddsanordningar
            borde
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-007.pdf"/>
          <p>
            Motioner i Andra Kammaren, N:o 12. 7
          </p>
          <p>
            förbjudas, särdeles i de fall då viss skyddsanordning blifvit
            af yrkes- inspektionen vid gemensamt sammanträde i kommerskollegium
            godkänd och sedermera bekantgjord.
          </p>
          <p>
            Det gifves äfven ett annat gebit, der ett stadgande om försäljnings-
            förbud torde kunna sättas i fråga. Flere af yrkesinspektörerna
            hafva fäst uppmärksamheten vid att ej sällan inträffar, att gamla
            utdömda ångpannor försäljas, för att, stundom efter en ytlig uppfiffning,
            tagas i bruk vid ett annat arbetsställe, och detta vanligen med
            den påföljd, att explosion med ty följande förlust af lif och
            egendom inom kort inträffar. »Att dylika dåliga ångpannor, hvilka
            möjligen å annan ort blifvit kasserade, få gå som handelsvara
            ur hand i hand, är mycket att beklaga», yttrar yrkesinspek- tören
            i norra distriktet i sin berättelse för 1899. Det vore också tydli-
            gen önskligt, att en gräns kunde sättas för dylik samvetslös handel.
          </p>
          <p>
            I sin senaste årsberättelse, för år 1900, har samme yrkesinspektör
            påkallat lagstiftningens uppmärksamhet för en af honom påvisad
            lucka i lagen angående skydd mot yrkesfara, i det att der saknas
            ett stadgande om skyldighet, när industriel anläggning öfvergår
            till annan egare, för den förutvarande yrkesidkaren att till sin
            efterträdare öfverlemna alla de hand- lingar, cirkulär, ritningar
            etc., han fått mottaga från yrkesinspektören. Härigenom kan betydligt
            afbräck vållas i yrkesinspektionens verksamhet, på sätt nu åberopade
            yrkesinspektör framställer:
          </p>
          <p>
            »Rätt ofta inträffar, att fabrik, sågverk eller annan industriel
            anlägg- ning öfvergår till annan egare. Fabriken har t. ex. för
            tre år tillbaka blifvit inspekterad och med anledning deraf förre
            egaren erhållit medde- lande att vidtaga åtskilliga skyddsanordningar
            samt deröfver aflemnat ett intyg att han mottagit meddelandet
            jemte ritningar m. m. Yrkesinspek- tören kommer till fabriken,
            får höra, att ny egare öfvertagit densamma. Under inspektionen
            iakttages, att inga af de skyddsanordningar, som före- slogos
            för 3 år tillbaka, äro verkstälda. Förre egaren har icke allenast
            uraktlåtit ställa sig yrkesinspektörens föreskrifter till efterrättelse,
            ntan äfven undanhållit den nye egaren vetskap om att han har någon
            skyl- dighet i berörda afseende. Några cirkulär, ritningar eller
            handlingar, som ankommit till förre yrkesidkaren från yrkesinspektören,
            har den nye egaren aldrig sett. I ett dylikt fall kan man ingenting
            vidtaga. Förre egaren är oåtkomlig och den nye, han vet ingenting
            angående skyldig- heter emot yrkesinspektören annat än innehållet
            af utgifna lagar och för- fattningar.
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-008.pdf"/>
          <p>
            8 Motioner i Andra Kammaren, N:o 12.
          </p>
          <p>
            Vid ett dylikt tillfälle och då ett olycksfall med dödlig utgång
            in- träffat, hvilket ock är i denna berättelse förut relateradt,
            blef förre egaren stämd inför rätta. I annat fall, då olycksfall
            ej inträffat, har yrkesinspektören för närvarande ej annat än
            att börja om från början och låta den nye egaren få afskrifter
            af de meddelanden, som beröra ifrågavarande arbetsställe. Jag
            har velat påpeka detta förhållande, i den händelse något kunde
            åtgöras deråt på lagstiftningens väg.» Enligt hvad yrkesinspektörernas
            berättelser utvisa, inträffa de svå- raste olycksfallen vid transmissioner
            inom olika yrken samt vid maskiner inom träbearbetningsindustrien.
            Så skrifver exempelvis yrkesinspektören i södra distriktet i sin
            berättelse för 1899: »Bland olycksfallen visa de, som inträffat
            vid transmissioner, en i jemförelse med öfriga olycksfall ovanligt
            hög dödlighetsprocent (60 proc.). Det är i synnerhet axelledningar,
            som förorsaka dessa svåra olycks- fall, och detta i så mycket
            högre grad, som det stora flertalet arbetare ej inser faran af
            att komma i beröring med en i gång varande axel- ledning. En sådan,
            oftast ljudlöst gående, väcker knappast någon var- nande eller
            afskräckande känsla hos arbetaren, och de små, så ytterst farliga
            utstående skrufhufvudena och krysskilsändarne, som ännu före-
            komma ganska allmänt på axelledningar, undgå ofta arbetarens uppmärk-
            samhet, till dess någon sådan griper uti hans kläder, hvarvid
            han vrides med axelledningen, kroppens ben afbrytas och han krossas
            till en oform- lig massa. Med hvilken uppmärksamhet yrkesinspektören
            måste under- söka transmissionerna och huru otillfredsställande
            ur säkerhetssynpunkt dessa förr blifvit anordnade — och mångenstädes
            ännu anordnas — torde framgå deraf, att under den 5-årsperiod,
            1895—1899, jag tjenstgjort inom distriktet, ej mindre än 1,293
            anmärkningar måst i detta afseende göras.» Och yrkesinspektören
            i mellersta distriktet redogör, äfvenledes i sin berättelse för
            1899, för ett enskildt olycksfall i följande ordalag: »Vid en
            mindre ångsåg fastnade maskinisten med kläderna vid en axelledning
            och erhöll så svåra skador, att han kort derefter afled. Arbe-
            taren, en gammal och van maskinist, som skött maskineriet på stället
            i flera år, hade sans, då man fann honom invid axelledningen,
            och berät- tade sjelf om huru olyckan skedde följande: att han
            med påhafd rock begifvit sig under sågen för att smörja en dervarande
            axelledning; att rockfickan hade hängt ute och att denna hade
            lindats om axelledningen
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-009.pdf"/>
          <p>
            Motioner i Andra Kammaren, N:o 12. 9
          </p>
          <p>
            meddragande rocken och honom sjelf så att han kom i rotation,
            hvar- under kläderna och venstra armen afsletos från kroppen och
            högra benet afbröts, hvarjemte han kände invändiga smärtor. Mannen
            forslades genast till lasarettet, men dog på vägen dit. Detta
            olycksfall visar, huru ovar- samma gamla och vana maskinister
            kunna vara, och att det uttryck, hvar- med man ofta besvaras i
            fråga om skyddsanordningar — att här är jag så van att gå, så
            här är ingen fara för mig» — saknar grund. Det visar således behofvet
            af att alla axelledningar, hvarmed smörjaren kan komma i beröring,
            böra vara öfvertäckta eller rättare inklädda, om berö- ring kan
            ske underifrån, samt att en maskinist och smörjare bör vara försedd
            med speciella arbetskläder utan fickor och skört, och sådana finnas
            i handeln färdiga att köpa. » Äfven om man ej i dylika redogörelser
            för inträffade olycksfall — och de äro i rikligt antal till finnandes
            i yrkesinspektörernas berättelser, och många till och med af ännu
            mera upprörande art än den nu åter- gifna — finner anledning att
            i $ 2 i lagen angående skydd mot yrkes- fara införa mera detaljerade
            bestämmelser om hvad som bör iakttagas i afseende å maskiner och
            transmissioner, som medföra fara för arbetarne, torde man i alla
            händelser icke böra underlåta att taga i öfvervägande, huruvida
            icke en bestämmelse om en normaldrägt för maskinister, smör- jare
            m. fl. skulle vara egnad att minska antalet af de ohyggligaste
            olycks- fallen i våra verk och inrättningar. I detta afseende
            hänvisar jag ytter- ligare till hvad af sistnämnde yrkesinspektör
            blifvit anfördt i hans berättelse för år 1896, deri det heter:
            »I sammanhang med skyddsanordningar mot delar af motorer, trans-
            missioner och maskiner bör påpekas, att man vid undersökningen
            om orsaken till många och svåra olycksfall funnit, att arbetarens
            klädedrägt varit en bidragande orsak till olyckshändelsen. Det
            har nemligen visat sig, att antingen arbetarens rockskört eller
            hans blus med vida ärmar och handlinning, särskildt öppningen
            å ärmen ofvan handlinningen, eller ock att arbetarens hängande
            halsduksändar fastnat å någon utstående eller ro- terande maskindel
            och dragit arbetaren in uti maskineriet — ett förhål- lande, hvilket
            mer än som sker borde beaktas af både arbetsgifvare och arbetare.
            En praktisk och äfven klädsam drägt för arbetare vid nyssnämnda
            inrättningar är en sådan, som fig. 45 antyder. Hufvudsaken är,
            att drägten är åtsittande, ej har skört, vida ärmar, veck, stark
            -bandlinning eller ut- Bih. till Riksd. Prot. 1902. 1 Saml. 2
            Afd. 2 Band. 5 Häöft. 2
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-010.pdf"/>
          <p>
            10 Motioner i Andra Kammaren, N:o 12.
          </p>
          <p>
            vändiga fickor, hvari utstående maskindel kan få tag och draga
            arbetaren in i maskineriet.» I detta sammanhang förtjenar att
            ur sammandraget af yrkesinspek- törernas berättelser för år 1894
            erinras om en framställning af dåvarande yrkesinspektören 1 norra
            distriktet om införande i författningen angående minderåriges
            användande i fabriksarbete af lagstadgadt förbud mot använ- dande
            ej allenast af minderårige, utan äfven af qvinnor till skötsel
            af ång- panna och till smörjning eller rengöring af i gång varande
            maskiner eller transmissioner. Efter att hafva erinrat om att
            komitén för revision af förordningen den 18 november 1881 angående
            minderåriges användande i arbete vid fabrik, handtverk eller annan
            handtering uttalat sig för att minderårig icke skulle få användas
            till att sköta ångpanna, ej heller till att rengöra eller smörja
            i gång varande transmissioner, samt att kommers- kollegium och
            medicinalstyrelsen, i sitt den 10 december 1892 öfver komiténs
            betänkande afgifna utlåtande, hemstält, att minderårige borde
            förbjudas äfven att smörja och rengöra i gång varande motorer
            och maskiner, yttrar kommerskollegium, i sitt den 238 juli 1895
            daterade sammandrag af yrkesinspektörernas berättelser för år
            1894, för egen del följande: »Ett dylikt förbud jemväl för qvinnor
            kan kollegium så mycket mindre tillstyrka böra intagas i den sålunda
            ifrågasatta nya författnin- gen, som enligt den åsigt, hvilken
            i sistberörda underdåniga utlåtande uttalats, författningens bestämmelser
            borde afse endast minderåriges an- vändande i industrielt arbete.
            Deremot torde intagandet i lagen angå- ende skydd mot yrkesfara
            af en bestämmelse uti sistnämnda syfte böra komma under öfvervägande
            vid den revision af sagda lag, hvilken så- som en följd af yrkesinspektionens
            fortsatta utveckling framdeles torde erfordras.» Det är mellan
            sju och åtta år, sedan detta uttalande gjordes af kommerskollegium,
            och tidpunkten torde väl nu vara inne, då den af en numera afliden,
            framstående yrkesinspektör gjorda framställningen om lagstadgadt
            förbud mot qvinnors användande: till dylika arbeten bör komma
            under öfvervägande, ehvad nu ett eventuelt stadgande härom kan
            finna sin plats i den ena lagen eller i den andra. Sedan en lag
            angående minderåriges och qvinnors användande till arbete i industrielt
            yrke ut- färdats den 17 oktober 1900, förefinnes naturligtvis
            — låt vara, att denna lag ganska obetydligt sysselsätter sig med
            frågan om qvinnors an- vändandande i industrielt yrke — icke längre
            det skäl, som angifvits i
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-011.pdf"/>
          <p>
            Motioner i Andra Kammaren N:o 12. 11
          </p>
          <p>
            kommerskollegiets här ofvan anförda uttalande, mot att i nämnda
            för- fattning gifva plats åt ett dylikt stadgande. Ett intresse,
            som — med afseende å lagen angående skydd mot yrkesfara, liksom
            med afseende å andra lagar — bör vara gemensamt för alla, är att
            se till, huru gällande lag efterlefves och att, derest några svårare
            missförhållanden visa sig på denna punkt, göra hvad göras kan
            för deras rättande. Att yrkesinspektionen i åtskilliga fall haft
            hårda strider att utkämpa mot tredskande yrkesidkare, och att
            lagens bud, så- dana de återfinnas i $ 8 och följande paragrafer,
            i dylika fall visat sig ganska overksamma, derom gifva redogörelserna
            för denna inspektions verksamhet dess värre vittnesbörd. Också
            bar särskildt en numera afliden yrkesinspektör upprepade gånger
            gjort framställningar i syfte att gent emot dylika tredskande
            yrkesidkare vinna verksammare korrektiv, hän- visande till att
            under nuvarande förhållanden ej blott ett mycket stort antal menniskor
            årligen genom olycksfall i det industriella arbetet blifva utsatta
            för stora lidanden och svåra ekonomiska trångmål, utan äfven mycken
            arbetskraft och arbetsförmåga eller arbetsskicklighet derigenom
            förspillas eller tillintetgöras, samt att således såväl humanitära
            som na- tionalekonomiska skäl förena sig i att påkalla åtgärder,
            som äro egnade att väsentligt minska olycksfallens antal. Det
            var från dylika synpunkter, som: nämnde inspektör, yrkesinspek-
            tören i dåvarande norra distriktet, redan i sin berättelse för
            1894 gjorde en framställning, hvilken i kommerskollegiets sammandrag
            af yrkes- inspektörernas berättelser för nämnda år refereras sålunda:
            »Sistbemälde yrkesinspektör har vidare uttalat den åsigt, att
            i de fall, då föreskrifterna i 2 8 af lagen angående skydd mot
            yrkesfara icke af vederbörande yrkesidkare iakttagas, det i 8
            $ af samma lag anvisade förfarande för att i berörda hänseende
            vinna rättelse icke vore nog verk- samt. Äfven om yrkesidkaren
            icke hörsammat förnyad anmaning af yrkesinspektören att vidtaga
            viss anordning i de afseenden, hvarom i la- gens 2 $ stadgades,
            medförde anmälan, som af inspektören derefter om förhållandet
            gjordes hos Eders Kongl. Maj:ts befallningshafvande, i all- mänhet
            endast, att yrkesidkaren ålades att inom viss tid hafva utfört
            anordningen. Först i fall han underläte att ställa sig detta föreläggande
            till efterrättelse, drabbades yrkesidkaren af ansvar enligt 9
            $, hvarjemte den föreskrifna anordningen skulle på hans bekostnad
            verkställas genom polismyndigheten. Det kunde emellertid äfven
            inträffa, att yrkesidkaren inom den förelagda tiden i föreskrifvet
            hänseende vidtagit anordning, men
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-012.pdf"/>
          <p>
            12 Motioner i Andra Kammaren, N:o 12.'
          </p>
          <p>
            att denna icke vore af beskaffenhet att vid sedermera verkstäld
            inspek- tion kunna af yrkesinspektören godkännas såsom för ändamålet
            tillfyllest- görande eller eljest lämplig. Då måste å nyo anmälan
            i saken göras hos länsstyrelsen för att erhålla ett förnyadt föreläggande
            för yrkesidkaren. Samma procedur, som i sig sjelf vore förbunden
            med ganska mycken tidsutdrägt, helst, der yrkesidkaren det äskade,
            äfven sådan förening eller nämnd, som i 8 $ omförmäldes, skulle
            lemnas tillfälle att hos länsstyrel- sen yttra sig i ärendet,
            kunde sålunda behöfva upprepas flera gånger, innan anordningen
            i fråga blefve på vederbörligt sätt verkstäld. Detta förhållande,
            att utförandet af en utaf yrkesinspektören på grund af före- skrifter
            i lagen angående skydd mot yrkesfara anvisad skyddsanordning kunde
            under lång tid fördröjas, utan att yrkesidkaren derför drabbades
            af något ansvar, vore af beskaffenhet att menligt inverka på yrkes-
            inspektörernas ställning till såväl arbetsgifvare som arbetare
            samt i allmän- het på inspektörernas verksamhet för öfvervakandet
            af meranämnda lags efterlefnad. Yrkesinspektören i norra distriktet
            anser, att en ej oväsent- lig rättelse härutinnan skulle kunna
            vinnas, om 9 $ erhölle en förändrad lydelse af ungefärligen följande
            innehåll: ”Underlåter yrkesidkare, på ve- derbörande yrkesinspektörs
            förnyade skriftliga uppmaning, att inom deri bestämd tid vidtaga
            erforderliga åtgärder för att bringa viss anordning till öfverensstämmelse
            med hvad derom i $ 2 stadgas, eller att ställa sig till efterrättelse
            sådana förelägganden eller förbud, hvarom i $ 8 sägs, straffas
            med böter från och med tio till och med femhundra kronor.'» I
            liknande syfte uttalar sig yrkesinspektören i vestra distriktet
            i sin årsberättelse för 1897 på följande sätt beträffande tillämpningen
            af lagen angående skydd mot yrkesfara: »Beträffande skyldigheten
            att redogöra för gjorda iakttagelser rörande tillämpningen af
            lag angående skydd mot yrkesfara vågar jag härmed endast göra
            en antydan om ett förhållande, som måhända framdeles vid tillfälle
            torde böra närmare pröfvas. | Om nemligen yrkesinspektör och arbetsgifvare
            icke kunna enas i fråga om fråga om föreslagen skyddsåtgärds behöflighet,
            afgöres nu (der det gäller ett arbetsställe i stad) en sådan fråga
            i första instansen på föl- jande sätt. Yrkesinspektören gör anmälan
            hos Konungens befallningshafvande, som genom vederbörande magistratsmyndighet
            infordrar arbetsgifvarens förklaring. Sedan arbetsgifvaren genom
            magistraten afgifvit sådan för- klaring, infordrar Konungens befallningshafvande
            yrkesinspektörens påmin-
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-013.pdf"/>
          <p>
            Motioner i Andra Kammaren, N:o 12. 13
          </p>
          <p>
            nelser deröfver. Och sedan yrkesinspektörens påminnelser inkommit,
            fattar Konungens befallningshafvande beslut i ärendet, hvilket
            beslut delgifves arbetsgifvaren genom magistraten och derefter
            yrkesinspektören. Om deremot i lagen yrkesinspektörernas meddelanden
            kunde tiller- kännas sådan betydelse, att de borde inom viss tid
            hos Konungens be- fallningshafvande öfverklagas för att kunna
            ändras, torde det måhända blifva mindre besvär att få sådana frågor
            afgjorda, både för myndig- heterna och för arbetsgifvaren. Ty
            om arbetsgifvaren direkt hos Konun- gens befallningshafvande öfverklagade
            yrkesinspektörens meddelande, kunde Konungens befallningshafvande,
            efter att hafva infordrat yrkesinspektörens förklaring, direkt
            fatta beslut i ärendet.» Båda de nu anförda framställningarna
            åsyfta att, när det gäller vig- tiga skyddsanordningars vidtagande,
            förebygga ett på vissa håll med stor förkärlek tillämpadt förhalningssystem,
            till förderf för arbetarne och i många fall äfven till stort men
            för yrkesidkarne sjelfva. Utan att när- mare ingå på spörsmålet,
            huruvida just dessa föreslagna medel eller andra kunna vara de
            lämpligaste att här vid lag råda bot, vill jag här framhålla nödvändigheten
            att göra frågan om lagens efterlefnad till föremål för allvarlig
            pröfning. De nakna siffrorna — såsom då t. ex. en yrkes- inspektör
            omtalar, att af 138 förut inspekterade arbetsställen, som han
            under året besökt, han endast funnit 10, der förut gifna meddelanden
            blifvit så efterkomna, att inga vidare erinringar varit behöfliga
            — tala ett tydligt språk. I ännu starkare belysning träder behofvet
            af lagstad- ganden, hvarigenom tredskande arbetsgifvare verkligen
            blifva åtkomliga, när man tar i betraktande några af de förfärliga
            konkreta fallen, för hvilka redogörelse lemnas i yrkesinspektörernas
            berättelser. Här må endast anföras ett par fall, men redan de
            torde vara tillräckligt bely- sande. Yrkesinspektören i södra
            distriktet meddelar i sin berättelse för år 1898: »Under år 1896
            inspekterades en sockerfabrik i Malmöhus län, hvar- vid den till
            fabriksbolaget aflemnade promemorian upptog erinran om 13 olika
            skyddsanordningar, som jag ansåg böra derstädes anbringas. En
            af dessa anordningar skulle bestå deruti, att svänghjulen till
            de i fabriken befintliga ångpumparne inhägnades med skyddsräcken.
            Sedan anmälan från denna fabrik under året inkommit derom, att
            en arbetare fallit ned uti ett dylikt svänghjul och dervid krossats,
            med påföljd att han genast aflidit, fann jag, vid derefter i fabriken
            företaget besök, ej blott att man
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-014.pdf"/>
          <p>
            14 Motioner + Andra Kammaren, N:o 12.
          </p>
          <p>
            der underlåtit att uppsätta omnämnda räcken omkring svänghjulen,
            utan äfven att man icke vidtagit någon af de öfriga skyddsanordningar,
            som i min promemoria upptogos. Detta förhållande anmäldes för
            Kongl. Maj:ts befallningshafvande, och enär arbetaren otvifvelaktigt
            skulle hafva und- gått olyckan, om ifrågavarande skyddsräcken
            funnits anbragta, framstälde jag tillika, huruvida Kongl. Maj:ts
            befallningshafvande ansåge skäligt förordna om åtal mot fabriksbolaget,
            såsom varande genom försummelse vållande till den omkomne arbetarens
            död. Kongl. Maj:ts befallningshafvande uppdrog åt allmänna åklagaren
            att utföra sådant åtal mot fabriksbolaget, men har detta mål ännu
            ej blifvit afdömdt.» (I de följande årsberättelserna upplyses,
            att disponenten blef frikänd i häradsrätten, men att deremot hofrätten
            öfver Skåne och Ble- kinge dömde honom att böta 500 kronor samt
            att högsta domstolen — der disponenten anförde besvär — faststälde
            hofrättens dom.) Och i sin berättelse för år 1900 förmäler yrkesinspektören
            i vestra distriktet: »Efter att i denna berättelse förut omnämnda
            olycksfall med dödlig utgång (en 16-årig arbetare hade den 28
            september ljutit döden genom en icke kringgärdad rem i fabriken)
            inträffat i Vargöns pappersfabrik invid Venersborg, inspekterades
            fabriken för 5:te gången, hvarvid följande anmärkningar fortfarande
            voro att göra. ”Transmissionerna borde kringgärdas, så att smörjaren
            vid sitt arbete ej var nödsakad att krypa under eller klifva öfver
            transmissionerna eller att gå emellan transmissionerna och kringgärdningen.
            Alla ställningsskrufvar och krysskilshufvuden borde skäras af
            invid ringar och naf, och ordentlig belysning borde anordnas i
            de mörka gån- gar, hvarigenom en del farliga transmissioner voro
            dragna. Kalandrarne borde förses med skyddsstänger samt hissarne
            med erforderliga hägnader och anslag m. m. En del gångar mellan
            arbetsmaskinerna borde hållas fria från upplag och affall. Taket
            i fabriken borde repareras. För huf- vudtransmissionernas afstannande
            borde finnas afkopplingsinrättningar eller signalanordningar.
            Cirkelsågarne borde förses med erforderliga skyddsanordningar,
            och varningsregler för arbetarne borde uppsättas i fabriken. I
            skrifvelse till fabrikens styrelse gjordes derför en framställning
            att inom 2:ne veckor få styrelsens försäkran, att de uppräknade
            anord- ningarna skulle vara vidtagna inom ett halft år. Då emellertid
            styrelsen ej ville afgifva en sådan försäkran, och då den dessutom,
            trots en på-
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-015.pdf"/>
          <p>
            Motioner i Andra Kammaren, N:o 12. 15
          </p>
          <p>
            minnelse, ej ens anmälde det inträffade olycksfallet inom föreskrifven
            tid, anmäldes förhållandena för Kongl. Maj:ts befallningshafvande
            i Elfsborgs län. Efter det styrelsen varit i tilltälle att yttra
            sig öfver yrkesinspek- törens anmälan, blef den at Kongl. Maj:ts
            befallningshafvande förelagd att, derest den ville fortsätta arbetet
            vid bolagets pappersfabrik, hafva före den 1 maj 1901 vidtagit
            de af yrkesinspektören föreskrifna anord- ningarna för undvikande
            af yrkesfara, vid äfventyr, förutom straffpaföljd, att de föreskrifna
            anordningarna på bolagets bekostnad komme vatt verk- ställas genom
            kronofogdens i orten försorg.» Man kan icke annat än finna besynnerligt,
            att dylika stora och an- sedda verk och inrättningar visa sådan
            ovillighet att ställa sig bestäm- melserna i lagen angående skydd
            mot yrkesfara till efterrättelse, och att de icke ens, sedan svåra
            olycksfall med dödlig utgång inträffat, finna tiden inne att rätta
            hvad som felar och upphöra med sitt tredskande. Gent emot yrkesidkare
            af dylikt slag måste strängare lagbestämmelser tillgripas, när
            det gäller menniskors lif och välfärd, och fara verkligen ligger
            i dröjsmål. »Våra känslor uppröras) — yttrar en yrkesinspektör
            i en bilaga till en af sina årsberättelser — »när vi af tidningarna
            erfara, att en dödsdom blifvit afkunnad, och vi räkna kanske efter,
            huru många år som gått sedan den senaste afrättningen. Den dödsdömde
            får dock på det smärtfriaste sätt mista lifvet för att försona
            sitt brott. Huru mycket mera borde vi ej uppröras vid den tanken,
            att vår blomstrande industri kräfver, förutom de många sårade
            ett offer hvar tredje dag af oskyldiga medmenniskor, hvilka, krossade
            och sönderslitna, ofta dö under de svåraste plågor.» Vid sidan
            af de humanitära synpunkterna borde ju dessutom äfven
          </p>
          <p>
            de ekonomiska kunna göra sig gällande, då — såsom en annan yrkes-
            inspektör framhåller — »den utbildade och öfvade arbetskraft,
            som gerom
          </p>
          <p>
            de många olycksfallen nu förspilles, är ock en förlust af ganska
            stor ekonomisk betydelse för industrien och dess utöfvare, hvilken
            förlust blir besparad i den mån olycksfallens antal kan nedbringas.»
            Det är, fort- sätter han, dess värre ofta de i arbetet mest ifriga
            och dugliga, som falla offer för olycksfall, emedan desse mindre
            tänka på sin egen säkerhet än på sitt arbete. Redan med hvad nu
            blifvit anfördt, men till hvilket ganska mycket skulle kunna läggas,
            torde vara tillräckligt visadt, att en revision af lagen angående
            skydd mot yrkesfara, jemte dermed sammanhängande stadvan- den
            i andra författningar, är af nöden. Särskildt torde kungörelsen
            af
          </p>
          <pb facs="riksdagen-motions-pdf/data/1902/mot_1902__ak__12/mot_1902__ak__12-016.pdf"/>
          <p>
            16 Motioner i Andra Kammaren, N:o 12.
          </p>
          <p>
            den 24 januari 1896 om hvad till beredande af kännedom om olycksfall
            i arbete iakttagas bör — hvilken författning emot all rimlig förväntan
            blifvit, utan någon som helst hänvändelse till Riksdagen, af Kongl.
            Maj:t utfärdad — äfven efter de förbättringar, som genom en ny
            kongl. kun- görelse af den 11 oktober 1901 deri vidtagits, befinnas
            i behof af ytter- ligare omarbetning.
          </p>
          <p>
            På grund af hvad jag nu anfört, tillåter jag mig föreslå, att
            Riksdagen i skrifvelse till Kongl. Maj:t an- håller, att Kongl.
            Maj:t måtte låta företaga en revi- sion af lagen angående skydd
            mot yrkesfara, jemte dermed sammanhängande författningar och bestäm-
            melser, samt derefter för Riksdagen framlägga de för- slag, hvartill
            revisionen gifver anledning.
          </p>
          <p>
            Stockholm den 20 januari 1902.
          </p>
          <p>
            David Bergström.
          </p>
          <p>
            Centraltryckeriet, Stockholm, 1902.
          </p>
        </div>
      </div>
    </body>
  </text>
</TEI>
