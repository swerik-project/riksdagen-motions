<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__445/mot_1968__ak__445-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 445—446 Motioner i Andra kammaren, nr 445 år 1968 1
          </p>
          <p>
            Nr 445
          </p>
          <p>
            Av herr Wedén m. fl., angående trafiksäkerheten. (Lika lydande
            med motion nr 346 i Första kammaren)
          </p>
          <p>
            Motionens huvudsakliga innehåll
          </p>
          <p>
            I motionen krävs en väsentlig utökad satsning på trafiksäkerhetsforskning.
            Ansla- get till statens trafiksäkerhetsråd för forskningsändamål
            föreslås därför höjt till 3,6 milj. kr., vilket är en höjning
            med 1,1 milj. kr. utöver den av regeringen förordade. Trafiksäkerhetsrådet
            har ansett att en anslagsökning till 3,6 milj. kr. svarar mot
            minimikraven för en fortsatt effektiv trafiksäkerhetsforskning.
            Rådet har under bud- getåret påbörjat en undersökning rörande
            vägtrafikolyckornas samhällsekonomiska kostnad och har för nästa
            budgetår äskat medel för bl. a. utökade försök med simu- lator,
            test på provbana, förbättrad statistisk analys (tillbudsanalys)
            och intensivstu- dier av vissa olyckstyper. I motionen framhålls
            vidare att intensifierad trafikundervisning i skolorna via TV,
            förbättrad bilförarutbildning (mörkerkörning, körning i halt väglag,
            övnings- körning på motorväg), minimihastighet på vissa bättre
            vägar, konsumentupplys- ning om bilar m. m. är trafiksäkerhetshöjande
            åtgärder som allvarligt måste över- vägas av en parlamentariskt
            tillsatt utredning. Dessutom krävs detaljändringar i vägtrafikförordningen,
            vilka bör kunna genom- föras utan föregående utredning.
          </p>
          <p>
            Trafikolyckorna kostar miljarder
          </p>
          <p>
            Enligt preliminära beräkningar dödades i vårt land under år 1966
            1 060 personer i trafikolyckor. 19 590 personer fick svårare eller
            lindrigare skador. Samhällets kost- nader för trafikolyckorna
            uppgick till mellan 1,5 och 2 milj. kr. Antalet dödade och skadade
            i trafiken 1967 beräknas uppgå till 20 193 — varav 903 dödade.
            Detta innebär en minskning jämfört med tidigare år, vilket förmod-
            ligen har sin orsak i bl. a. skärpt trafikövervakning från polisens
            sida samt i den upplysningsverksamhet och skolning som kommit
            allmänheten till del i samband med omläggningen till högertrafik.
            Varannan bil som används 5 år blir i Sverige inblandad i en olycka.
            3 av 4 bilar som används i 10 år råkar ut för en olycka. Dödsrisken
            per tidsenhet har uppskattats vara 10 gånger så stor vid personbils-
            körning som under arbete vid polisen, brandkåren och försvaret.
            Den aktuella statistiken samt de slutsatser som kan dras av den
            visar — trots de omnämnda förbättringarna — hur allvarlig och
            angelägen hela frågan om trafiksä- kerheten är i dag. Man måste
            dessutom påminna om att någon säker statistik över
          </p>
          <p>
            Bihang till riksdagen protokoll 1968. 4 saml. Nr 445—446
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-002.pdf"/>
          <p>
            2 Motioner i Andra kammaren, nr 445 år 1968
          </p>
          <p>
            antalet trafikolyckor inte finns. Vi vet emellertid att de polisrapporterade
            olyckorna och de som anmälts till försäkringsbolagen är avsevärt
            färre än de olyckor som faktiskt inträffar. Trafiksäkerhetsrådet
            beräknade 1964 de samhällsekonomiska kostnaderna av tra- fikolyckorna
            till 1,5 miljard kr. Enligt en senare utredning vid statens väginstitut
            avseende samma år ligger beloppet på ungefär 2 miljarder kr. Hur
            stor del av de totala sjukvårdsresurserna som tas i anspråk genom
            trafik- olyckorna saknas det tyvärr uppgift på. Det torde vara
            en ansenlig andel. Det har beräknats att mellan 7 Jo och 10 Jo
            av kirurgklinikernas bäddar kontinuerligt tas i anspråk av trafikoffer.
            Trafiksäkerhetsarbete kan därför med viss rätt ses som en effektiv
            förebyggande sjukvård. Man vet en del om vilka det är som drabbas
            av trafikolyckorna. Man vet att en fjärdedel är bilförare, en
            fjärdedel bilpassagerare och resten ”oskyddade trafikan- ter”.
            Man vet också att ca 40 Jo av de trafikskadade ungdomarna mellan
            15 och 18 år dödades eller skadades som mopedister, att mer än
            hälften av dem som drabbats i den lägsta körkortsåldern varit
            bilförare och att en tredjedel av de allra äldsta varit förare
            av tvåhjuliga fordon vid olyckstillfället. Det totala anslaget
            över driftbudgeten för trafiksäkerhet föreslås i år blir drygt
            23 milj. kr., efter det att kvarstående kostnader för högeromläggningen
            har från- räknats. Det motsvarar drygt 1 9o av de ca 2 miljarder,
            som trafikolyckorna beräk- nas kosta samhället per år. Kunde man
            minska trafikolyckorna med t. ex. bara en procent, skulle en samhällsekonomisk
            vinst på ungefär 20 milj. kr. uppnås. Redan en sådan ringa minskning
            av trafikolyckorna skulle således finansiera en nästan 100-procentig
            ökning av det föreslagna anslaget i år.
          </p>
          <p>
            Vägtrafikens betydelse Betydande positiva värden följer med motorismens
            snabba utveckling. Otvivel- aktigt har biltrafiken varit en av
            de avgörande förutsättningarna för utvecklingen av vårt lands
            ekonomi. Det totala transportvärdet för den inrikes person- och
            gods- trafiken beräknas 1964 ha uppgått till 16,1 miljarder kr.
            Bilismens andel härav kan beräknas till inte mindre än 14 miljarder
            kr. eller 87—88 Yo. Långtidsutredningen pekar på att transporterna
            ökar inte oväsentligt snabbare än produktionen. Gods- transporterna
            på landsväg omfattar värdemässigt den överväldigande andelen av
            de totala godstransporterna i landet. De utgör därför självfallet
            ett viktigt inslag i den samhällsekonomiska bilden. Av stor ekonomisk
            betydelse är vägtrafiken också genom att den gör det möjligt för
            människorna att lättare förflytta sig mellan hem och arbete. Avståndet
            mellan hem och arbetsplats har därigenom fått mindre betydelse.
            Den billiga bilen och den moderna vägen har också skapat nya trivselvärden.
            De har på kort sikt bidragit till att krympa avstånd, bryta isolering
            och ge ny känsla av samhörighet mellan människorna. De otvivelaktiga
            risker för luftföroreningar och andra skador på miljön som samtidigt
            uppstått kan inte undanskymma dessa starkt positiva värden. Det
            vore också orimligt att angripa trafikolyckorna, balansräkningens
            främsta
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-003.pdf"/>
          <p>
            Motioner i Andra kammaren, nr 445 år 1968 3
          </p>
          <p>
            minuspost, genom bestämmelser som innebär en kraftig beskärning
            av trafiken. I stället gäller det att med olika åtgärder, insatta
            på ett brett fält, åstadkomma en minskning av trafikolyckorna.
          </p>
          <p>
            Människan i trafiken Förskolebarn
          </p>
          <p>
            Förskolebarn är sällan trafikmogna. De saknar i hög grad förmågan
            att anpassa sig efter trafikens krav på omtänksamhet och försiktighet.
            Olycksfallsstatistiken och olika specialundersökningar tyder på
            detta. Dessa barn måste därför betraktas som lekande varelser
            även i trafiken. Informationen till de vuxna om de små barnens
            svårigheter att klara trafiken bör intensifieras. För att minska
            barnolyckorna i trafiken krävs en rad samtidiga åtgärder. Vik-
            tigast bland dem är att planera och bygga samhällen så att barn
            i största möjliga utsträckning kan hållas borta från motortrafiken.
            Den trafiksäkerhetsbetonade pla- neringen bör vara ett väsentligt
            inslag i utbildningen av sambhällsplanerare och även trafikledsprojektörer.
            Ökad utbildning och uppfostran av barnen i trafiksäkerhet måste
            sättas in. Även om det är svårt att lära ut ett trafikriktigt
            beteende till små barn visar olika expe- riment dock att det i
            stor utsträckning är möjligt. Här har förskolan en viktig funk-
            tion att fylla. Kursplaner och detaljerade anvisningar om undervisningens
            innehåll är behövliga. Vid den precisering av förskolans mål och
            arbetsformer, som vi all- mänt anser angelägen, bör stor vikt
            fästas vid trafiksäkerhetsfrågorna. Detta bör även gälla vid utbildningen
            av förskollärare. Men förskolan har inte nått sådan utbyggnad
            att samtliga barn i lämplig ålder kan beredas plats. Kommunerna
            bör då i möjlig mån söka vägar för att nå ut med trafikundervisning
            även till barn som inte går i förskola. Statsbidrag till sådan
            un- dervisning skulle stimulera kommunerna till ökad aktivitet
            i detta avseende. Genom de pedagogiskt lyckade program för yngre
            barn som TV sänt i samband med omläggningen till högertrafik borde
            erfarenhet ha vunnits som kan motivera en fortsättning med speciella
            trafikprogram för dem. Vi föreslår att förutsättning- arna för
            speciella trafikprogram för barn närmare utreds.
          </p>
          <p>
            Skolans trafikundervisning
          </p>
          <p>
            Skolan erbjuder ett utomordentligt tillfälle att till eleverna
            förmedla de grundläg- gande trafikkunskaperna. Eleverna befinner
            sig under skolåren i sina mest påverk- bara och receptiva åldrar.
            Vi anser det därför vara naturligt att huvuddelen av den obligatoriska
            trafikundervisningen även i fortsättningen är förlagd till grund-
            skolan. Möjligheterna att inarbeta moment om trafikundervisning
            bör beaktas i samband med pågående läroplansrevision. Riksdagen
            biföll 1967 ett förslag om viss vidgad trafikundervisning i skolan.
            Bl. a. görs nu betygsanteckning om genomgången trafikundervisning.
            På sikt kan dock inte nuvarande omfång på trafikundervisningen
            anses vara tillfredsställande. Radio och TV har hittills i alltför
            begränsad utsträckning tagits i anspråk. Erfarenheter
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-004.pdf"/>
          <p>
            4 Motioner i Andra kammaren, nr 445 år 1968
          </p>
          <p>
            man har av de radio- och TV-program under högertrafikomläggningen
            som rik- tade sig till barn och ungdom var mycket goda. Genom
            radio/TV kan landets främsta experter från olika sektorer av trafikarbetet
            effektivt utnyttjas för att i nära samverkan med pedagoger göra
            skolprogram med stor informativ genomslagskraft. TV-undervisningen
            bör inte vara en perifer del av trafikundervisningen. Tvärtom
            talar starka skäl för att den ingår som obligatoriskt och integrerat
            kursmoment i såväl grundskolan som de gymnasiala skolformerna.
          </p>
          <p>
            Förarutbildningen För ökad trafiksäkerhet är en förbättrad förarutbildning
            av väsentlig betydelse. Största vikt måste därför läggas vid utbildningens
            utformning. I bilförarutredning- ens betänkande och i proposition
            till 1967 års riksdag lades relativt genomgripande förslag fram
            för riksdagen om förändringar i förarutbildningen och vissa därmed
            sammanhängande frågor. Härigenom har nu vissa förbättringar nåtts,
            men förslagen var i vissa avseenden inte helt tillfredsställande.
            I propositionen angavs inte utbildningsändamålen tillräckligt
            konkret. Utan en klar målsättning är det inte möjligt att ange
            vilket innehåll utbildningen skall ha eller att få exakta mått
            på effektiviteten i undervisningen. Beträffande körkortsåldern
            har från vissa remissinstansers sida påpekats att fakta- underlaget
            egentligen är litet för att göra bedömningar om den rätta körkortsåldern.
            Åtskilliga undersökningar både i Sverige och utlandet har visat
            att unga bilförare i stor omfattning är inblandade i trafikolyckor.
            Vid närmare analys har det emellertid visat sig att detta knappast
            ger underlag för ett säkert generellt påstående att de unga bilförarna
            skulle vara särskilt trafikfarliga. Däremot torde man våga hävda
            att körerfarenheten — mätt i antal körda mil per år — är en faktor
            av relevans för trafiksäkerheten. Frågan om åldersfaktorns betydelse
            ur trafiksäkerhetssynpunkt bör därför enligt vår mening ytterligare
            utredas. Erforderlig del av förarutbildningen skall nu enligt
            gällande regler ägnas åt lands- vägskörning, och möjligheterna
            till körning i mörker och halt väglag bör tillvaratas. Det kan
            starkt ifrågasättas om detta är tillräckligt. Det nya trafiksäkerhetsverket,
            som svarar för tillsynen över förarutbildningen, bör överväga
            om inte krav bör införas på genomgången delkurs avseende mörkerkörning
            inom ett år efter körkortsprovet. Ett likartat förfarande bör
            övervägas beträffande körning i halt väglag. För närvarande råder
            förbud mot övningskörning på motorväg. Vi anser att bil- förarutbildningen
            i görligaste mån måste omfatta de moment och tänkbara trafik-
            situationer som kan uppstå vid framförandet av fordon. Att därvid
            undanta körning på motorväg från övrig utbildning förefaller inte
            välbetänkt. Detta gagnar inte tra- fiksäkerheten. Möjlighet bör
            därför föreligga att övningsköra även på motorväg. Detta kan naturligtvis
            endast bli aktuellt där tillgång till sådan väg finns. Detta mo-
            ment bör förläggas till förarutbildningens slutskede. Goda möjligheter
            torde, att döma av bl. a. amerikanska erfarenheter, finnas att
            med hjälp av olika teknisk-pedagogiska hjälpmedel öka effektiviteten
            i undervis- ningen; det kan för den teoretiska undervisningen
            komma i fråga att använda inlär-
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-005.pdf"/>
          <p>
            Motioner i Andra kammaren, nr 445 år 1968 5
          </p>
          <p>
            ningsmaskiner, för den praktiska undervisningen kan olika typer
            av simulatorträning utnyttjas. För att nå god effekt måste också
            dessa frågor ingående analyseras. Det kan lämpligen ske i samband
            med det utredningsarbete vi förespråkar i syfte att få ett samlat
            grepp om trafiksäkerhetsfrågorna. Vi har också anledning att i
            detta sammanhang ta upp problemet om läkares an- mälan till länsläkare
            om vissa sjukdomar hos körkortsinnehavare. Den regel som förutvarande
            medicinalstyrelsen utfärdat innebär att läkaren bör göra anmälan
            om han hos en patient med körkort upptäcker ”sjukdomar eller defekttillstånd
            av den art, att de uppenbarligen kunna medföra synnerlig fara
            för trafiksäkerheten vid förande av motorfordon”. Någon skyldighet
            till anmälan finns alltså inte — endast en rekommendation. Från
            enbart trafiksäkerhetssynpunkt vore en imperativ regel att föredra.
            Vi är dock inte nu beredda att förorda en sådan, beroende på svårigheter-
            na att överblicka de behandlingsmässiga verkningarna av ett sådant
            beslut. Det är möjligt att vissa sjuka personer, som för sin utkomst
            är beroende av körkort, under- låter att uppsöka läkare om anmälningsskyldighet
            stadgades, i andra fall kanske en god behandlings- eller terapisituation
            skulle förstöras av anmälningsskyldighet. Problemet är dock så
            viktigt — både praktiskt och principiellt — att det bör ut- redas
            skyndsamt. Trafikmiljöns ständiga förändringar ställer nya krav
            på människan: nya fordon kräver en delvis ny körteknik och trafikanterna
            måste lära sig nya trafikregler och vägmärken. Denna kontinuerliga
            omvandling i trafikmiljön gör att den grundut- bildning som trafikanten
            erhåller i skolan och vid förarutbildningen inte är tillräck-
            lig. Vidareutbildning blir inom trafikens område liksom inom så
            många andra sek- torer av samhällslivet en nödvändighet. Vidareutbildning
            kan naturligtvis ske i många former, men vi vill även här på-
            peka i första hand massmediernas möjligheter. En kraftigt ökad
            satsning bör ske på vidareutbildning genom radio och TV. Till
            detta problemkomplex kan även hänföras den svåra frågan om vid
            någon tidpunkt, sedan körkort erhållits, en ny prövning av förarkompetensen
            kan vara nödvändig. De frivilliga motororganisationerna har stor
            erfarenhet av kanske i första hand vidareutbildning. Den fond
            av kunskap som de besitter är ett starkt skäl för att ock- så
            i framtiden utnyttja dem i vidareutbildningen. De bör därför genom
            samhälleligt stöd stimuleras att vidga denna verksamhetsgren.
            Om man inte har några särskilda krav för förare av utryckningsfordon
            eller skol- skjutsar torde det innebära att i princip en 19-åring,
            som avlagt körkortsprov för tung lastbil eller förvärvat särskilt
            behörighetsbevis för att få föra fordon i yrkes- mässig personbefordran,
            äger rätt att vara förare av skolskjutsar om det ej är fråga om
            buss; i det senare fallet är åldern 21 år. Med hänsyn till att
            skolskjutsar ofta avser befordran av ett relativt stort antal
            elever kan vissa särskilda bestämmelser vara motiverade för sådana
            förare. Likaså används ofta olika fordonstyper: förutom buss används
            minibuss, taxi och personbil m. fl. fordon. Detta bör gälla även
            förar- kompetensen. Med hänsyn till de stora persontransporter
            det här är fråga om bör skolskjutsverksamheten i sin helhet ses
            över.
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-006.pdf"/>
          <p>
            6 Motioner i Andra kammaren, nr 445 år 1968 Trafikbrott
          </p>
          <p>
            Genom upplysning bör inskärpas hur allvarliga trafikbrotten är.
            Sociologiska och kriminologiska undersökningar har nämligen givit
            vid handen att den sociala vär- deringen av trafikbrott ofta markant
            avviker från värderingen av andra brott, som från straffsynpunkt
            är lika grava. Också ganska lindriga förmögenhetsbrott anses allmänt
            vara mer socialt nedsättande än t. ex. grov vårdslöshet i trafik.
            Vi finner det angeläget att allmänheten genom upplysning och information
            bringas att inse det allvarliga i trafikbrotten.
          </p>
          <p>
            Fordonet
          </p>
          <p>
            Det är odiskutabelt att en skärpning av trafiksäkerhetsförordningens
            normer skulle ge oss säkrare fordon och därmed både färre och
            mindre allvarliga trafikolyckor. Experiment har visat att det
            går att konstruera bilar som i fråga om säkerhet är väsentligt
            överlägsna de nuvarande. Det kan vara rimligt att bilpriset stiger
            en del, om säkerheten förbättras genom olika för tillverkaren
            kostnadskrävande förbätt- ringar. Kan man genom effektivare bromsar
            eller bättre däck nedbringa antalet kollisioner och diskeskörningar
            och genom säkerhetsbälten, mindre farliga rattkon- struktioner
            och över huvud taget säkrare inredning i bilarna minska dödsfallen
            och personskadorna i de fall en olycka inträffar, bör bilköparna
            vara beredda att täcka fabrikantens merkostnad. Om reklam och
            modern marknadsföring sätts in för att sälja en bil, som ur säkerhetssynvinkel
            är föredömlig, torde en moderat prishöjning knappast verka avskräckande.
            Stat och kommun bör här verka som gott föredöme. Särskilt hårda
            säkerhetskrav bör gälla för fordon som inköps av stat och kommun.
            Genom riksdagsbeslut förra året har nu vägtrafikförordningen fått
            en sådan lydel- se att trafiksäkerhetsverket har möjlighet att
            utfärda bestämmelse om säkerhets- bälten som obligatorisk utrustning.
            Det heter nämligen i vägtrafikförordningen: ”Utrymme för förare,
            annan driftspersonal eller passagerare skall vara inrättat och
            utrustat så, att personskada vid trafikolycka eller inbromsning
            hindras eller begrän- sas.” Anledningen till att ett direkt krav
            om godkända säkerhetsbälten fram och bak som obligatorisk utrustningsdetalj
            i bilar inte föreslagits ingå i vägtrafikförordning- en är förmodligen
            principen att det i denna endast skall förekomma generella be-
            stämmelser, medan mer detaljerade bestämmelser meddelas av trafiksäkerhetsverket.
            Vi anser dock att ett generellt krav på godkända säkerhetsbälten
            fram och bak som obligatorisk utrustningsdetalj i bil borde ha
            föreslagits i proposition nr 166 förra året och införts i vägtrafikförordningen.
            Den inre säkerheten i bilar torde inom överskåd- lig tid kunna
            utvecklas så långt att säkerhetsbälten blir umbärliga. Brister
            och felaktigheter kan efter mycket kort tid uppstå även på nya
            eller ny- besiktigade fordon. Den utredning som föregick besluten
            om allmän periodisk for- donsbesiktning anförde bl.a. detta när
            den förordade en årlig besiktning av alla fordon äldre än ett
            år — alltså inte som senare beslöts äldre än tre år. Det är sanno-
            likt att en omprövning av detta beslut så småningom blir nödvändigt.
            Till dess att till- räckliga erfarenheter av bilprovningen vunnits
            kan en del nödvändiga komplette-
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-007.pdf"/>
          <p>
            Motioner i Andra kammaren, nr 445 år 1968 dd
          </p>
          <p>
            ringar göras till detta beslut. Vi vill peka på möjligheten att
            införa krav på inspek- tion av motorfordon som varit inblandade
            i trafikolyckor och på s. k. konditionstest på begagnad bil som
            villkor för köpeavtals giltighet. Förra året kunde äntligen utredningsresultat
            frambringas som kunde läggas som grund för ett beslut om nya och
            bättre säkerhetsbestämmelser för fordon. Det gäller nu att kontinuerligt
            bevaka befintliga normer, internationella regeländringar och tekniska
            nyheter, som kan motivera ändring av bestämmelserna. I väntan
            på vad en ny parlamentarisk utredning kan komma att förorda begränsar
            vi oss här till att föreslå vissa detaljändringar vad gäller fordons
            utrustning. Dessa bör kunna ge- nomföras snarast. I några fall
            kräves ändring i vägtrafikförordningen. De detaljer vi tar upp
            är följande: släpvarningsskyltar på lastbilar, fartbegräns- ningsskylt
            på vissa fordon samt fungerande defroster och vindrutespolare
            på alla bilar.
          </p>
          <p>
            Släpvarningsskyltar på lastbilar
          </p>
          <p>
            51 $ i vägtrafikförordningen utgör inget hinder för anbringandet
            av upplyst firma- skylt på lastbil. Skylten måste visa fast vitt
            eller gult sken som ej är bländande. Nå- gon varningsskylt med
            texten ”Släp” är däremot inte föreskriven. Den torde dock vara
            allmänt förekommande. Enligt vår mening finns här ingen hållbar
            motivering att invänta resultatet av överläggningar inom ECE i
            denna fråga. Internationell anpassning är av största vikt när
            föreskrifter på trafiksäkerhetens område utarbetas. En internationell
            särlagstiftning kan i vissa fall vara motiverad av t.ex. klimato-
            logiska skäl, men en väntan på en sådan lagstiftning kan bli alltför
            tidsödande. Skylt av ifrågavarande art bör alltså föreskrivas
            som obligatorisk redan nu. Ett villkor bör vara att den är försedd
            med tillfredsställande belysning, då svårigheterna att avgöra
            om lastbil är försedd med släpfordon är störst i mörker. Ökningen
            av den tunga trafiken på våra vägar talar också för detta. De
            tekniska problemen i det här sam- manhanget är överkomliga. Vad
            beträffar skyltens utformning i övrigt hänvisar vi till väg- och
            vattenbyggnadsstyrelsens rekommendation i ett meddelande till
            besikt- ningsmännen. Vi föreslår alltså att en bestämmelse om
            belyst varningsskylt med texten släp gällande för vederbörligt
            fordon införes i vägtrafikförordningen.
          </p>
          <p>
            Fartbegränsningsskylt på fordon
          </p>
          <p>
            I Västtyskland, Holland, Norge och i en rad andra länder finns
            den bestämmelsen att fordon för vilka en särskilt permanent hastighetsbegränsning
            gäller, bussar, last- bilar och släpfordon, måste vara försedda
            med en skylt som anger den aktuella maximihastigheten. För att
            nå bättre trafiksäkerhet föreslår vi därför vederbörlig komplettering
            av 21 $ i vägtrafikförordningen. Nämnda skylt bör ha stort värde
            som upplysning åt medtrafikanter samt vid trafikövervakning. Genom
            en sådan för- ändring får vi också en anpassning till andra länders
            lagstiftning.
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-008.pdf"/>
          <p>
            8 Motioner i Andra kammaren, nr 445 år 1968
          </p>
          <p>
            Defroster och vindrutespolare på alla bilar
          </p>
          <p>
            En arbetsgrupp inom kommunikationsdepartementet har ansett att
            möjligheterna till mera genomgripande förändringar i fordonskraven
            är begränsade, om dessa även skall gälla gamla motorfordon. I
            en nyligen företagen utredning utelämnade man därför dessa helt
            och inriktade sig på att pröva vilka krav som bör gälla för nya
            motorfordon. Vad gäller defroster och vindrutespolare ansåg arbetsgruppen
            det vara uppenbart att denna utrustning måste vara obligatorisk
            på bil. Äldre bilar utan tillfredsställande utrustning i detta
            avseende kan relativt enkelt kompletteras med sådan. Ganska effektiva
            vindrutespolare samt anordningar som åstadkommer nöd- vändig sikt
            genom bakrutan finns att inköpa för montering. Mot den bakgrunden
            förordar vi ett beslut om defroster och vindrutespolare som obligatorisk
            utrustning på alla bilar. Lagen bör dock icke träda i kraft förrän
            efter viss tid. Ett första på- pekande om sålunda beslutade krav
            bör göras i samband med 1969 års obligatoriska besiktning. Man
            måste här ta nödvändig hänsyn till vårt lands vinterklimat. Dessutom
            träder nya och skärpta säkerhetskrav på nya fordon i kraft 1969,
            vilket gör det nödvän- digt att speciellt uppmärksamma de äldre
            fordonen.
          </p>
          <p>
            Konsumentupplysning om fordon
          </p>
          <p>
            Det är av stort intresse att reklam om fordon är trafiksäkerhetsmedveten.
            Säkert verkar här en effektiv konsumentupplysning i positiv riktning.
            En sådan saknas i stort sett i Sverige. Konsumenternas möjlighet
            att fritt välja mellan olika varor får ett reellt innehåll först
            när konsumenten med god pris- och varukännedom kan överblicka
            marknaden. I många andra länder har man kommit betydligt längre
            i fråga om konsumentupplysning om bilar. I England har man en
            fyraårig och i stort sett positiv erfarenhet. Fordonens komplicerade
            konstruktion är ett problem både för kund och konsu- mentupplysare.
            Under ett inledningsskede blir det dock troligen nödvändigt att
            begränsa konsumentupplysningens omfattning. Olika metoder kan
            tillgripas för att täcka kostnaderna för konsumentupplysningen.
            I USA och England finansierar ett upplysningsinstitut sin verksamhet
            genom för- säljning av en konsumentupplysningstidning. Även om
            den metoden också i Sverige kan bidra till finansieringen kan
            den med hänsyn till att vår marknad är så liten inte rimligen
            vara den enda eller ens den väsentligaste finansieringskällan.
            Om kon- sumentupplysningen blir framgångsrik, kommer fabrikanter
            och försäljare att bli intresserade av att få sina modeller prövade;
            det kan bli en kommersiell nödvändig- het. I ett sådant läge kan
            en avgift krävas av den som begär att få en modell provad. Det
            måste dock anses vara skäligt att konsumentupplysningen av alla
            motorfordon får vissa allmänna bidrag; de externa ekonomiska verkningarna
            av arbetet gör detta motiverat. Undersökningar bör inledas i syfte
            att utröna möjligheterna att kom- plettera denna finansieringsform
            med både avgifter för provningarna och intäkter av försäljning
            av de data och den information som undersökningarna givit.
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-009.pdf"/>
          <p>
            Motioner i Andra kammaren, nr 445 år 1968 9
          </p>
          <p>
            Vägen Väginvesteringar har mycket stor samhällsekonomisk betydelse
            genom att för- bättra transportmöjligheterna. Bättre framkomlighet
            betyder sänkta transportkost- nader. Viktigare i detta sammanhang
            är emellertid den centrala roll som planering och utbyggnad av
            väg- och gatunätet spelar för trafiksäkerheten; att även trafik-
            säkerheten har samhällsekonomiska återverkningar har tidigare
            framhållits. Väg- och vattenbyggnadsstyrelsen har påvisat att
            olycksfrekvensen — mätt i antal trafik- olyckor per fordonskilometer
            — på motorvägar är ungefär hälften så stor som på tvåfiliga vägar.
            En annan utredning framhåller att en väsentlig sänkning av mörker-
            olyckorna kan ske genom förbättrad vägbelysning. Vi vet alltså
            helt allmänt att vägfaktorn är en starkt bidragande orsak till
            många trafikolyckors uppkomst. Vår information om trafikolyckornas
            väg- och trafikberoen- de är däremot alltför begränsad för att
            vara tjänlig som grund för en för trafiksäker- het och transportekonomi
            optimal utformning av vägar och gator. Väginstitutet har belyst
            vikten av en sådan kontinuerlig datainsamling. Vid upprättandet
            av vägnor- mer är det nödvändigt att ha god statistik över sambanden
            mellan trafikolyckorna och den väg- och trafikmiljö i vilken de
            inträffar. För att kunna bestämma vägarnas kvalitet från trafiksäkerhetssynpunkt
            är det av värde inte enbart att känna till vilka vägar som orsakar
            olyckor utan också vilka som skapar tillbud — d. v. s. att ha
            en tillbudsstatistik. Lokaliserade vägfällor kan sedan undanröjas.
            Olycks- och tillbudsstatistiken kan användas som underlag för
            prioritetsbedöm- ningar vid ombyggnader av befintliga vägar. Det
            torde dock dröja flera år innan fullständig statistik omfattande
            hela vägnätet föreligger. Material för t. ex. motor- vägar och
            europavägar måste här skaffas fram i första hand. Forskning för
            att få fram effektivare trafikmärken bör igångsättas. Redan vid
            pro- jekteringen av en väg bör problemen med vägmärkena — deras
            placering och fre- kvens — beaktas. Från svensk sida bör man aktivt
            verka för förbättrade interna- tionellt enhetliga regler om vägmärkenas
            utseende och synlighet.
          </p>
          <p>
            Vägarnas standard
          </p>
          <p>
            Trots den ökade belastningen på våra vägar har dessas allmänna
            standard inte för- bättrats i tillräcklig omfattning. Många olyckor
            orsakas årligen av de dåliga vägar- na. Av de förbättringar som
            på lång sikt måste företagas kan nämnas ljusare be- läggning,
            bättre kantmarkeringar, ökad vägbelysning, prov med vibrationsvarna-
            re etc. En fastare planering av vägnätets utbyggnad i etapper
            bör ske. Härvid bör på ett tidigt stadium samarbete mellan samhällsplanerande
            och vägbyggande instan- ser äga rum. Vid vägplaneringen bör då
            beaktas till trafikleden hörande tekniska anordningar och angelägenheten
            av att separera olika trafikströmmar. Även i tät- orterna bör
            en långtgående separering av olika trafikslag vara möjlig genom
            att dels i högre utsträckning än för närvarande anlägga förbifarter,
            dels avlägsna gå- gator och trottoarer från bilgator och dels
            i ökad grad bygga särskilda cykel- och
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-010.pdf"/>
          <p>
            10 Motioner i Andra kammaren, nr 445 år 1968
          </p>
          <p>
            mopedstråk. I bostadsområden bör biluppställningsplatser inrättas
            så att förbud mot kantstensparkering kan införas i större omfattning.
            Vad gäller mörkerolyckorna visar beräkningar att de uppgår till
            ungefär 35 Jo av alla olyckor, trots att endast ca 10 till 15
            Jo av hela dygnstrafiken är förlagd till dygnets mörka timmar.
            Internationell statistik tyder på att antalet dödade och svårt
            skadade vid bilolyckor är två till tre gånger så stort per fordonskilometer
            i mörker som i dagsljus. Det har kunnat påvisas att en förbättring
            av vägbelysningen medför en relativ sänkning av mörkerolyckorna
            med i genomsnitt drygt 20 90. Det blir mot den bakgrunden en mycket
            angelägen uppgift att förbättra vägbelysningen. Arbetet på utformning
            av bättre strålkastare bör intensifieras — även för att möj- liggöra
            att strålkastare hålls rena under färd. Man bör överväga att införa
            krav på att fotgängare i mörker skall vara utrustad med reflexband
            eller tänd lykta.
          </p>
          <p>
            Trafikövervakning och fartgränser
          </p>
          <p>
            Ett antal undersökningar i Sverige och utlandet har visat att
            ökad trafikövervak- ning sänker antalet trafikolyckor. Man bör
            utreda olika metoder för effektiviserad övervakning. En sådan,
            kombinerad med differentierade fartbegränsningar, torde kunna
            sänka antalet olyckor högst avsevärt. Också den del av trafikövervakningen
            som avser rådgivning och annan hjälp till trafikanterna bör utvecklas
            ytterligare. Som bekant har Kungl. Maj:t bemyndigats att prova
            ett system med differentie- rade fartgränser. Vissa mycket bra
            vägar torde med fördel — efter mönster från USA — kunna regleras
            nedåt. Minimihastighet bör införas, vilket inte endast torde ha
            trafiksäkerhetsfrämjande verkan utan även positivt påverkar transportkapacite-
            ten. Under perioder då trafikintensiteten är mycket hög anser
            vi att generell fartbe- gränsning bör gälla. Resultaten av fartbegränsningarna
            bör fortlöpande granskas och beslutade fartgränser omprövas kontinuerligt.
          </p>
          <p>
            Haverikommissioner
          </p>
          <p>
            Vid de trafikolyckor till vilka polis kallats söker polisen regelmässigt
            utröna om någon trafikregel överträtts. Väsentligt mer ingående
            undersökningar gör den haveri- kommission som i trafiksäkerhetsrådets
            regi studerar olyckor i Uppsala län. Kommissionen har under budgetåret
            utfört fordons- och vägbesiktningar vid 53 olycksplatser och har
            dessutom startat försöksverksamhet med studier av flytande trafik.
            Målsättningen har varit att insamla data om såväl trafikant och
            trafikmiljö som fordon. Några förarstudier har dock ej kunnat
            göras under 1967, eftersom den engagerade läkaren varit för belastad
            av sitt ordinarie arbete. Vi anser det önskvärt att en utvidgning
            av haverikommissionens verksamhet kan ske. Den bör undersöka vilka
            data som är angelägna för en central bearbetning och har en rutin
            för insändning av materialet bör ordnas. Denna centrala behandling
            av material från trafikolyckorna bör också vidgas kraftigt.
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-011.pdf"/>
          <p>
            Motioner i Andra kammaren, nr 445 år 1968 11
          </p>
          <p>
            Forskning
          </p>
          <p>
            Grunden för en framgångsrik kamp mot trafikolyckorna är ett gediget
            och fylligt vetande. Det krävs kunskap om antalet och arten av
            olyckorna, om deras orsaker, om vilka krav trafiken ställer på
            olika trafikantgrupper och om dessas förmåga att uppfylla kraven,
            om effekterna och kostnaderna av olika motåtgärder m. m. Det vetande,
            som är nödvändigt för en rationell trafiksäkerhetspolitik, förutsätter
            forsk- ning. Den omfattning och kvalitet trafiksäkerhetsforskningen
            får är inte enbart be- roende av storleken av de anslag som ställts
            till förfogande, men kraftigt ekono- miskt stöd är en nödvändig
            förutsättning för en rimligt dimensionerad trafiksäker- hetsforskning.
            Statens trafiksäkerhetsråd är central myndighet för trafiksäkerhetsforskningen.
            Forskningsverksamheten är organiserad på en forsknings- och utredningsavdelning
            (TRAG), som är uppdelad på tre sektioner. Vidare finns en forskargrupp
            (TRAFO) som består av fyra forskare. Av arbetsprojekt som företagits
            eller påbörjats kan nämnas undersökning beträffande olyckor med
            bilbränder, säkerhetsbältens utnytt- jande i tätortstrafik, effekten
            av tillfälliga hastighetsbegränsningar, effekten av un- der dagtid
            tända strålkastare och vägtrafikolyckornas samhällsekonomiska
            kostnad. Rådet har under innevarande budgetår av ekonomiska skäl
            tvingats avstå från en del värdefulla forskningsprojekt. För att
            kunna fortsätta och bygga ut den nuvaran- de verksamheten begärs
            för nästa budgetår totalt 3 617 000 kr., en ökning med 1436 000
            kr. Rådet anser detta svara mot minimikraven på en fortsatt effektiv
            tra- fiksäkerhetsforskning. Departementschefen föreslår totalt
            endast 2 508 000 kr., en höjning med 327 000 kr. Ingen av fem
            äskade nya tjänster tillstyrks. En anslagsökning med 1380 000
            kr. för forskning har begärts. Endast 327 000 kr. ytterligare
            har beviljats för detta ändamål. Vi anser att anslaget för Trafiksäkerhetsforskning
            bör väsentligt uppräknas och föreslår ett i förhållande till Kungl.
            Maj:ts förslag med 1 109 000 kr. förhöjt reser- vationsanslag
            av 3 617 000 kr. Detta anslag är liktydigt med det av trafiksäkerhets-
            rådet äskade och möjliggör för rådet att väsentligt utöka forskningsinsatserna
            vad gäller prov med simulator, försök på provbana, funktionsstudier
            människan — bilen, statistisk analys, haverikommissionens arbete,
            experimentella intensivstudier av vissa olyckstyper, kollisionsförsök
            m. m. Därutöver kan de 5 äskade nya tjänsterna inrättas. Vi vill
            här återknyta till vad som redan inledningsvis nämndes i motionen.
            Myc- ket står att vinna även med en begränsad nedgång av antalet
            trafikolyckor. Varje trafikolycka orsakar mänskliga tragedier.
            Kanske är trafiksäkerheten ett av de vik- tigaste investeringsprojekten
            för närvarande. Beräkningar har som ovan nämnts ut- förts vilka
            tyder på att redan en minskning med 1 Yo av trafikolyckorna skulle
            kunna finansiera en fördubbling av det totala anslaget till trafiksäkerheten.
            Den tidigare knappheten på kvalificerade forskare har hittills
            verkat hämmande på utbyggnaden av trafiksäkerhetsforskningen i
            vårt land. Enligt trafiksäkerhetsrådet är dock denna brist numera
            hävd.
          </p>
          <pb facs="riksdagen-motions-pdf/data/1968/mot_1968__ak__445/mot_1968__ak__445-012.pdf"/>
          <p>
            12 Motioner i Andra kammaren, nr 445 år 1968
          </p>
          <p>
            Krav på parlamentarisk utredning I denna motion har vi pekat
            på en rad för trafiksäkerheten väsentliga frågor. Då det är angeläget
            att man får ett mer samlat grepp över trafiksäkerhetsfrågorna,
            vill vi föreslå en parlamentarisk utredning om trafiksäkerhetsfrågor.
            Den parlamentariska utredning vi föreslår bör ta ställning till
            vilken organisation som är den mest effektiva för trafiksäkerhetsforskningen.
            Det är enligt vår mening angeläget att den nuvarande bristen på
            samordning och överblick på trafikforskning- ens område övervinnes.
            En organisationsform som från samordningssynpunkt torde vara effektiv
            är ett särskilt forskningsinstitut för trafiksäkerhetsforskning.
            Styrelsen för ett institut borde i så fall vara anslagsfördelande
            organ för trafikforskningen och bedriva en verksamhet i nära samverkan
            med de akademiska lärostolarna. Denna organisationsform bör ingående
            prövas av utredningen. Med hänvisning till vad i motionen anförts
            hemställer vi, A. att riksdagen i skrivelse till Kungl. Maj:t
            måtte hemställa om tillsättande av en parlamentarisk utredning
            om trafiksäker- hetsfrågor med uppgift att behandla bl. a. i motionen
            berörda frå- geställningar; B. att riksdagen måtte till Trafiksäkerhetsforskning
            anvisa ett i förhållande till Kungl. Maj:ts förslag med 1 109
            000 kr. förhöjt reservationsanslag av 3 617 000 kr.
          </p>
          <p>
            Stockholm den 24 januari 1968
          </p>
          <p>
            Sven Wedén (fp) Cecilia Nettelbrandt (fp) Sven Antby (fp) Henning
            Gustafsson (fp) Elias Jönsson (fp) Bertil Ohlin (fp) i Skellefteå
            i Ingemarsgården Sven Gustafson (fp) Daniel Wiklund (fp) Ingemar
            Mundebo (fp)
          </p>
          <p>
            i Stockholm
          </p>
        </div>
      </div>
    </body>
  </text>
</TEI>
