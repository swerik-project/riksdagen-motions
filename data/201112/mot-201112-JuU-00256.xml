<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00256">
  <teiHeader>
    <fileDesc>
      <titleStmt>
        <title>Utpressning</title>
        <author corresp="i-PBSxPmi2qJkmc16jpZDA6Y">av Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utpressning</title>
          <idno type="rdwebb">GZ02Ju256</idno>
          <rs type="number">Ju256</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju256/text</ref>
          <ref type="dokument_url_html">http://data.riksdagen.se/dokument/GZ02Ju256</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju256</ref>
          <ref type="doc">http://data.riksdagen.se/fil/48F1FC2A-94C7-4239-A928-9A8F5A750141</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YanuaphyF1mwZ9mNqvCqc2" type="signed"/>
        <correspContext corresp="i-YanuaphyF1mwZ9mNqvCqc2">
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-Y1yNeRKJktFTz3fihs4b3G" type="numbering">
          <date when="2011-10-05"/>
        </correspAction>
        <correspAction xml:id="i-7Qbaxm5KW5ZBFPbBWrG8Bw" type="submission">
          <date when="2011-10-03"/>
        </correspAction>
        <correspAction xml:id="i-Aztwst18B5PYG5FPYQa1J8" type="transfer">
          <date when="2011-10-03"/>
        </correspAction>
        <correspAction xml:id="i-HrvQ4uNiALnXURsk6t2Aq1" type="assigned"/>
        <correspContext corresp="i-HrvQ4uNiALnXURsk6t2Aq1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XL22LoGdHfpFZ9Hc6TskAc">
            Förslag till riksdagsbeslut
          </head>
          <p xml:id="i-EPNwG1mUPg8iKZj6H8nHZ5">
            Riksdagen tillkännager för regeringen som sin mening vad som
            anförs i motionen om högre straff samt kraftfullare brottsrubricering
            för utpressning.
          </p>
        </div>
        <div type="motContent">
          <head xml:id="i-9oqL8xqN3wWgRk3YCzKyRx" type="h1">
            Motivering
          </head>
          <p xml:id="i-21pUvXKMFvvgJMAXukWzWB">
            Sverige ska vara ett tryggt land att leva i, oavsett vem man
            är eller var man bor. Vårt svenska samhälle bygger på demokratiska
            principer där ett av statens viktigaste åtaganden är att genom
            ett väl fungerande rättsväsende ge medborgarna trygghet. För att
            minska brottsligheten och öka tryggheten har regeringen genomfört
            en av de största satsningarna på rättsväsendet i modern tid. Kristdemokraterna
            har tillsammans med övriga partier i regeringen intensifierat
            polisutbildningen och har år 2010 uppnått målet om 20 000 poliser,
            en ökning med 2 800 poliser. Kristdemokraternas mål är att det
            ska finnas minst en lokalt verkande närpolis per tusen invånare.
            Närpoliserna är viktiga inte minst i det brottsförebyggande arbetet
            och för den synlighet som fordras för medborgarens trygghet och
            rättsväsendets legitimitet. Familjens roll i det brottsförebyggande
            arbetet är central. En god familjepolitik är alltså i sin helhet
            en grundläggande förutsättning för ett fungerande brottsförebyggande
            arbete. I en trygg familj tillägnar sig barnen på ett naturligt
            sätt de normer som stärker deras inre kontroll och därmed hjälper
            dem att motstå frestelsen att bryta mot de regler som bygger upp
            samhället. Förskolan och skolan har också en viktig roll i det
            förebyggande arbetet. Rasistiska yttringar och grova organiserade
            brott måste bemötas med effektivare lagstiftning. Det är oacceptabelt
            i ett rättssamhälle att hatbrott och rasistiska yttringar fortfarande
            förekommer. Därför anser jag att deltagande i och stöd till rasistiska
            och kriminella organisationer ska kriminaliseras. Dessutom finns
            det generella problemet att brott mot enskilda ofta uppfattas
            som alltför lågprioriterade och att brott mot enskilda, däribland
            utpressning, har för lågt straffvärde.
          </p>
          <p xml:id="i-5A6u8iw2wW8DvAo8Xq7gQM">
            Det finns ett dolt samhällsproblem med utpressning där människor
            tvingas lämna ifrån sig smycken och andra värdesaker. Det finns
            också problem med utpressning där restaurangägare tvingas överlämna
            garderobsverksamheten till kriminella samt andra verksamheter
            som också får påhälsning av kriminella som kräver in avgifter.
            Det måste upphöra.
          </p>
          <p xml:id="i-LVZhAKGDBW41YuNAipPWNm">
            Särskilt bland en del ungdomsgrupper har detta blivit ett växande
            problem, både för den enskilde som drabbas och för samhället.
            När människor tappar sin grundtrygghet och inte vågar gå hem ensamma
            eller när rädslan för att drabbas av överfall blir större än man
            mäktar med, då blir det också ett problem för rättsstaten. Människor
            har rätt att känna sig trygga och måste kunna lita på att alla
            tar sitt ansvar när det gäller att respektera äganderätten. Även
            om påföljden i sig inte avskräcker så måste den bli mer kännbar.
          </p>
          <p xml:id="i-Nsb14MbPtFCQVsUZ7k3tHg">
            För den småföretagare som drabbas av att en del av intäkterna
            går direkt till kriminella så kan det vara skillnaden mellan att
            verksamheten lever och utvecklas eller bara överlever.
          </p>
          <p xml:id="i-4vU8qAxzX7GkzHYySRC6Wg">
            Eftersom brottet är av ringa art så blir också påföljden mycket
            mild, för mild. Därför bör brottsrubriceringen vara rån i alla
            utpressningsfall där förövaren tvingat till sig värdesaker. Även
            om brottet inte fullbordas när det gäller att få med sig värdesaker,
            så har förövaren berövat offret dennes förtroende för samhället
            och rättsstaten, vilket i sig är allvarligare.
          </p>
          <p xml:id="i-4fNsS6brheACU5Tuog4rYz">
            Idag medför brott mot myndigheter och ekonomiska brott i huvudsak
            hårdare straff än personbrott. Vi måste uppvärdera brott mot enskilda
            och ta krafttag mot dem.
          </p>
        </div>
        <div type="motSignatures">
          <list>
            <item xml:id="i-2cxab7KHx2cKJrtAyv7dgf" who="i-PBSxPmi2qJkmc16jpZDA6Y">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
