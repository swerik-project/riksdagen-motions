<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-02218">
  <teiHeader>
    <fileDesc>
      <titleStmt>
        <title>Familjerätt</title>
        <author corresp="i-LKQKWG3JJUBFg12z1vrFwt">av Jennie Nilsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2218 av Jennie Nilsson m.fl. (S)</title>
          <idno type="rdwebb">HA022218</idno>
          <rs type="number">2218</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA022218/text</ref>
          <ref type="dokument_url_html">https://data.riksdagen.se/dokument/HA022218</ref>
          <ref type="dokumentstatus_url_xml">https://data.riksdagen.se/dokumentstatus/HA022218</ref>
          <ref type="pdf">https://data.riksdagen.se/fil/2E30BE90-655D-49EF-A353-E4558FC0AACC</ref>
          <ref type="docx">https://data.riksdagen.se/fil/45D8F2AD-21BB-49BC-9D08-B77AE64A0C82</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FSjCAqMWRPMvgHfG4VFk1P</idno>
            <name>Leif Nysmed</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-CUTJJgAGx5ob6YXU1BcjVG</idno>
            <name>Denis Begic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6QRZCXV1gpE5LaD6mKZ5GR</idno>
            <name>Anna-Belle Strömberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MeFCbDpKPnR5B8CQwp68xh</idno>
            <name>Markus Kallifatides</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GNxtNZ1XEnv8jVEuP7kDts" type="signed"/>
        <correspContext corresp="i-GNxtNZ1XEnv8jVEuP7kDts">
          <note type="signatory" corresp="i-LKQKWG3JJUBFg12z1vrFwt"/>
          <note type="signatory" corresp="i-FSjCAqMWRPMvgHfG4VFk1P"/>
          <note type="signatory" corresp="i-CUTJJgAGx5ob6YXU1BcjVG"/>
          <note type="signatory" corresp="i-6QRZCXV1gpE5LaD6mKZ5GR"/>
          <note type="signatory" corresp="i-MeFCbDpKPnR5B8CQwp68xh"/>
        </correspContext>
        <correspAction xml:id="i-8LQJmbUK8SBjydm57vrxzs" type="submitted">
          <date when="2022-11-23"/>
          <time when="16:12:46"/>
        </correspAction>
        <correspAction xml:id="i-3hZeR64hCfq1v757YmpyZ8" type="reviewed">
          <date when="2022-11-23"/>
          <time when="19:00:20"/>
        </correspAction>
        <correspAction xml:id="i-66YzrzwW9NdV7pxVeW2Xfd" type="referred">
          <date when="2022-12-01"/>
        </correspAction>
        <correspAction xml:id="i-4te2GbGbBz3n3SxFaGxFdM" type="assigned">
          <date when="2023-10-17"/>
          <time when="15:56:05"/>
        </correspAction>
        <correspContext corresp="i-4te2GbGbBz3n3SxFaGxFdM">
          <ref type="assignedTo">Civilutskottet</ref>
        </correspContext>
        <correspAction xml:id="i-9ymxFqRHmsgbuNkMYrtFhr" type="behandlas_i"/>
        <correspContext corresp="i-9ymxFqRHmsgbuNkMYrtFhr">
          <ref type="uppgift">2022/23:CU6</ref>
          <ref type="ref_dok_id">HA01CU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R6S8AeKETtExtHhcDA6Dmv" type="behandlas_i"/>
        <correspContext corresp="i-R6S8AeKETtExtHhcDA6Dmv">
          <ref type="uppgift">2022/23:SoU17</ref>
          <ref type="ref_dok_id">HA01SoU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU17</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7vorTaEcV75tMS9iJWixrR" type="behandlas_i"/>
        <correspContext corresp="i-7vorTaEcV75tMS9iJWixrR">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2218 av Jennie Nilsson m.fl. (S)
          Familjerätt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UJRLSQ5Zjr9VYJRJZZsBek">
            Förslag till riksdagsbeslut
          </head>
          <list>
            <item xml:id="i-Lovbf1BjtXaJdydxozfBKS" sortKey="Yrkande 1">
              Riksdagen ställer sig bakom det som anförs i motionen om stöd
              till föräldraskap och tillkännager detta för regeringen.
            </item>
          </list>
          <list>
            <item xml:id="i-ESVUgVH8PTw7JUmxK8vucy" sortKey="Yrkande 2">
              Riksdagen ställer sig bakom det som anförs i motionen om att
              öka barnrättsperspektivet i fråga om umgänge och tillkännager
              detta för regeringen.
            </item>
          </list>
          <list>
            <item xml:id="i-PLHb3MdnjcZzgRgM8UXCNw" sortKey="Yrkande 3">
              Riksdagen ställer sig bakom det som anförs i motionen om att
              öka barnrättsperspektivet i mål om boende och vårdnad och tillkännager
              detta för regeringen.
            </item>
          </list>
          <list>
            <item xml:id="i-9XSme4UWT656Dk3nPByRzN" sortKey="Yrkande 4">
              Riksdagen ställer sig bakom det som anförs i motionen om våld
              i nära relation och tillkännager detta för regeringen.
            </item>
          </list>
          <list>
            <item xml:id="i-ERZ4CQMUGTgk5DXLskNztk" sortKey="Yrkande 5">
              Riksdagen ställer sig bakom det som anförs i motionen om att
              utveckla medlingsinstrumentet och tillkännager detta för regeringen.
            </item>
          </list>
          <list>
            <item xml:id="i-XKG2F5Lr4kuWPdKVUzrQqy" sortKey="Yrkande 6">
              Riksdagen ställer sig bakom det som anförs i motionen om att
              införa en tidsgräns vid bodelning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7kMfvjFFCuuvFAQzQganpY" type="h1">
            Motivering
          </head>
          <p xml:id="i-9CDrS8DzWxLgKNj1NsZihf">
            Vi socialdemokrater har i regeringsställning bedrivit ett arbete
            för att, med utgångs­punkt i barnets bästa, modernisera den familjerättsliga
            lagstiftningen. Vi har stärkt skyddet för barn i vårdnadstvister,
            moderniserat reglerna för bekräftelse av föräldraskap samt faderskapsutredningar,
            skärpt lagstiftningen om utländska månggiften, moderni­serat reglerna
            för assisterad befruktning och infört jämlika regler för föräldraskaps­presumtion.
            Det innebär att om modern vid barnets födelse är gift eller registrerad
            partner med en kvinna, ska kvinnan automatiskt anses som barnets
            förälder. Motsvarande är också gällande för gifta par där en av
            makarna eller båda ändrat könstillhörighet. Det är viktigt att
            den familjerättsliga lagstiftningen utvecklas i takt med samhället
            i övrigt.
          </p>
          <head xml:id="i-8tiJUySgNNxYqevvnM3sr1" type="h1">
            Stöd till föräldraskap
          </head>
          <p xml:id="i-4itymHdV2HcGwuZ9xxsJQ3">
            Föräldrarna har ansvar för att se till att barnet får en trygg
            och god uppväxt. Samtidigt behöver samhällets stöd till föräldraskap
            bli väsentligt bättre. Fler föräldrar ska kunna tyda signaler
            om barns ohälsa, kunna tala med sina barn om dessa frågor, och
            veta var och hur de kan söka hjälp till sina barn – och då måste
            samhället finnas där för barnen och föräldrarna. Föräldrar bör
            tidigt och återkommande erbjudas både generella och riktade evidensbaserade
            föräldrastödsprogram. Det kan ske via kommunernas social­tjänster
            och familjerätter, via rådgivningsfunktioner samt föräldrautbildningar
            via BVC. Det är också betydelsefullt att ge ökad kunskap inom
            BVC, socialtjänster, familjerätter, polis, tingsrätt och åklagare
            om olika typer av våld och övergrepp mot barn, inkl. små barn,
            samt hur signaler kan fångas upp, tolkas och vilket stöd som krävs.
          </p>
          <head xml:id="i-9b2JjkRWYcrQ7nhQGx83Ay" type="h1">
            Öka barnrättsperspektivet i fråga om umgänge
          </head>
          <p xml:id="i-BJGUW6insYGAKHoKWomicK">
            Det bör övervägas att se över möjligheten att skärpa lagstiftningen
            så att en förälders våldsutövande mot en familjemedlem påverkar
            förälderns möjlighet till vårdnad, boende och umgänge med andra
            familjemedlemmar. Det är inte självklart fallet idag. Ett barn
            vars syskon bevisligen utsatts för våld bedöms inte alltid behöva
            samma skydd som det ”direkt” våldsutsatta syskonet, om det inte
            har bevisats att också det barnet har utsatts.
          </p>
          <p xml:id="i-5KZBk33bpRzGa8bPA9GHBo">
            Det är känt att bevisläget ofta är komplicerat och svårt i samband
            med våld och övergrepp mot barn och det som går att bevisa gällande
            ett barn är inte alltid möjligt att bevisa att det även inbegriper
            barnets syskon.
          </p>
          <p xml:id="i-5Kx6P8vS2z1WkvreqJ4Co7">
            Inget barn ska behöva ha oskyddat umgänge med en förälder som
            utövat våld mot barnet eller andra familjemedlemmar. Umgängesformen
            umgängesstöd bör kunna ges under längre perioder än enbart ett
            år, när våld och övergrepp mot barnet och andra familjemedlemmar
            finns i bilden. Så länge samhället anser att en god och nära relation
            med båda föräldrarna, är lika viktigt som barnets rätt till ett
            liv utan våld, så måste samhället ha möjlighet att kliva in och
            garantera att det för barnet är möjligt att få ha ett liv utan
            våld samtidigt som samhället beslutar att barnet ska ha umgänge
            med en vålds­utövande förälder.
          </p>
          <head xml:id="i-F5qp3qqahRFRc2NirQxhng" type="h1">
            Öka barnrättsperspektivet i mål om boende och vårdnad
          </head>
          <p xml:id="i-5hk8imoKvKXir1z5tBEmob">
            Den föregående regeringen gav i maj 2021 Jämställdhetsmyndigheten
            ett uppdrag. Detta handlade om att genomföra en kartläggning angående
            hur man tar hänsyn till att över­grepp pågått från den ene mot
            den andre föräldern gällande mål om vårdnad, boende och umgänge.
          </p>
          <p xml:id="i-EqWUXJmpuWFbYr75EpEmJ8">
            Detta mynnade ut i rapporten med det talande namnet Uppgifter
            om våld är inget undantag. Våld eller annan typ av övergrepp mot
            förälder, partner eller barn förekom i 64 procent av målen som
            granskades. Den typ av uppgifter om våld eller andra över­grepp
            som förekommer mest i målen är uppgifter om våld eller övergrepp
            av en förälder mot ett eller flera barn samt våld/övergrepp av
            en man mot en kvinna. Kartläggningen visar också att det nästintill
            uteslutande är kvinnor som tvingas söka sig till skyddade boenden
            tillsammans med sina barn.
          </p>
          <p xml:id="i-FH1mpwpLGogEW8PGQaL12h">
            Dessutom visar denna kartläggning att riskbedömningarna brister,
            vilket naturligtvis kan få ödesdigra konsekvenser. En riskbedömning
            har gjorts gällande våld i 69 procent av fallen. I flera fall
            har då inte analysen varit systematisk eller sammanhängande.
          </p>
          <p xml:id="i-PyLNXDs4RsAanFn2qDiCpX">
            Det blir i denna utredning mycket tydligt att domstolarna fokuserar
            betydligt mycket mer på samarbetssvårigheter än risken för att
            barnet utsätts för våld från föräldern. Vissa domstolar har även
            omformulerat förekomsten av våld till att det handlar om just
            samarbetssvårigheter. Våld är inte ett uttryck för samarbetssvårigheter
            – våld är våld och ska betraktas som sådant.
          </p>
          <p xml:id="i-Esvk29hGQohGma54tmWD3J">
            Myndigheten har även haft samtal med barn inom ramen för detta
            uppdrag. Det som framkommer är också upprörande och oroande. Att
            barnrättsperspektivet brister är inte ovanligt och därmed följer
            en risk att barnet kan tvingas till att bo med och ha umgänge
            med en våldsutövande mamma eller pappa.
          </p>
          <p xml:id="i-YCKNqyMWwzxu5r2hvryd1n">
            Utredningen har också visat att domstolen sällan gör en överflyttning
            av vårdnad eller boende för barn från den ena till den andra föräldern,
            med grunden att den som lämnat uppgifter om våld inte tillgodoser
            barnets behov av kontakt med den andra föräldern. Det som är den
            gemensamma nämnaren för målen som granskats är att risk för våld
            eller andra typer av övergrepp inte bedömts eller konstaterats
            och detta ger följden att det inte går att utesluta att det finns
            en överhängande risk att barnen i målen kan ha tvingats bo med
            en våldsutövande mamma eller pappa.
          </p>
          <p xml:id="i-XuGnwpaLpPR2tJsULqBx8p">
            En rapport från Riksorganisationen för kvinnojourer och tjejjourer
            i Sverige (Roks) visar också hur mäns våld inom familjen inte
            påverkar utgången i en vårdnadstvist. Rapporten visar att domstolar
            tenderar att inte frånta den våldsutövande föräldern vårdnadsrätten.
          </p>
          <p xml:id="i-JE4gZVCNcRPB9VyZMvWgRd">
            Totalt har författaren till rapporten gått igenom 100 fall varav
            34 ledde till en dom. I majoriteten av dem sker ingen förändring
            i vårdnaden trots att det förekommit våld inom familjen. Det vanligaste
            är att föräldrarna hade gemensam vårdnad innan och att tingsrätten
            bestämmer att de ska fortsätta att ha det. I 14 av fallen ändras
            vårdnaden så att den ena föräldern – vanligtvis mamman – får ensam
            vårdnad och pappan får umgängesrätt.
          </p>
          <p xml:id="i-Tz5nZ1PLTFNLrewML28uhi">
            En annan granskning som gjorts av Ekot visar att många vårdnadstvister
            avgörs i överenskommelser mellan föräldrar, och då uteblir de
            riskbedömningar som domstolarna är skyldiga att göra. I en dokumenterad
            riskbedömning ska domstolarna avgöra bl.a. huruvida barnen kan
            fara illa hos någon av föräldrarna.
          </p>
          <p xml:id="i-BBBtHuLdA1tMFo8z9ENjHi">
            Granskningen visar vidare att domstolarna, för att undvika utdragna
            förhandlingar, försöker få till överenskommelser mellan föräldrar
            i vårdnadstvister, som rätten sedan fastställer i en dom.
          </p>
          <p xml:id="i-NCzKZBfu4S7HC6td256J9K">
            Under 2019 avgjordes mer än två tredjedelar genom överenskommelser.
            Här har domstolarna undvikit skyldigheten att göra riskbedömningar
            om barn kan utsättas för hot, våld eller andra övergrepp och risker.
            Den skyldigheten gäller även om föräldrarna kommer överens.
          </p>
          <p xml:id="i-8ECARz2vSe6JnUqzrQcqXH">
            Ekot har undersökt 94 överenskommelser där det finns uppgifter
            om våld eller andra risker för barnen, och där har tingsrätterna
            endast gjort en dokumenterad riskbedömning i tre fall. Detta är
            oroväckande siffror som påvisar behovet av att öka kunskaperna
            inom rättsväsendet gällande mäns våld mot kvinnor, tjejer och
            barn.
          </p>
          <p xml:id="i-45No68HekAJe4VyRerjob2">
            Den 1 juli 2021 trädde en ny lag i kraft som gör att barn som
            blir vittne till våld inom familjen får starkare skydd. Den nya
            lagen om barnfridsbrott innebär att det blir straffbart att utsätta
            barn att bevittna brott i nära relation. Ett barn som bevittnar
            våld blir nu målsägande och har då rätt till målsägandebiträde
            och skadestånd. Barnet ges därmed ett ökat rättsskydd och ses
            som ett brottsoffer och det betyder mycket för barnens rättssäkerhet
            och möjlighet till att få upprättelse.
          </p>
          <p xml:id="i-HUm9PxAeadwMUjPvSE5aGg">
            Denna nya lag är av stor vikt men frågan kvarstår hur det påverkar
            den våldsutövande förälderns rätt till vårdnad.
          </p>
          <p xml:id="i-9h4P69UzdnND8ZUazJWqq">
            I arbetet för ett jämställt samhälle med tydligt fokus på barns
            rättigheter är det av yttersta vikt att det är barnets bästa och
            barnets perspektiv som beaktas vid beslut om vårdnad och att våldsutövande
            föräldrar fråntas vårdnaden av sina barn. Dagens tolkning tar
            större hänsyn till de vuxnas vilja att få träffa sina barn och
            inte till barnets rätt till trygghet och ett liv utan våld. Dagens
            tolkning strider således mot barnkonventionen. Våldsutövande föräldrar
            bör inte ha del i barns vårdnad.
          </p>
          <p xml:id="i-Sc38aykeBdV8Kn3T2diCVb">
            Empirin talar sitt tydliga språk; barnets rättigheter i vårdnadstvister
            behöver verkligen ses över och stärkas ordentligt.
          </p>
          <head xml:id="i-VZanBz2QPmHgi98SHpRDvQ" type="h1">
            Våld i nära relation
          </head>
          <head xml:id="i-GaBq2W87o8Vhehw7ntqVvq" type="h1">
            Alla som utsätts för våld i nära relationer ska få hjälp och
            stöttning av samhället.
          </head>
          <p xml:id="i-8fGBRLq7kvRcyDorsf1ddK">
            Det gäller alla, oavsett kön. Eftersom det allra vanligaste är
            mäns våld mot kvinnor, är det främst så vi beskriver samhällsproblemet
            och när vi formulerar våra förslag till lösningar.
          </p>
          <p xml:id="i-BgF6yEBEtNGw3ea57TtxaW">
            Den sociala och fysiska tryggheten för dem som anmäler brotten
            måste stärkas, samhället ska finnas med hela vägen. Restriktionerna
            för män som dömts behöver bli tydligare även efter avtjänat straff.
            Kontaktförbud ska användas mer frekvent och överträdelser ska
            bestraffas. Vårdnad och umgänge med barn ska kunna begränsas ytterligare
            och i fler fall.
          </p>
          <p xml:id="i-ALopg8eqWXTPwZZcsSEqi5">
            Kunskaperna om våld i nära relationer behöver öka hos familjerätterna,
            social­tjänsten, medlare utsedda av domstol och hos domstolarna.
            Kvinnor som utsatts för våld ska inte straffas dubbelt – först
            genom våldet, sedan med ett samhälle som inte hjälper dem. Idag
            finns stora brister i kunskap om våld, dels hos familjerätter,
            dels hos domstolar. Det slår mot våldsutsatta kvinnor och barn.
            Det krävs kunskapshöjande åtgärder för landets socialtjänster,
            familjerätter och domstolar om a) Mäns våld mot kvinnor, och b)
            Barnens rätt till ett liv utan våld. Det inkluderar ökad förståelse
            kring trauma, traumabindning, fysiska och psykiska reaktioner
            på så väl kortvarigt som långvarigt våld.
          </p>
          <p xml:id="i-Yvi7o3E4M3ZPmTPkJxtJD">
            Det handlar också om samhällets förmåga att möta den våldsutsatta,
            genom att t.ex. erbjuda separata rum vid möten hos familjerätt,
            medlare, domstol, socialtjänst o.s.v. Ingen ska behöva få sin
            förmåga försvagad vid ett viktigt möte, för att hon är rädd för
            någon som är på mötet, d.v.s. förövaren.
          </p>
          <p xml:id="i-JCpgA4kC97ekqF5NUZ67Dn">
            Det finns också ett behov att utveckla stöd för teamen som jobbar
            med Våld i nära relation, inom socialtjänsten, för att de ska
            ha möjlighet att både stödja utsatta och besöka skolorna och samverka
            med dem i förebyggande syfte. Det gynnar barnen både här och nu,
            och längre fram i livet.
          </p>
          <head xml:id="i-UrHeU2ukc79iiEwiw7hhpj" type="h1">
            Utveckla medlingsinstrumentet
          </head>
          <p xml:id="i-AhaYBNCbZH7nsWXt5jZSEG">
            Ibland lämnar tingsrätten i uppdrag till en medlare utanför domstolen
            att försöka hjälpa föräldrar att hitta en samförståndslösning
            för barnets bästa. Medlingsinstrumentet har införts och utvecklats
            på senare år och det är positivt att tingsrätterna får ytterligare
            ett instrument för att för barnets bästa lösa konflikter mellan
            föräldrarna. Medling är dock inte alltid lämpligt vid våldsutsatthet
            eftersom det kan bli ytterligare en form för förövaren att utöva
            våld, särskilt om tingsrätt och medlare inte innehar kunskap om
            våld i nära relation, dess uttryck och former. Då kan tingsrätt
            och medlare bli en fortsättning på förövarens våld.
          </p>
          <p xml:id="i-VySyvTTtbXkLrAswFf159o">
            Eftersom medlingen fortfarande är så pass ny inom svenskt rättsväsende
            är det också fortsatt utan rutiner kring information och transparens
            för de föräldrar som åläggs att delta i medling. Vad innebär samtalen?
            Vad har du rätt att be om ifråga om betänketid och avstånd till
            förövaren i samtalen? O.s.v. Bristen på information och transparens
            inför samtalen riskerar ytterligare slå mot våldsutsatta som därmed
            står än sämre rustade inför medlingssamtalen. För många våldsutsatta
            är det också viktigt att få ta med sig en stödperson från t.ex.
            en kvinnojour eller kommunens enhet för våldsutsatta. Det måste
            också tydliggöras så att medlare aldrig kan neka att stödpersoner
            från dessa verksam­heter får följa med.
          </p>
          <p xml:id="i-LaYtqCV8EAcV4ZMLhTWUss">
            Det är viktigt att understryka att det är för barnens bästa det
            är nödvändigt att en våldsutsatt förälder vågar och förmår säga
            vad hen tycker och tänker i medlingssamtal.
          </p>
          <p xml:id="i-R2hoYen6FcA7vUkMuJCgUD">
            Medlingsinstrumentet måste fortsatt utvecklas i syfte
          </p>
          <list style="ul">
            <item xml:id="i-UGj2i3AuCH97rd1LeGorx2">
              att öka kunskapen om och när det är lämpligt med medling, och
              när det inte är lämpligt
            </item>
            <item xml:id="i-SLFP8uVEtS7ctsbm97RGJj">
              att höja kunskapen hos medlare och tingsrätter om våld i nära
              relation och våldets mekanismer
            </item>
            <item xml:id="i-Jg4joNr553DB2fmCZmXW7Y">
              att våldsutsatta ska få ta med sig en stödperson vid medling
            </item>
            <item xml:id="i-GsbyidND99Nkz8brM3Mo2G">
              att informationen till föräldrar inför medlingen ska tydliggöras
              och formaliseras.
            </item>
          </list>
          <head xml:id="i-SkdRwbxpXrPWeRKPg1QW87" type="h1">
            Tidsgräns vid bodelning
          </head>
          <p xml:id="i-5StFWQ32GSNJc94pa5o6R9">
            När en kvinna vågar ta steget att lämna en våldsam partner är
            det viktigt att få stöd. Lika viktigt är att få till en långsiktighet
            för att kunna börja ett nytt liv. Det finns kvinnor som lämnat
            men som har känt sig tvingade att gå tillbaka när de inte får
            till en bra bostads­situation för sig och barnen. Till exempel
            handlar det om kvinnor som inte fått till en bodelning och därmed
            inte har ekonomiska möjligheter till en hållbar bostadssituation.
            Maken eller sambon har vägrat medverka till en bodelning och situationen
            har till slut tvingat brottsoffret tillbaka till förövaren. Det
            är en del av mannens eftervåld mot kvinnan och är en typ av ekonomiskt
            våld som är riktad för att fortsatt kunna kontrollera och skada
            kvinnans och barnens psykiska och fysiska mående.
          </p>
          <p xml:id="i-GaF66hM8eaBmPUk77ody1t">
            En bodelning mellan makar bör göras skyndsamt, men det finns
            idag inte någon lag som anger hur lång tid den ska ta eller som
            mest får ta. Det är inte rimligt.
          </p>
          <p xml:id="i-X67Q2ZeKP33HvDEAc6WM5">
            Mot bakgrund av ovanstående bör regeringen se över möjligheten
            att införa en tidsgräns för när en påbörjad bodelningsprocess
            ska vara färdigställd. Översynen bör också inkludera förslag om
            hur processen ska kunna genomföras utan att parterna tillåts,
            som idag, fördröja en påbörjad process till skada för den andra
            parten, och därmed också för barnen. Därutöver behöver domstolar
            och bodelningsförrättare få ökade kunskaper om mäns våld mot kvinnor
            eftersom bodelningsprocesserna används som eftervåld och ekonomiskt
            våld. Våldsutsatta måste under bodelningsprocesser tillåtas ta
            med stödpersoner till gemensamma möten och det måste finnas möjlighet
            att sitta i separata rum vid möten med våldsutövaren. Ingen ska
            behöva få sin förmåga försvagad vid ett viktigt möte, för att
            hon är rädd för någon som är på mötet, d.v.s. förövaren.
          </p>
        </div>
        <div type="motSignatures">
          <list>
            <item xml:id="i-BpjaxRvz6kH1FodrRRsMjM" who="i-LKQKWG3JJUBFg12z1vrFwt">
              Jennie Nilsson (S)
            </item>
            <item xml:id="i-TxEMdEmmcQf6mRLL1fLfhj" who="i-FSjCAqMWRPMvgHfG4VFk1P">
              Leif Nysmed (S)
            </item>
            <item xml:id="i-Dc3ZxCfrmjCDrQXggaK3Dw" who="i-CUTJJgAGx5ob6YXU1BcjVG">
              Denis Begic (S)
            </item>
            <item xml:id="i-3LFr1vY31WJ4HrTqTzcazT" who="i-6QRZCXV1gpE5LaD6mKZ5GR">
              Anna-Belle Strömberg (S)
            </item>
            <item xml:id="i-FVwaMmd7BLm2JzN92R9tNF" who="i-MeFCbDpKPnR5B8CQwp68xh">
              Markus Kallifatides (S)
            </item>
          </list>
        </div>
      </div>
    </body>
  </text>
</TEI>
