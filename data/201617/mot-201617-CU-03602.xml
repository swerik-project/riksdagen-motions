<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-03602">
  <teiHeader>
    <fileDesc>
      <titleStmt>
        <title>med anledning av prop. 2016/17:30 Framtidsfullmakter – en ny form av ställföreträdarskap för vuxna</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3602 av Robert Hannah m.fl. (L)</title>
          <idno type="rdwebb">H4023602</idno>
          <rs type="number">3602</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H4023602/text</ref>
          <ref type="dokument_url_html">http://data.riksdagen.se/dokument/H4023602</ref>
          <ref type="dokumentstatus_url_xml">http://data.riksdagen.se/dokumentstatus/H4023602</ref>
          <ref type="docx">http://data.riksdagen.se/fil/9AB4BDBC-9AAF-48E9-87B9-0289FCB75E3E</ref>
          <ref type="pdf">http://data.riksdagen.se/fil/35C01F52-B0B6-4C10-A86F-7D00AA0EEA24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CBez8Nzd8WTCPxxYkui7BL" type="basedOn"/>
        <correspContext corresp="i-CBez8Nzd8WTCPxxYkui7BL">
          <ref>Proposition 2016/17:30</ref>
        </correspContext>
        <correspAction xml:id="i-GX6DmV39x9ofNhfnYZ3GYJ" type="signed"/>
        <correspContext corresp="i-GX6DmV39x9ofNhfnYZ3GYJ">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-Kb87jeTEio4k4qCJeZ6pQE"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-ACdn4eAZNzwLTx9ot4CQBj" type="submitted">
          <date when="2017-01-25"/>
          <time when="15:59:13"/>
        </correspAction>
        <correspAction xml:id="i-PRqP6GmtymJQCT63PcFxKJ" type="reviewed">
          <date when="2017-01-30"/>
          <time when="16:20:09"/>
        </correspAction>
        <correspAction xml:id="i-FoNGR3qtZpPDvzAyYejpTu" type="dismissed">
          <date when="2017-01-31"/>
        </correspAction>
        <correspAction xml:id="i-586uqUTa9ix3yrvMsEbtor" type="referred">
          <date when="2017-02-01"/>
        </correspAction>
        <correspAction xml:id="i-Fh6bw7sV37j3cRNRvpHg1F" type="assigned">
          <date when="2017-07-04"/>
          <time when="08:36:07"/>
        </correspAction>
        <correspContext corresp="i-Fh6bw7sV37j3cRNRvpHg1F">
          <ref type="assignedTo">Civilutskottet</ref>
        </correspContext>
        <correspAction xml:id="i-3rW4fiUv4q7HUZnmekt2wi" type="behandlas_i"/>
        <correspContext corresp="i-3rW4fiUv4q7HUZnmekt2wi">
          <ref type="uppgift">2016/17:CU11</ref>
          <ref type="ref_dok_id">H401CU11</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU11</ref>
          <ref type="ref_dok_titel">Framtidsfullmakter - en ny form av ställföreträdarskap för vuxna</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3602 av Robert Hannah m.fl. (L)
          med anledning av prop. 2016/17:30 Framtidsfullmakter – en ny form
          av ställföreträdarskap för vuxna
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VNxN3XRYrma5nhbJVV4fjx">
            Förslag till riksdagsbeslut
          </head>
          <list style="ol">
            <item xml:id="i-DReHysy6z4bETNz6wP21HK">
              Riksdagen ställer sig bakom det som anförs i motionen om behovet
              av förtydligande riktlinjer när det gäller gränsdragningen mellan
              omsorg och hälso- och sjukvård i de situationer som lagförslaget
              omfattar, och detta tillkännager riksdagen för regeringen.
            </item>
            <item xml:id="i-B28m76QiGzRC6Ghbq5hxEK">
              Riksdagen ställer sig bakom det som anförs i motionen om framtidsfullmakter
              för hälso- och sjukvård samt tandvård och tillkännager detta för
              regeringen.
            </item>
            <item xml:id="i-LdYvdwT68FeLVywLx7gWGZ">
              Riksdagen ställer sig bakom det som anförs i motionen om en möjlighet
              att registrera framtidsfullmakter upprättade på papper och tillkännager
              detta för regeringen.
            </item>
            <item xml:id="i-CkAiGfpBVYnskAnfSaLjJH">
              Riksdagen ställer sig bakom det som anförs i motionen om gåvor
              och tillkännager detta för regeringen.
            </item>
            <item xml:id="i-95JnxZ3WrBwqX7WNemKyh">
              Riksdagen ställer sig bakom det som anförs i motionen om juridisk
              person som tillfällig ställföreträdare för fullmaktshavaren i
              juridiska och ekonomiska angelägenheter och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-ywaysZxpij5w1LMnhvzNk" type="h1">
            Motivering
          </head>
          <p xml:id="i-5HTKYKbfog7oFZSwsk47Ki">
            En framtidsfullmakt innebär att en enskild individ kan välja
            en person att företräda honom eller henne, om han eller hon senare
            i livet blir beslutsoförmögen. Alliansregeringen gav 2013 en sakkunnig
            person i uppdrag att studera frågan, och år 2014 presenterades
            departementspromemorian Framtidsfullmakter (Ds 2014:16) som i
            huvudsak ligger till grund för förslagen i propositionen.
          </p>
          <p xml:id="i-RLZhfd5awM1eJaB8THNAjJ">
            För oss liberaler är detta en fråga om att stärka den enskildes
            självbestämmande över sin egen framtid. Genom framtidsfullmakter
            får den enskilde större makt att planera och behålla kontrollen
            över viktiga angelägenheter.
          </p>
          <p xml:id="i-D7nwxo4SqESWP5Z3PVToYh">
            Därför har Liberalerna varit pådrivande för att en möjlighet
            till framtidsfullmakter ska införas, och det är angeläget att
            lagstiftningen kommer till stånd. Detta betyder dock inte att
            regeringens proposition ger en heltäckande lösning på de problem
            som finns till följd av dagens avsaknad av lagstiftning.
          </p>
          <p xml:id="i-WBqeo8sikEjsucA6fKLiN">
            En sak som särskilt bör uppmärksammas är att förslaget till lagstiftning
            inte ger möjlighet till framtidsfullmakter för åtgärder inom hälso-
            och sjukvård eller tandvård. Detta ställer till problem inte minst
            när en patient är i livets slutskede. Redan i utredningen Förmyndare
            och ställföreträdare för vuxna (SOU 2004:112) föreslogs att Sverige
            skulle införa s.k. livsslutsdirektiv, som i likhet med framtidsfullmakter
            ger möjlighet för den enskilde att på förhand uttrycka sin vilja
            om vad som ska hända i vissa situationer. Detta finns i Danmark
            och skulle ge ökat självbestämmande från patientens sida gällande
            åtgärder i livets slutskede, t.ex. i vilka lägen patienten uttryckt
            en tidigare önskan om att få avstå från eller avbryta livsuppehållande
            behandling.
          </p>
          <p xml:id="i-Amz1QYaDkP71h3ikUqq66t">
            Utredningen om beslutsoförmögna personers ställning i vård, omsorg
            och forskning redovisade i sitt betänkande (SOU 2015:80) ett färdigt
            lagförslag som möjliggör för en framtidsfullmäktig att företräda
            den enskilde gentemot hälso- och sjukvården när denne inte längre
            har förmåga att själv ta ställning. En sådan bestämmelse skulle
            öka den enskildes självbestämmande inom hälso- och sjukvård och
            forskning. Det är olyckligt att regeringen ännu inte har avslutat
            beredningen av detta betänkande och inte heller har redovisat
            någon tidsplan för ett lagförslag till riksdagen.
          </p>
          <p xml:id="i-FHTmoxabNxh7NnVTFWwvrd">
            Att hälso- och sjukvård samt tandvård utesluts från det föreliggande
            lagförslaget innebär dessutom gränsdragningsproblem, vilket också
            påpekas av remissinstanserna. Exempelvis Socialstyrelsen efterlyser
            i sitt svar ett förtydligande om vilken hälso- och sjukvård som
            undantas och pekar på praktiska problem när den enskilde får både
            kommunal hälso- och sjukvård och stöd från socialtjänsten. I propositionen
            skriver regeringen att det inte går att lämna någon uppräkning
            av vad som undantas. Detta skapar dock stora problem för den praktiska
            tillämpningen.
          </p>
          <p xml:id="i-5HH9rNuXbKBPGmocRuD476">
            Liberalerna anser att regeringen bör ta initiativ till förtydligande
            riktlinjer gällande gränsdragningen mellan omsorg och hälso- och
            sjukvård i de situationer som lagförslaget omfattar. Vidare behöver
            regeringen återkomma snarast med lagförslag för hur framtidsfullmakter
            ska kunna användas även gällande hälso- och sjukvård samt tandvård,
            med beaktande av dessa frågors särskilda karaktär (såsom förhållandet
            till de grundläggande fri- och rättigheterna i regeringsformen,
            bl.a. vad gäller skyddet mot påtvingat kroppsligt ingrepp).
          </p>
          <p xml:id="i-14PwwQNopKqTNd4m5pKN9S">
            Frågan om registrering, ikraftträdande och granskning av framtidsfullmakter
            bör ses i ljuset av att den aktuella propositionen för vår del
            är att betrakta som ett första steg. I en särskild motion föreslår
            vi gemensamt med övriga allianspartier att framtidsfullmakter
            enligt den föreslagna lagstiftningen ska kunna registreras digitalt
            i ett nationellt register. Liberalerna anser att även framtidsfullmakter
            som upprättas på papper ska kunna lämnas in till detta register.
          </p>
          <p xml:id="i-NTtGTjmiMy17z5DsJi17mw">
            När det i nästa steg införs möjlighet till framtidsfullmakter
            som omfattar åtgärder inom hälso- och sjukvård samt tandvård anser
            vi, av hänsyn till den enskildes rättssäkerhet, att sådana fullmakter
            måste ges in till det nationella registret för att vara giltiga.
            Av motsvarande rättssäkerhetsskäl ska framtidsfullmakter inte
            kunna äga giltighet för åtgärder inom hälso- och sjukvård eller
            tandvård utan föregående myndighetsbeslut om att framtidsfullmakten
            trätt i kraft. Den danska lagstiftningen på området kan tjäna
            till förebild för en framtida reglering.
          </p>
          <p xml:id="i-4exRHYA2JeywqogRd7zpZy">
            Vad gäller fullmaktshavarens befogenhet att ge gåvor delar vi
            de farhågor som framförts av remissinstanser om att detta kan
            komma att missbrukas. Den enda begränsning som finns i förslaget
            till lagstiftning är att gåvornas storlek inte får stå i ”missförhållande
            till fullmaktsgivarens ekonomiska villkor”. Om fullmaktsgivaren
            har en betydande förmögenhet ger därmed lagstiftningen utrymme
            till gåvor på stora belopp. Vidare innehåller inte lagtexten några
            begränsningar för fullmaktshavarens rätt att avgöra till vilka
            som gåvor ska ges.
          </p>
          <p xml:id="i-EPRTKPtUsvpz62pUFbLB9Y">
            Liberalerna anser inte att detta ger ett tillräckligt skydd för
            den enskildes äganderätt. Lagtexten bör kompletteras så att det
            tydligt framgår att fullmaktshavarens rätt att lämna gåvor, i
            den mån detta inte regleras i fullmakten, ska avgränsas till personliga
            presenter av mindre värde. Skatteverkets gränsvärden för skattefrihet
            vid gåvor till anställd skulle kunna tjäna som vägledning. Dessa
            gränsvärden ger också utrymme för dyrare gåvor vid större bemärkelsedagar,
            till exempel 50-årsdagar och liknande.
          </p>
          <p xml:id="i-DtAmN3fXBwusDgTXZLgCzU">
            Vi delar bedömningen att endast fysiska personer ska få utses
            till fullmaktshavare. Däremot anser vi att regeringen förbiser
            den situation då fullmaktshavaren tillfälligt kan behöva anlita
            kvalificerad hjälp för att fullgöra sitt uppdrag. Det kan till
            exempel handla om att fullmaktshavaren ska bevaka fullmaktsgivarens
            intressen i särskilt komplicerade ekonomiska eller juridiska angelägenheter,
            och måste ta experthjälp för detta.
          </p>
          <p xml:id="i-HW9azXm1VRCcRpaCKw51bs">
            På samma sätt som enskilda kan utse juridisk person att tillfälligt
            agera ställföreträdare i en särskild ekonomisk eller juridisk
            angelägenhet, så bör det även finnas möjlighet för fullmaktshavare
            att utse juridisk person som tillfällig ställföreträdare i särskild
            angelägenhet. Ställföreträdarskapet ska inte kunna avse åtgärder
            inom hälso- och sjukvård eller tandvård, utan ska avgränsas till
            viss ekonomisk eller juridisk angelägenhet och vara tillfälligt.
            Detta skulle stärka fullmaktshavarens möjlighet att tillvarata
            fullmaktsgivarens intressen, och ökar därför den enskildes makt
            att planera för framtiden genom att upprätta en framtidsfullmakt.
          </p>
          <p xml:id="i-VBmxL6ygnf8SqqCEDdm52c">
            Som regeringen själv konstaterar utgör framtidsfullmakter ett
            alternativ till ordningen med god man och förvaltare. Detta betyder
            att bristerna i godmans- och förvaltarsystemet kvarstår.
          </p>
          <p xml:id="i-DNKpZFNuvZyJfkKBMzxAEc">
            Liberalerna vidhåller därför sin tidigare ståndpunkt att tiden
            är mogen för en total översyn av systemet med kommunala överförmyndare
            och gode män och förvaltare. Vi anser att det bör genomföras en
            heltäckande utredning som bör ha mandat såväl att överväga åtgärder
            för att öka rättssäkerheten och enhetligheten inom ramen för dagens
            system som att föreslå ett annat system, t.ex. en nationell överförmyndarmyndighet,
            som då också lämpligen kan vara registermyndighet för framtidsfullmakter.
            I denna del vill vi hänvisa till det förslag som Liberalerna väckte
            under allmänna motionstiden, se motion 2016/17:3472 yrkande 1.
          </p>
        </div>
        <div type="motSignatures">
          <list>
            <item xml:id="i-ApAQWdVaFpxUz4Nw1zGLZa">
              Robert Hannah (L)
            </item>
            <item xml:id="i-XAKz9xsp1Hng9GqiLTfGb4">
              Said Abdu (L)
            </item>
            <item xml:id="i-TmdFbsPccNBJAxF5bqwNtC">
              Christer Nylander (L)
            </item>
            <item xml:id="i-XoTNVs8p3arTfmvNcHo6dE">
              Tina Acketoft (L)
            </item>
            <item xml:id="i-C8snNJZLkWDYeDG7HMM2NP">
              Emma Carlsson Löfdahl (L)
            </item>
            <item xml:id="i-EgACeZaDQ393euSNiWg6za">
              Mats Persson (L)
            </item>
            <item xml:id="i-MQDHjFraGAuNAHbjrjKVq9">
              Maria Weimer (L)
            </item>
            <item xml:id="i-ByoDwHG2ZeJZdtJP6z2CBQ">
              Barbro Westerholm (L)
            </item>
          </list>
        </div>
      </div>
    </body>
  </text>
</TEI>
