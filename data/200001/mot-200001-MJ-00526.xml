<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0526/mot_200001_MJ_0526-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ526 pnr: m671
          </p>
          <p>
            Motion till riksdagen 2000/01:MJ526
          </p>
          <p>
            av Inga Berggren och Anna Åkerhielm (m)
          </p>
          <p>
            Temporära bestämmelser för functional food
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att omedelbart införa temporära bestämmelser
            för s.k. functional food. 2. Riksdagen tillkännager för regeringen
            som sin mening vad som i motionen anförs om att de av Stiftelsen
            Svensk Näringsforskning (numera SNF Swedish Nutrition Foundation)
            framtagna förslagen bör kunna utgöra grunden i dessa regler.
          </p>
          <p>
            Motiv för våra förslag
          </p>
          <p>
            I budgetpropositionen redogör regeringen för Livsmedelsverkets
            utredning ”Livsmedel för hälsa och långt liv? — en utredning om
            produktspecifika hälsopåståenden”. I den presenteras ett antal
            möjligheter till regler för s k produktspecifika hälsopåståenden.
            Ett regelverk på EU-nivå förväntas först om några år. Regeringen
            drar dock inte några slutsatser och några förslag läggs inte —
            inte ens en tidtabell för framtagandet av en lagstiftning på nationell
            nivå. Vi anser att regeringen visar en alltför defensiv hållning
            i en så angelägen fråga inom ett område där Sverige ligger mycket
            långt framme och skulle kunna driva utvecklingen inom EU. Den
            svenska industrin har hittills varit framgångsrik i utvecklingen
            av s k functional food-produkter, d v s livsmedel som har förmåga
            att förbättra funktioner i kroppen och bidra till att minska risken
            för sjukdomar. Idag är möjligheten att marknadsföra dessa produkter
            begränsad på grund av att produktspecifika hälsopåståenden inte
            är tillåtna. Detta verkar dels hämmande på utvecklingen och exporten,
            dels riskerar det att medföra att oseriösa påståenden används
            i marknadsföringen.
          </p>
          <p>
            27
          </p>
          <pb facs="riksdagen-motions-pdf/data/200001/mot_200001_MJ_0526/mot_200001_MJ_0526-0002.pdf"/>
          <p>
            2000/01:MJ526
          </p>
          <p>
            28
          </p>
          <p>
            Vi anser att det både ur konsument- och producentsynpunkt är
            av stor vikt att Sverige snarast inför temporära bestämmelser
            för functional food. På så sätt ges möjligheter till välgrundad
            information till konsumenter och skapas rimliga förutsättningar
            för producenter av functional food att marknadsföra dessa. Förslag
            om hantering av produktspecifika fysiologiska påståenden (PFP)
            finns redan framtaget av Stiftelsen Svensk Näringsforskning. Vi
            anser att dessa bör kunna utgöra grunden i de temporära bestämmelserna
            för functional food och att sådana regler omedelbart införs i
            Sverige.
          </p>
          <p>
            Stockholm den 2 oktober 2000
          </p>
          <p>
            Inga Berggren (m) Anna Åkerhielm (m)
          </p>
        </div>
      </div>
    </body>
  </text>
</TEI>
