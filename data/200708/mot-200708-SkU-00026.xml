<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SkU-00026">
  <teiHeader>
    <fileDesc>
      <titleStmt>
        <title>med anledning av prop. 2007/08:52 Nya regler om beslut och betalning avseende trängselskatt m.m.</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:52 Nya regler om beslut och betalning avseende trängselskatt m.m.</title>
          <idno type="rdwebb">GV02Sk26</idno>
          <rs type="number">Sk26</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GV02Sk26/text</ref>
          <ref type="dokument_url_html">http://data.riksdagen.se/dokument/GV02Sk26</ref>
          <ref type="dokumentstatus_url_xml">http://data.riksdagen.se/dokumentstatus/GV02Sk26</ref>
          <ref type="doc">http://data.riksdagen.se/fil/861166B8-94E9-402D-B357-C69AD7A84572</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CenEeroYU39yQb7NSbQ8gy" type="basedOn"/>
        <correspContext corresp="i-CenEeroYU39yQb7NSbQ8gy">
          <ref>Proposition 2007/08:52</ref>
        </correspContext>
        <correspAction xml:id="i-JP9tbSWnxWUHcPVvJb79Gj" type="signed"/>
        <correspContext corresp="i-JP9tbSWnxWUHcPVvJb79Gj">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-XRqVLBTUHsD86Fpy6A8xBn" type="referral">
          <date when="2008-03-04"/>
        </correspAction>
        <correspAction xml:id="i-HkzxAxc1122Hp5iGFsK9aG" type="dismissal">
          <date when="2008-03-03"/>
        </correspAction>
        <correspAction xml:id="i-Khe8iQVkGADp9k1omWQcsu" type="dismissal">
          <date when="2008-03-03"/>
        </correspAction>
        <correspAction xml:id="i-8bixQH5VyZk7vjxMC4Eqru" type="transfer">
          <date when="2008-02-27"/>
        </correspAction>
        <correspAction xml:id="i-23UDxDjjh1wg8RJjqQ1xuY" type="submission">
          <date when="2008-02-27"/>
        </correspAction>
        <correspAction xml:id="i-NG4HxC8Get8LNZKXoMRMap" type="assigned"/>
        <correspContext corresp="i-NG4HxC8Get8LNZKXoMRMap">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2H3xKJS3m5RuaPkwFn6BUq">
            1 Förslag till riksdagsbeslut
          </head>
          <p xml:id="i-SGJkmFgHzM28zoXhFKUHp3">
            Riksdagen tillkännager för regeringen som sin mening vad som
            anförs i motionen om att tilläggsavgiften bör uppgå till 1 000
            kr per månad.
          </p>
        </div>
        <div type="motContent">
          <head xml:id="i-NjhfVTwGmiosg9BWMNvG9k" type="h1">
            2 Bakgrund
          </head>
          <p xml:id="i-NuQt7Px8LqorDwHX2CsGmq">
            Trängselskatt infördes permanent i
          </p>
          <p type="date" id="i-YYjTfXFZqK1qK9Kmze6gjx">
            Stockholm den 1 augusti 2007.
          </p>
          <div type="signatureBlock" id="i-7MWVyQaFZdbkz7SHwPtWDm">
            <p who="unknown" type="signature">
              Det ursprungliga syftet med en trängselskatt var att förbättra
              framkomligheten och miljön i Stockholm
            </p>
            <p who="unknown" type="signature">
              men regeringen har vridit syftet till att trängelskatt snarare
              ska bidra till att finansiera framtida investeringar i vägnätet
              i Stockholmsregionen
            </p>
          </div>
          <p xml:id="i-J8ssS7TmNdzxmeVZrrwPu1">
            I samband med valet 2006 var motståndet mot trängselskatt från
            borgerliga partier omfattande. Kritik framfördes bland annat mot
            att hela processen med försöksverksamheten i Stockholm var odemokratisk
            och inte beaktade det lokala och regionala inflytandet. När nu
            borgerligheten svängt i frågan om trängselskatt har man valt en
            inriktning där regionen inte själv får avgöra användningsområdet
            för trängselintäkterna. Regeringen har med andra ord inskränkt
            det kommunala självstyret och anser att staten ska bestämma över
            stockholmarna.
          </p>
          <p xml:id="i-GqqQWKj6GCUHwML1FiZPuN">
            Vänsterpartiet har i motion 2006/07:Sk23 med anledning av prop.
            2006/07:109 Införande av trängselskatt i Stockholm , föreslagit
            en rad åtgärder för att förbättra systemet med trängselskatt.
            I motionen föreslås bl.a. att
          </p>
          <list style="ul">
            <item xml:id="i-XYr8yqyHPShTt1vPF7avgR">
              en kommun som så önskar ska få möjlighet att införa trängselskatt
              genom avtal med regeringen
            </item>
            <item xml:id="i-N7BQuezUhF4mVFZtfn69Dj">
              regeringen ska återkomma till riksdagen med lagförslag som möjliggör
              för kommuner att i framtiden själva få avgöra om de vill införa
              trängselavgifter
            </item>
            <item xml:id="i-FPuZU99f9hvVKnFGYyu9t9">
              tilläggsavgiften ska vara högre än regeringens förslag
            </item>
            <item xml:id="i-FcwkMYkKPujnrXM2Zdi82o">
              det inte ska finnas någon begränsningsregel för tilläggsavgiften
            </item>
            <item xml:id="i-byRv8noN59qagW997JF78">
              att färdtjänst och skolskjuts inte ska betala trängselskatt
            </item>
            <item xml:id="i-G63cFmKuV4skiBpeR1btM8">
              regeringen måste tillse att trängselskatt för taxi inte belastar
              färdtjänstresenärerna
            </item>
            <item xml:id="i-B9wCZu69SxtYKkt86WW6GC">
              regeringen ska avskaffa Lidingöregeln
            </item>
            <item xml:id="i-HpGfmMxx5yVWFfBDFoXJ9u">
              privatpersoner inte ska ha avdragsrätt för trängselskatt i inkomstlagen
            </item>
            <item xml:id="i-4rCw3hXFFBo8GxZJ5EfS3p">
              intäkterna från framtida trängselskatter, förutom kostnaderna
              för system- och administrationskostnaderna, ovillkorligt återförs
              till Stockholmsregionen och dess valda instanser
            </item>
            <item xml:id="i-JuRR6Z6P4MaWLdpGDStgxW">
              om regeringens förslag om att inrätta en särskild vägfond vinner
              riksdagens bifall, ska fondens medel även kunna användas till
              satsningar inom kollektivtrafiken
            </item>
            <item xml:id="i-AG2R6jboAW4RV87Ks3eKUe">
              trängselintäkterna, förutom kostnaderna för system- och administrationskostnaderna,
              återförs till Stockholmsregionen genom kreditering på statsbudgetens
              inkomstsida.
            </item>
          </list>
          <p xml:id="i-VpF1SjTn6gLqwWtcVAC5oa">
            Den ovan nämnda motionen behandlades av riksdagen i juni 2007
            i Skatteutskottets betänkande 2006/07:SkU19. Samtliga förslag
            avslogs av riksdagen. Eftersom motionen nyligen inte fått gehör
            från riksdagsmajoriteten väljer vi att i denna motion inte återigen
            lyfta förslagen. Men vi vill dock understryka att det med något
            undantag, inte framkommit något som ger oss anledning att ompröva
            våra tidigare ställningstaganden.
          </p>
          <p xml:id="i-QxgvYnauxmFgcKxf84iMhP">
            I denna motion koncentrerar vi oss därför mer strikt på de konkreta
            förslag som regeringen föreslår i proposition 20007/08:53 Nya
            regler om beslut och betalning avseende trängselskatt m.m. Vi
            vill dock under kapitlen 4 och 5 redogöra för vår grundläggande
            inställning till trängselskatt samt hur vi vill att intäkterna
            från trängselskatt ska användas.
          </p>
          <head xml:id="i-NNNv9r13GA61t8q8YoGoXo" type="h1">
            3 Grundläggande förhållningssätt
          </head>
          <p xml:id="i-LxKZTYc54D6juUXvHtvgVk">
            Vi anser att alla trafikslag ska bära sina egna samhällsekonomiska
            kostnader. För trafikens del handlar det om kostnader för miljöskador,
            minskad produktivitet i jord- och skogsbruk, kalkning, allergier,
            luftvägssjukdomar och cancer orsakade av avgaser, trafikolyckor,
            trängsel, korrosion av material m.m. Allt detta ger upphov till
            kostnader som bilisten idag slipper betala.
          </p>
          <p xml:id="i-B9FZsAEsAYCZc2YNp8bgj4">
            Vägtrafiken står för en stor andel av den globala klimatpåverkan
            och de lokala utsläppen av luftföroreningarna. I Stockholm är
            trafiken det enskilt största miljöproblemet. Ett högre pris på
            de mest miljöbelastande transporterna leder till kortare och färre
            resor, mer samåkning och bättre lastfaktor. Vi får bränslesnålare
            fordon, ökad andel hållbara transportslag och bättre villkor för
            lokalt producerade varor och förnybara drivmedel. Det finns ett
            antal ekonomiska styrmedel för att få trafiken att betala sina
            samhällsekonomiska kostnader. Ett av dem är trängselskatt.
          </p>
          <p xml:id="i-JodXFJJwFME1xQbjGFuq1w">
            Vänsterpartiet anser att det är omöjligt att bygga bort trängseln
            i storstäderna genom nya vägar. Nya kringfartsleder leder till
            mer trafik och i slutändan samma problem som de var tänkta att
            avhjälpa. Något som dock hjälper mot vägträngsel är en trängselskatt
            i kombination med förbättrad kollektivtrafik. Principen för trängselskatt
            påminner om den som finns för parkeringsavgifter. Det betyder
            att avgiftens storlek bestäms av läge och tidpunkt.
          </p>
          <p xml:id="i-QK862C5zPooWPfhs17z7dB">
            Försöket med trängselskatt i Stockholm gav mycket tydliga resultatet:
            antal bilar som färdades in och ut från Stockholms innerstad minskade
            med över 20 %, kollektivtrafiken utökades med 14 nya busslinjer
            och 200 nya bussar, antal kollektivtrafikresor ökade med 50 000
            per dag, det lokala näringslivet fick ökad framkomlighet, kötiderna
            in till city halverades och trafiken på Essingeleden påverkades
            marginellt.
          </p>
          <p xml:id="i-7XcBYkv1jm5XNPVRxAJY2r">
            Men trängelskatten är även ett radikalt omfördelningssystem inom
            trafiken. Trängselskatt kombinerad med en utbyggd kollektivtrafik
            gynnar enligt fördelningsanalyser låginkomsttagare, studenter,
            barn och ungdomar, äldre och kollektivtrafikresenärer. Utifrån
            ett könsperspektiv är det kvinnors resande som stärks, och därmed
            bidrar trängelskatten till att trafiksektorn blir mer jämställd.
          </p>
          <p xml:id="i-E3AwPawQ2nDJruGPCNzLbN">
            Ett införande av trängselskatt påverkar inte bara Stockholmsregionen.
            Ett minskat bilåkande i Stockholm minskar klimatpåverkan. I resten
            av landet finns det inte samma möjligheter till en god och omfattande
            kollektivtrafik. En minskad bilism i storstäder leder därmed till
            mindre krav på inskränkningar av bilåkande i övriga landet, som
            t.ex. krav på en höjd bensinskatt. Ett införande av trängselskatt
            i en storstadsregion är därför av stor betydelse för hela landet.
          </p>
          <p xml:id="i-3HZkBcS6cAmjuRLRXzeiyh">
            Mot bakgrund av ovan har Vänsterpartiet förespråkat införandet
            av trängselskatt i Stockholm, men gärna även på andra platser
            i landet. En kommun kan dock inte själv bestämma att införa trängselskatt.
            För att det ska vara möjligt krävs enligt vissa bedömare en ändring
            av grundlagen, vilket i sin tur kräver två riksdagsbeslut med
            val emellan. I väntan på detta bör en kommun som så önskar få
            möjlighet att införa trängselskatt genom avtal med regeringen.
          </p>
          <head xml:id="i-KsjUtUbsXnpvd1dUhB39hU" type="h1">
            4 Trängselintäkternas användning
          </head>
          <p xml:id="i-8Q8ThdmEiwP1uskKKGViQs">
            Vänsterpartiet anser att intäkterna från trängselskatten ska
            användas till satsningar inom framför allt kollektivtrafiken.
            Att satsa intäkterna på att bygga nya vägar skulle motverka syftet
            med avgifterna och öka ojämställdheten inom trafikpolitiken. Om
            fler åker kollektivt får även företag och andra som har behov
            av transporter på väg större möjlighet att bedriva sin verksamhet.
            Individer och företag som behöver bil får en tidsvinst, samtidigt
            som vi får en minskad belastning på miljön.
          </p>
          <p xml:id="i-CrvY1sAMLjJsu2eHDxgFFJ">
            I samband med folkomröstningen i Stockholm stad framgick det
            av röstsedeln att intäkterna från trängselskatten skulle användas
            till både kollektivtrafik och vägar. Eftersom vi anser att det
            är den lokala och regionala nivån som ska avgöra hur intäkterna
            ska användas accepterar vi dock att en del av pengarna går till
            vägar.
          </p>
          <p xml:id="i-2uCtMm9mJL9LerAALm3sUq">
            Dessvärre verkar inte den borgerliga regeringen hysa någon större
            tilltro till lokala instanser och till folket i Stockholm. Regeringen
            har ett uppifrånperspektiv och verkar misstro de lokala företrädarnas
            kompetens att bedöma var pengarna gör bäst nytta. Regeringen struntar
            i den lokala folkomröstningen och har inskränkt det kommunala
            självstyret då staten övertagit rollen som beslutfattare för intäkternas
            användning. För att vara riktigt säker på att de lokala och regionala
            företrädarna inte ska kunna använda kommande trängselintäkter
            till kollektivtrafik, har regeringen dessutom inrättat en särskild
            vägfond dit trängselintäkter ska föras. Dessa medel ska sedan
            användas till vägar, och regeringen lyfter särskilt fram Förbifart
            Stockholm. Det är ett projekt som kommer att kosta mer än 25 miljarder
            kronor.
          </p>
          <p xml:id="i-2PAcsiQCUXiQFXmQusKC2A">
            Regeringen anser alltså att det är bra att plöja ned miljardbelopp
            i vägar, men vill inte att en enda krona ska gå till kollektivtrafiken.
            De manliga höginkomsttagarna ska köra bil på nya vägar, medan
            kvinnor, låginkomsttagare, ungdomar och pensionärer får hålla
            till godo med den kollektivtrafik som finns. Redan nu upplever
            många kollektivtrafikanter försämringar, eftersom trängselintäkterna
            inte går till att förstärka kollektivtrafiken (vilket skedde under
            trängselförsöket). Det betyder att fler kollektivresenärer upplever
            en alltmer ökad trängsel. En grundförutsättning för att införa
            trängselskatt är att den kompletteras med ett ökat utbud av kollektivtrafik.
            I annat fall har man bara flyttat trängsel från ett trafikslag
            till ett annat.
          </p>
          <p xml:id="i-eiww3fohdPsMfJUbTS9Xw">
            Vänsterpartiet har mot bakgrund av ovan därför föreslagit att
            trängselintäkterna i huvudsak ska användas till kollektivtrafik.
            Regeringen blundar för problemet och fokuserar enbart på vägar
            och bilister. Det är inte en hållbar utveckling.
          </p>
          <head xml:id="i-3RkZ8Bh1WPWEbMwAZUf5az" type="h1">
            5 Betalning av trängselskatt
          </head>
          <p xml:id="i-N54pK2ciaLtfp8dLC9762b">
            Redan när trängselskatten i Stockholm återinfördes, såg vi behov
            av ett antal korrigeringar beträffande själva betalningen. Det
            gäller t.ex. behovet av en månatlig debitering, att trängselskatt
            inte ska tas ut under juli månad samt att betalningen kan förbättras
            med s.k. autogiro.
          </p>
          <p xml:id="i-65MaberhHfXFwqktDDsB86">
            Regeringen föreslår att det införs ett månatligt skattebeslut
            och att bilägaren underrättas om vilket belopp som ska betalas
            in. Vi anser att det är en bra åtgärd och stöder regeringens förslag.
          </p>
          <p xml:id="i-Fi9pqiK3pJZ88W4CGsfpV8">
            Regeringen föreslår med anledning av detta att expeditionsavgiften
            avskaffas. Om en bilägare idag inte betalar avgiften under en
            dag (skattebeslut sker per dag och kan max uppgå till 60 kr),
            skickas en påminnelse. I samband med påminnelsen påförs en avgift
            om 70 kr. Betalar personen fortfarande inte skatten efter påminnelsen,
            tillkommer en tilläggsavgift på 200 kr.
          </p>
          <p xml:id="i-G21NRxA8STUL1q1UYRoRpH">
            Dagens expeditionsavgift är kopplad till att bilägaren själv
            ska hålla reda på vilket belopp som ska betalas in. Det sker alltså
            ingen särskild underrättelse om skattebeslutet. Det är först när
            betalning inte sker som bilägaren för första gången underrättas
            genom en påminnelse, vilket även avgiftsbeläggs. Det finns därför
            en logik i att avskaffa expeditionsavgiften eftersom skattebeslutet
            framöver redan från början sker med hjälp av en underrättelse
            till bilägaren.
          </p>
          <p xml:id="i-YWVUNjnPoCYh3X2txq62je">
            Regeringen vill även höja tilläggsavgiften från 200 kr till 500
            kr. Vi anser att den föreslagna höjningen är för låg. För det
            första har tidigare nivå på tilläggsavgift baserats på att det
            sker ett skattebeslut per dag. När nu skattebeslutet ska omfatta
            en hel månad är det viktigt att det finns en tillräckligt hög
            straffavgift för att skapa ett bra incitament till betalning inom
            angiven tid. För det andra kan man jämföra tilläggsavgiften med
            den straffavgift som finns inom Stockholms kollektivtrafik (SL).
            Straffavgiften för att inte ha ett giltigt färdbevis på SL:s trafik
            är 1 200 kr, vilket i sig är en alldeles för hög nivå och borde
            vara mycket lägre. Men i ett jämförande perspektiv framstår hur
            som helst 500 kr för en tilläggsavgift för att inte ha betalat
            trängselskatt därför som en ganska låg avgift, speciellt mot bakgrund
            av att bilister i jämförelse med kollektivresenärer generellt
            har högre inkomster. Det kan inte heller vara acceptabelt att
            det transportslag som kvinnor använder i högre utsträckning ska
            bestraffas hårdare än männens transportslag. För det tredje innebär
            nuvarande regler att den totala tilläggsavgiften inte får överstiga
            2 000 kr på en månad. Det baseras då på att det sker ett skattebeslut
            varje dag, men borde ändå ge vägledning för nivån på tilläggsavgiften.
            Mot bakgrund av vad som ovan anförts bör tilläggsavgiften därför
            framgent uppgå till 1 000 kr per månad. Detta ska ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-EZGNDjSzcC5KtBX4FztBuQ" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-LUXaLBYBGqrQBqoNqPPoy3" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-XGnBSGCpSMQjvWsd2ERAew" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-NgnTAgawi3goawiAicQLkw" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-6xwvvzaQQdYcKGFUiG4246" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Bpz16r9aoz5vDaD39Hfdcj" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
