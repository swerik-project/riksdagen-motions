<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-UU-00234">
  <teiHeader>
    <fileDesc>
      <titleStmt>
        <title>Säkerhetspolitiken</title>
        <author corresp="i-Ry3pP9VZKrW87Vcxq73jQG">av Carl B Hamilton m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitiken</title>
          <idno type="rdwebb">GQ02U234</idno>
          <rs type="number">U234</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GQ02U234/text</ref>
          <ref type="dokument_url_html">http://data.riksdagen.se/dokument/GQ02U234</ref>
          <ref type="dokumentstatus_url_xml">http://data.riksdagen.se/dokumentstatus/GQ02U234</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ry3pP9VZKrW87Vcxq73jQG</idno>
            <name>Carl B Hamilton</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Nilsson Wigström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>Gabriel Romanus</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ga4FaAaNvVxH6nfoR7FVAe</idno>
            <name>Gunnar Nordmark</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KASQxcmViFPbmFTuadJu5j" type="signed"/>
        <correspContext corresp="i-KASQxcmViFPbmFTuadJu5j">
          <note type="signatory" corresp="i-Ry3pP9VZKrW87Vcxq73jQG"/>
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-Ga4FaAaNvVxH6nfoR7FVAe"/>
          <note type="signatory" corresp="i-NZES3NTTAs3ZaBTU3RVkYE"/>
        </correspContext>
        <correspAction xml:id="i-ERuPXq5kSK9svS8wSGKW3X" type="referral">
          <date when="2002-10-30"/>
        </correspAction>
        <correspAction xml:id="i-PbggKANz5wB7waUDZocG28" type="dismissal">
          <date when="2002-10-30"/>
        </correspAction>
        <correspAction xml:id="i-4DeakxBcn13qLUdTJcWhNH" type="submission">
          <date when="2002-10-23"/>
        </correspAction>
        <correspAction xml:id="i-2oNUAajEgbh1gsmZT6XoSU" type="assigned"/>
        <correspContext corresp="i-2oNUAajEgbh1gsmZT6XoSU">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_U_0234/mot_200203_U_0234-0001.pdf"/>
      <div xml:id="i-Y1biHdWfNEFM2S9vWYDzKz" type="motHeader">
        <div xml:id="i-MxxJmdSVn5KkEpQDWj5xHb" type="motTitle"/>
        <div xml:id="i-AxXtnrj8cfcYcTZoAuNBHp" type="motSubmissionInfo"/>
      </div>
      <div xml:id="i-XVnec38LwD3xcDdknUL5i8" type="motBody">
        <div xml:id="i-VoPYGdghSJE1oLq9G8cQwi">
          <p xml:id="i-6YKeZqctjyjb6L2zw1yHfi">
            2002/03 mnr: U234 pnr: fp126
          </p>
          <p xml:id="i-BSRcHWa7GESh6odQaVsj8p">
            Motion till riksdagen 2002/03:U234
          </p>
          <p xml:id="i-5z6ZjrPicpHZSJMFQa8meT">
            av Carl B Hamilton m.fl. (fp)
          </p>
          <p xml:id="i-5bVEd8yj2La8dUx4oMQFFL">
            Säkerhetspolitiken
          </p>
          <p xml:id="i-5YsDPvKyDjwwNdNNFyNeZb">
            1 Förslag till riksdagsbeslut
          </p>
          <p xml:id="i-Pzg4GF2rx7cBeWuXQR6MjS">
            1. Riksdagen tillkännager för regeringen som sin mening vad i
            motionen anförs om att Sverige omgående bör söka medlemskap i
            Nato. 2. Riksdagen tillkännager för regeringen som sin mening
            vad i motionen anförs om att säkerhet i dag bäst uppnås i gemenskap
            med andra. 3. Riksdagen tillkännager för regeringen som sin mening
            vad i motionen anförs om att EU och Nato för praktiskt taget alla
            demokratiska stater i Europa är det naturliga medlet för gemensam
            säkerhet. 4. Riksdagen tillkännager för regeringen som sin mening
            vad i motionen anförs om Rysslands integration i det europeiska
            säkerhetssamarbetet. 5. Riksdagen tillkännager för regeringen
            som sin mening vad i motionen anförs om att en ny svensk säkerhetspolitisk
            doktrin bör utgå från att Sverige aktivt skall bidra till att
            skapa en alleuropeisk fredsordning.
          </p>
          <p xml:id="i-4jF6vt1aar5KaURcbCm9hj">
            6. Riksdagen tillkännager för regeringen som sin mening vad i
            motionen anförs om att utvecklingen av en europeisk krishanteringsförmåga
            bör ske i nära samarbete med USA och att varje försök av Europa
            att konkurrera med USA i detta avseende bör motverkas.
          </p>
          <p xml:id="i-8LbiJzPSHb625dbUTCeqCy">
            7. Riksdagen tillkännager för regeringen som sin mening vad i
            motionen anförs om den förestående Natoutvidgningen.
          </p>
          <p xml:id="i-Tr6iM7EwBGwgJhRPRqFDHw">
            2 Demokratiernas gemensamma säkerhet efter 11/9
          </p>
          <p xml:id="i-4zPMMCMCqsBfiybzbT14C6">
            Terrorattackerna mot New York och Washington den 11 september
            2001 lyfte på ett ofattbart tragiskt och skoningslöst sätt fram
            de nya förutsättningarna för internationell fred och säkerhet
            som råder sedan det kalla krigets slut. På den tiden — utgjorde
            konfrontationen mellan supermakterna = tillika kärnvapenmakterna
            det ojämförligt största hotet mot vår säkerhet. I dag utgör hot
            som Usama bin Ladins al Qaida-terrorister ett allvarligt och gemensamt
          </p>
          <p xml:id="i-LTx31kAh2yCN7ecU5P8aAc">
            13
          </p>
          <pb facs="riksdagen-motions-pdf/data/200203/mot_200203_U_0234/mot_200203_U_0234-0002.pdf"/>
          <p xml:id="i-LkRYr4G41xSMSK9BCS7Ep2">
            2002/03:U234
          </p>
          <p xml:id="i-Vp9KHNbGmKdZdJJm2yxVbg">
            14
          </p>
          <p xml:id="i-YZ2LwDrmiCNh8XyseK8PCc">
            hot inte bara mot USA, Europa, Ryssland och Kina utan också mot
            t.ex. Indien, Indonesien, Iran och Saudiarabien. Attentaten visar
            att nya hot kan utvecklas genom = såväl massförstörelsevapen,
            som till helt nyligen ansågs vara stormakternas monopol, och lågintensiva
            vapen som vanliga knivar. Hoten ligger inte i teknologinivån utan
            i effekterna av de hänsynslösa och dödsföraktande attentat som
            utan förvarning utförs mot civila människor och mål. De civila
            trafikflygplan som kallblodigt flögs rakt in i skyskraporna på
            Manhattan och det amerikanska försvarshögkvarteret visade inte
            att diskussionen om hur man försvarar sig mot missiler och massförstörelsevapen
            varit fel. De visade däremot att hotbilden är vida mer mångfacetterad
            och kräver ett bredare angreppssätt. Men kanske också att det
            moderna samhället och dess fundament av öppenhet, fri rörlighet
            och allt större beroende av högteknologisk kommunikation blivit
            allt mer sårbart. Framför allt visar terrorattacken mot USA att
            ingen säkerhet kan uppnås annat än i gemenskap. Kampen mot terrorismen
            formas i en allians främst mellan världens folkstyrda stater.
            Ansträngningarna för att få Irak att uppfylla de krav som ställts
            av FN:s säkerhetsråd vid upprepade tillfällen sedan Kuwaitkriget
            i början av 1990-talet pekar på behovet av ett FN som måste bli
            starkare, mer handlingskraftigt och därigenom mer legitimt och
            trovärdigt som världssamfundets samlade företrädare för fred och
            säkerhet, frihet och mänskliga rättigheter. I Europa söker sig
            alla demokratiska stater in i ett allt tätare och mer integrerat
            samarbete såväl på det ekonomiska området som när det gäller säkerhet
            mot inre och yttre hot. EU och Nato är för praktiskt taget alla
            demokratiska stater i Europa det naturliga målet för gemensam
            säkerhet. EU och Nato utgör i allt högre grad bålverk i kampen
            för fred, frihet och demokrati och måste därför stå öppna för
            varje europeisk demokrati som önskar vara med och delta på samma
            villkor.
          </p>
          <p xml:id="i-P2MsEUcPGr9Xr5CVZocrrD">
            3 Ryssland i Europa
          </p>
          <p xml:id="i-CxoG3cTAetZzMyqk4x7E6i">
            Med kommunismens fall och = sovjetväldets upplösning «skapades
            förutsättningar för Ryssland att av eget intresse välja en utveckling
            som leder till att Ryssland intar sin plats som en likaberättigad
            partner i det europeiska samarbetet. Arvet från det tsaristiska
            enväldet och den totalitära kommunismen samt det planekonomiska
            systemet utgör en enorm belastning i denna frigörelseprocess.
            Kriget i Tjetjenien utgör en varböld också för Rysslands inre
            demokratiska stabilisering. Utvecklingen inom mediesektorn är
            skrämmande. Trots detta måste utvecklingen mot demokrati och marknadsekonomi
            i Ryssland bedömas ha tagit avgörande och långtgående steg mot
            en allt tätare integration i det europeiska samarbetet. Rysslands
            tydliga uppslutning bakom de ansträngningar som gjorts av EU och
            Nato i kampen mot den internationella terrorismen i spåren av
            11 september är ytterligare en bekräftelse på denna utveckling.
            EU:s politik vad gäller
          </p>
          <pb facs="riksdagen-motions-pdf/data/200203/mot_200203_U_0234/mot_200203_U_0234-0003.pdf"/>
          <p xml:id="i-CXnXFEyh4fJ628eXFe1txL">
            ekonomi och handelspolitik gentemot Ryssland måste dock kritiseras
            som protektionistisk och präglad för mycket av högtidstalens retoriska
            flykt till framtiden och för litet fokus på konkreta åtgärder
            i närtid. Att befria sig från den självbild som århundraden av
            ryskt/sovjetiskt imperiebyggande inpräglat hos den ryska nationen
            är en gigantisk och plågsam process med återkommande risker för
            bakslag. Sedan Peter den Stores dagar vacklar Ryssland i frågan
            om man till identiteten är ett europeiskt land eller inte. För
            omvärlden och för dem som tidigare under årtionden eller århundraden
            varit tvångsanslutna till det ryska imperiet kan den nu pågående
            processen förklarligt nog tyckas alldeles för långsam och osäker.
            Det gäller inte minst för våra systerfolk i Estland, Lettland
            och Litauen. Att de tre baltiska staterna inom kort inträder som
            fullvärdiga medlemmar av EU och Nato med Rysslands öppna om än
            något reserverade acceptans måste ses som en bekräftelse på en
            för bara tio år sedan ofattbar normalisering av förhållandena
            i vår egen nära omvärld. Vid sitt statsbesök i Finland hösten
            2001 förklarade den ryske presidenten Vladimir Putin att ”de baltiska
            ländernas säkerhetspolitik är deras eget val.” På vägen mot den
            kommande Natoutvidgningen med ett tiotal tidigare stater inom
            sovjetväldet har Ryssland och Nato valt att fördjupa sitt ömsesidiga
            samarbete och formerna för detta. Det understryker betydelsen
            av det nära samarbete som äger rum såväl inom Natostaber som i
            militär krishantering på fältet t.ex. på Balkan. Långsiktigt kan
            det komma att visa sig vara av avgörande betydelse för att bryta
            ned sekellånga historiska fiende- och hotbilder. I kampen mot
            den internationella terrorismen har Ryssland också funnit det
            möjligt att hantera och acceptera närvaron av amerikansk trupp
            i tidigare sovjetiska Centralasien. De båda nukleära supermakterna
            från det kalla kriget, USA och Ryssland, har också hittat formler
            för att hantera det gemensamma arvet från ABM-avtalet. I den delvis
            till offentligheten läckta ”nya” amerikanska kärnvapendoktrinen
            konstateras också att Ryssland inte utgör en fiende till USA.
            Även Sverige bär på ett historiskt arv av en rysk hotbild — i
            vårt fall trekvartsmillennielångt — även om det funnits perioder
            under den svenska stormaktstiden då Sverige utgjorde ett större
            hot mot Ryssland än tvärtom. Det är dags för oss att konstatera
            att förutsättningarna för bilden av ett hotfullt Ryssland är på
            väg att blekna bort. Ryssland utgör inte längre något militärt
            hot mot Sverige. Vare sig viljan eller förmågan till detta föreligger
            i det Ryssland som nu i raskt takt tar sin rättmätiga och välkomna
            plats i det allt tätare samarbetet bland Europas demokratier.
            Ett demokratiskt Ryssland hör hemma fullt ut i det demokratiska
            Europa.
          </p>
          <p xml:id="i-8nRbbvZC8XUL9GYLXRLRqH">
            2002/03:U234
          </p>
          <p xml:id="i-3wnPHpWtYrm9Cpx5JS4W8v">
            15
          </p>
          <pb facs="riksdagen-motions-pdf/data/200203/mot_200203_U_0234/mot_200203_U_0234-0004.pdf"/>
          <p xml:id="i-TmrwkbuyBcF2fsAPJquJG3">
            2002/03:U234
          </p>
          <p xml:id="i-YF8gL3mwMwhchQitfChthr">
            16
          </p>
          <p xml:id="i-Cwr4L3CNwpCNFg2DndiftP">
            4 Alliansfriheten och den svenska säkerhetspolitiken
          </p>
          <p xml:id="i-5Tph3foDCv2Y73q1YYjJDU">
            De europeiska demokratiernas säkerhet har under årtionden garanterats
            av samarbetet mellan USA och Europa inom ramen för den transatlantiska
            försvarsalliansen. Den är lika viktig också i framtiden. En ny
            svensk säkerhetspolitisk doktrin bör utgå från att Sverige aktivt
            ska bidra till att skapa en alleuropeisk fredsordning. Sverige
            ska därför, i likhet med de tre baltiska staterna, omgående söka
            medlemskap i Nato. I vårt eget närområde skulle det vara av stor
            betydelse om även Sverige och Finland — förutsatt att det finska
            folket så önskar — blev medlemmar av Nato när de tre baltiska
            staterna blir inbjudna i den förestående utvidgningen. Den nya
            s.k. säkerhetspolitiska doktrin som offentliggjordes av regeringen
            och tre borgerliga partier i februari 2002 ger ingen vägledning
            alls för de viktiga avgöranden som Sverige måste träffa för vårt
            internationella deltagande för fred och säkerhet i vår omvärld.
            Å andra sidan kan den inte heller sägas lägga några hinder i vägen
            för de steg som verklighetens utveckling ändå kommer att tvinga
            vårt land att ta. En doktrin som saknar relevans för den verklighet
            vi lever i saknar också relevans för vår omvärld. Problemet med
            att som Sveriges regering retoriskt hålla fast vid alliansfriheten
            underströks när Sverige och Finland i mars 2002 av egenintresset
            tvingades föreslå att Natoländerna skulle ge Sverige och Finland
            en närmare påverkansmöjlighet gentemot Nato efter den kommande
            utvidgningen. Om inte skulle ju stater som, likt Sverige, valt
            att stå utanför komma att stå ännu mera utanför än tidigare eftersom
            bl.a. de baltiska staterna ”springer förbi” Sverige i fråga om
            säkerhetspolitiskt samarbete. Allteftersom fler länder blir Natomedlemmar,
            eller ansöker om medlemskap i Nato, kommer alla länder som står
            kvar med en oförändrad politik att halka allt längre tillbaka
            i processen för ett ökat säkerhetspolitiskt samarbete. Kärnfrågan
            för den svenska regeringen i formuleringen av det som kallas svensk
            säkerhetspolitisk doktrin är betoningen av att ”Sverige är militärt
            alliansfritt” och att denna alliansfrihet gett oss ”möjlighet
            till neutralitet vid onflikter i vårt närområde”. Kommunismens
            fall i Östeuropa, sovjetväldets upplösning och de tre baltiska
            staternas återkomst som fria självständiga stater åren i slutet
            av 1980-talet och början av 1990-talet har tillsammans med de
            baltiska staternas snabba integration i det europeiska samarbetet
            och örestående medlemskap i EU och Nato samt Rysslands allt starkare
            närmande till EU och Nato gjort att frågan om ”möjlighet till
            neutralitet vid onflikter i vårt närområde” otänkbar. Sveriges
            alltmer intensiva deltagande i internationell krishantering från
            Balkan till Afghanistan tillsammans med EU:s och Natos nuvarande
            och kommande medlemmar visar att Sveriges regering dock i praktiken
            börjat inse att säkerhet och fred byggs i allianser. Folkpartiet
            liberalerna vill ersätta svensk alliansfrihet med svenskt
          </p>
          <p xml:id="i-399Vn3ijS15ferg7dNEGS8">
            medlemskap i allianser för frihet.
          </p>
          <pb facs="riksdagen-motions-pdf/data/200203/mot_200203_U_0234/mot_200203_U_0234-0005.pdf"/>
          <p xml:id="i-SRY8VBQQhbyySLpFYyzehk">
            5 Europeisk krishantering
          </p>
          <p xml:id="i-5JC3Ee34DcdDwEgxDjeyNV">
            Kosovokampanjen våren 1999 avslöjade med all tydlighet frånvaron
            av verkningsfulla instrument för att hantera kriser med militära
            inslag i Europa. Det blev startskottet för utvecklingen av en
            europeisk krishanteringsförmåga inom ramen för EU:s gemensamma
            utrikes- och säkerhetspolitik. Europa måste i högre grad kunna
            samla sig till åtgärder av såväl civil som militär karaktär för
            att hantera kriser och konflikter i vårt närområde, och utan att
            alltid behöva förlita sig på aktiv närvaro från USA:s sida. Däremot
            är det viktigt att se att denna utveckling av en europeisk krishanteringsförmåga
            sker — och även fortsättningsvis bör ske — i nära samarbete med
            USA inom det transatlantiska samarbetet. Varje försök att se dessa
            ansträngningar som ett sätt för Europa att konkurrera med USA
            bör däremot kraftfullt motverkas. EU och Nato har en fortsatt
            viktig roll för att upprätthålla fred och därmed skapa förutsättningar
            för en hållbar fredlig samlevnad och utveckling på Balkan. Närvaron
            i Bosnien, Kosovo och Makedonien kommer att behöva
          </p>
          <p xml:id="i-J36U9WAui9fHnETGxMBk7S">
            fortgå under betydande tid. Ännu är det långt kvar innan de institutioner
            skapats och blivit verkningsfulla som ska möjliggöra fredlig samlevnad
            mellan olika folkgrupper.
          </p>
          <p xml:id="i-NTvmpXcr8q36o15gfUXCMP">
            6 Natoutvidgningen
          </p>
          <p xml:id="i-9FRRjviNbENCXvYkjvLwy1">
            EU:s och Natos successiva utvidgningar till att omfatta alltfler
            av Europas demokratier är viktiga bidrag till att stärka de institutionaliserade
            strukturer som främst främjar fred och säkerhet i Europa. De bidrar
            kraftfullt till att förebygga, möta och hantera konflikter såväl
            inom som mellan stater i Europa. Institutionaliserade säkerhetsstrukturer
            av denna art bidrar till att öka transparens och förutsägbarhet.
            Den fortsatta utvidgningen av EU och Nato bygger på att nya medlemmar
            uppfyller de kriterier som de båda organisationerna ställt upp.
            Däremot bör ingen bortre gräns vare sig geografiskt eller tidsmässigt
            ställas upp för denna utvidgning. Det innebär t.ex. att också
            Ryssland, som naturligen hör hemma i och alltmer närmar sig det
            nya Europa som nu växer fram, kan kvalificera sig för medlemskap
            om och när det så önskar, och dess mål överensstämmer med de som
            anges för EU:s och Natos samarbete. Att Estland, Lettland och
            Litauen inom kort förväntas beviljas medlemskap i både EU och
            Nato kommer att ytterligare befästa det utomordentligt gynnsamma
            säkerhetspolitiska läget i Östersjöområdet. Det stärker stabiliteten
            och förutsägbarheten i denna del av Europa. Det hade därför varit
            naturligt att Sverige tydligare uttryckt sitt stöd för ansträngningarna
            från Estland, Lettland och Litauen om medlemskap inte bara i EU
            utan också Nato. Det gagnar den säkerhetspolitiska utvecklingen
            i vårt eget närområde och därmed också Sveriges säkerhet.
          </p>
          <p xml:id="i-Bm96XbEwk4G8QGSP4qBpRA">
            2002/03:U234
          </p>
          <p xml:id="i-DUFuNBj78zUSaWmRbYm53A">
            27
          </p>
          <pb facs="riksdagen-motions-pdf/data/200203/mot_200203_U_0234/mot_200203_U_0234-0006.pdf"/>
          <p xml:id="i-3qmrtYCSMB9RrYoZa1ig3k">
            2002/03:U234
          </p>
          <p xml:id="i-G5CxiJt5yr2A6jFKmuYYHB">
            18
          </p>
          <p xml:id="i-PTiTpNrb7hSbHmCGyQV1Ct">
            Vid sitt toppmöte i Prag i november 2002 kommer Natoländerna
            att besluta om inbjudningar till en fortsatt utvidgning omfattande
            uppemot tio stater — denna gång också Sveriges grannar i Baltikum.
            Finland beskriver numera sitt säkerhetspolitiska vägval som alliansfrihet
            ”under rådande förhållanden”. Efter Natos toppmöte i Prag blir
            diskrepansen mellan svensk säkerhetspolitik i inhemska doktrinsamtal
            och praktisk politik snabbt avgrundslik. Genom att Ryssland under
            2002 än tydligare institutionaliserat sitt samarbete med NATO,
            blir Sverige allt mera isolerat som utanförstående land.
          </p>
          <p xml:id="i-MqXHP87YHdYyPSystgiJS3" type="date">
            Stockholm den 19 oktober 2002
          </p>
          <div xml:id="i-2sSJA7sdALz9cpygf7m1Xp" type="signatureBlock">
            <p who="i-Ry3pP9VZKrW87Vcxq73jQG" type="signature">
              Carl B Hamilton (fp)
            </p>
            <p who="unknown" type="signature">
              Cecilia Nilsson Wigström (fp)
            </p>
            <p who="i-D8B2Xf6UADbqciPHrqFxSc" type="signature">
              Birgitta Ohlsson (fp)
            </p>
            <p who="i-Bx9fbNBh4ybH7H2kWavRdb" type="signature">
              Gabriel Romanus (fp)
            </p>
            <p who="i-Ga4FaAaNvVxH6nfoR7FVAe" type="signature">
              Gunnar Nordmark (fp)
            </p>
            <p who="i-NZES3NTTAs3ZaBTU3RVkYE" type="signature">
              Lars Leijonborg (fp)
            </p>
          </div>
        </div>
      </div>
    </body>
  </text>
</TEI>
