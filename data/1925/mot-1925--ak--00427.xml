<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__427/mot_1925__ak__427-001.pdf"/>
      <div type="motHeader" xml:id="i-UPWfXvnF2TXuwsXkrToWZZ">
        <div type="motTitle" xml:id="i-78N3QaYVxfjurDJx1Cabpc"/>
        <div type="motSubmissionInfo" xml:id="i-TqAuNBtCxvNiqU7uKHtPuF"/>
      </div>
      <div type="motBody" xml:id="i-PM8Joinfh8jebeR1oKiLKA">
        <div xml:id="i-Jx8B5b6ip5eL5os2pFMQRs">
          <p xml:id="i-XqBdwoJH2wMubLysonGEpu">
            Motioner i Andra kammaren, Nr 427. 1
          </p>
          <p xml:id="i-CVn1j7diYMCa2em1mxQkq4">
            Nr 427.
          </p>
          <p xml:id="i-QYxxwEpsu2f24qgZuNSSJh">
            Av herr Eriksson i Grängesberg, i anledning av Kungl. Maj:ts
            proposition, nr 178, angående anslag för budgetåret 1925— 1926
            till kommerskollegium samt de under kollegium lydande myndigheter
            och kårer.
          </p>
          <p xml:id="i-EioUDoPDrDXJFH6eRRDYUx">
            I Kungl. Maj:ts prop. nr 178 angående anslag för budgetåret 1925—1926
            till kommerskollegium samt de under kollegium lydande myndigheter
            och kårer föreslår Kungl. Maj:t, att de nuvarande sex bergmästarna
            måtte minskas till fyra och att två av de nuvarande bergmästarna
            överföras på övergångsstat. Mot detta förslag synas emellertid
            beaktansvärda erinringar kunna fram- ställas. Som motiv för indragning
            anföres löneregleringskommitténs yttrande, att den nuvarande organisationen
            tillkommit under intrycket av den då rådande högkonjunkturen,
            och departementschefen säger i sitt yttrande, att han finner besparingskommitténs
            förslag rörande bergstaten välgrundat, »så mycket mer, som redan
            den utredning, som föregick det vid 1923 års riks- dag i samma
            ämne framlagda förslaget, otvetydigt synes mig giva vid handen,
            att en dylik omläggning av distriktsindelningen utan större men
            för arbetet låter sig genomföra. Att så är fallet har, på sätt
            framgår av det av kommerskollegium nu avgivna utlåtandet, ytterligare
            bekräftats, i det att ju kollegium — givetvis med stöd av de erfarenheter,
            som efter uppgörandet av 1923 års förslag vunnits rörande arbetsbördan
            inom de olika bergmästardistrikten — alltjämt finner sig böra
            biträda sistnämnda förslag.» Härav framgår, att departementschefen
            såsom en naturlig sak förutsätter, att kommerskollegium stöder
            sitt tillstyrkande i år av besparingskommitténs förslag på de
            senare årens erfarenheter rörande arbetsbördan inom de olika distrikten.
            Men nu inträffar det märkliga, att kommerskollegium icke synes
            förmedelst införskaffande av uppgifter sökt vinna erfarenheter
            rörande bergs- statens arbetsbörda efter år 1921. Beträffande
            den föreslagna omorganisationen må till en början erinras om att
            den år 1919 beslutade organisationen, som trädde i kraft från
            och med år 1920, icke längre existerar, enär de tvenne extra gruvingen-
            jörerna indrogos vid 1922 och 1923 års riksdagar. Depressionstiden
            har alltså faktiskt redan krävt tvenne av de 4 manliga befattningshavare,
            som enligt löneregleringskommittén borde offras på sparsamhetens
            altare. Bihang till riksdagens protokoll 1925. 4 saml. 91 häft.
            (Nr 427—432.) 1
          </p>
          <pb facs="riksdagen-motions-pdf/data/1925/mot_1925__ak__427/mot_1925__ak__427-002.pdf"/>
          <p xml:id="i-6p7zymCmSHVeSo1GvyxPd3">
            2 Motioner i Andra kammaren, Nr 427.
          </p>
          <p xml:id="i-VvFMAhDfzbHe9ay9adfB5v">
            Vidare saknar resonemanget om den förutvarande högkonjunkturens
            in- flytande på bergsstatens organisation all vikt och betydelse,
            då det kan på- visas, att en nedgång i de under högkonjunkturen
            onormalt ansvällda göro- målen kompenserats av senare tillskott
            på andra områden. Jämte sina övriga arbetsuppgifter har bergsstaten
            fått sig tillagt från och med den 1 februari 1920 att utöva yrkesinspektion
            vid samtliga stenbrott. Att denna nya arbetsuppgift är ganska
            betungande framgår med all tyd- Tighet av följande statistiska
            data. Inom västra distriktet utgjorde före denna tidpunkt antalet
            inkomna :olycksfallsanmälningar åren
          </p>
          <p xml:id="i-UmjDNH8MkUWk4bN2eAUiG1">
            1916 1917 1918 1919 84 67 57 37
          </p>
          <p xml:id="i-NiX5bgdTvX4pf7j71BGnvJ">
            efter denna tidpunkt åren
          </p>
          <p xml:id="i-JcjAmKkfY1fwP6Jqp95zyj">
            1920 1921 1922 1923 1924 355 345 309 639 1,105
          </p>
          <p xml:id="i-3qQ4a1SNM2iUzomemstipa">
            samt januari —mars 1925 369. Dessa siffror ådagalägga den starka
            utökning av till yrkesinspektionen hörande arbeten, som betingats
            av stenindustriens förläggande under bergs- statens inspektion.
            Inom södra distriktet har under år 1924 inspektionen av stenbrotten
            tagit i anspråk 34 dagar, och inkommo 1,263 anmälningar om olycksfall,
            varav 726 i gruvor och i stenbrott 527 stycken. Stenindustriens
            betydelse för bergsstaten ur yrkesinspektionssynpunkt fram- går
            för övrigt därav, att år 1923 utgjorde antalet bergverksarbetare
            vid gruvor och anrikningsverk 10,349, vid stenindustriella anläggningar
            10,329. Bergsstaten har alltså fått den arbetarstam, för vilken
            tillsyn skall utövas för- dubblad, och av denna ökning i arbetarstammen
            föll nämnda år 3,852 på södra distriktet och 3,876 man på västra
            distriktet. Bohuslän dominerar inom den stora granitindustrien,
            och under innevarande år torde i det länet stenarbetarnas antal
            komma att överstiga 6,000. Det är anmärkningsvärt, att socialstyrelsen,
            som utgör chefsmyndighet för bergsstaten i dess egenskap av tillsyningsorgan
            enligt lagen om arbetar- skydd jämte andra därmed sammanhängande
            författningar, icke hörts i saken, utan endast kollegium, vars
            kännedom om arbetareskyddsärendena är begränsad till sådana, som
            röra gruvor och falla under gruvstadgan. Beträffande yrkesinspektionen
            vid gruvor har densamma naturligtvis rönt inverkan av depressionen
            inom gruvhanteringen, men i den mån gruvbryt- ningen åter kommer
            i normala gängor, ökas kraven på bergsstatens arbete inom detta
            viktiga gebit. Kraven på ökad säkerhet vid gruvdrift föranledde
            motion vid 1924 års riksdag om anställning av särskilda gruvinspektörer.
            Motionen avslogs, enär uppgiften tillkommer bergmästarna, men
            dess syfte vann allmänt gillande och den resulterade i begäran
            hos Kungl. Maj:t om
          </p>
          <pb facs="riksdagen-motions-pdf/data/1925/mot_1925__ak__427/mot_1925__ak__427-003.pdf"/>
          <p xml:id="i-FJLepPfaHW7Zzag7ipxjAx">
            Motioner i Andra kammaren, Nr 427. 8
          </p>
          <p xml:id="i-AgAjCB4qfjYkXphREPz5SL">
            utfärdande av skyddsföreskrifter för gruvdrift. Att under sådana
            förhållanden inskränka den till summa tio man för hela riket bestående
            inspektionen kan icke med nödig hänsyn till arbetarskyddslagstiftningens
            syfte anses för- svarligt. Än mer framträder detta, om man beaktar
            ej endast de fortskridande utvidgningarna inom stenindustrien,
            varom ovan är nämnt, utan även att denna industri befinner sig
            i en brytningsperiod, som kännetecknas av en övergång till mer
            koncentrerad och farofylld drift i storbrott. Förutom yrkesinspektionen
            vid stenbrott har bergsstaten från och med år 1922 fått sina göromål
            i en alldeles särskilt hög grad ökade därigenom, att stenindustrien
            inryckts i bergmästarnas årsberättelse. I redogörelserna över
            bergsstatens arbetsuppgifter läses, att bergsstaten bland annat
            har »att insamla och granska de statistiska primäruppgifterna
            rörande bergverken och bruken samt insända desamma till kommerskollegium».
            Därav framgår dock icke hela förhållandet, ty av primäruppgifterna,
            som skola insändas i 2 exemplar, behåller bergmästaren det ena.
            Materialet skall sedan av honom bearbetas och sammanställas i
            statistiska tabeller, vilka skola ligga till grund för hans till
            kollegium avgivna årsberättelse (särskild sådan rörande yrkesinspektionen
            avgives till socialstyrelsen). Sistlidna år införskaffades och
            bearbetades inom västra distriktet dylika uppgifter rörande stenindustrien
            från ej mindre än 264 arbetsplatser, ett antal, som i år väsentligen
            kommer att överskridas. Under innevarande år ha från gruvor och
            järnbruk till bergmästaren i södra distriktet inkommit tillsammans
            80 stycken uppgifter, under det att från stenbrott till den 31
            mars inkommit 256 stycken (ett 20-tal saknas ännu), och bergmästaren
            i detta distrikt uppgiver, att under det att anmärkningar mycket
            sällan behöva göras mot från gruvor och järnbruk inkomna upp-
            gifter, hava i år icke mindre än 76 stycken anmärkningar måst
            göras mot från stenbrott och stenhuggerier inkomna uppgifter.
            Redan införskaffandet av uppgifterna från stenbrotten är förenat
            med betydande besvär, enär företagare och arbetsplatser i avsevärd
            grad växla från det ena året till det andra, och uppgifterna lämnas
            ofta först efter upp- repade förelägganden. Bergmästaren i västra
            distriktet meddelar, att stenindustrien såväl statistiskt som
            nominativt har kommit att intaga ett mycket framskjutet rum i
            hans årsberättelse. Förutom av vidlyftiga statistiska bilagor
            hade densamma för åren 1922 och 1923 ett omfång av respektive
            87 och 68 maskinskrivna folio- sidor jämte bilagor, innehållande
            29 statistiska tabeller. Till jämförelse med- delas, att berättelsen
            för högkonjunktursåret 1918 omfattade endast 27 text- sidor och
            19 tabeller. Betydelsen av att bergmästarna på detta sätt informera
            kommerskollegium och allmänheten uti denna synnerligen viktiga,
            men förut förbisedda gren av bergshanteringen har också vederbörligen
            erkänts. Det ligger i öppen dag, att den tekniskt-ekonomiska upplysningsverksam-
            heten rörande stenindustrien, vilken ju som omnämnts började först
            år 1922,
          </p>
          <pb facs="riksdagen-motions-pdf/data/1925/mot_1925__ak__427/mot_1925__ak__427-004.pdf"/>
          <p xml:id="i-JUu4TuuQonRyB7zT2RvU6F">
            4 Motioner i Andra kammaren, Nr 427.
          </p>
          <p xml:id="i-Qfjq9V3CZMQQvXwF68btJV">
            i mycket hög grad ökat bergmästarnas göromål, särskilt inom vissa
            distrikt, men även denna sak har av kommerskollegium förbisetts,
            åtminstone har ingen utredning därom gjorts. Och dock har kollegium
            i annat sammanhang haft öppen blick för denna nya arbetsuppgifts
            betydelse ur belastningssyn- punkt. I till bergmästarna den 8
            oktober 1920 avlåtna skrivelser rörande frågan om bergsstatens
            befattningstagande med statistiken för stenindustrien säger nämligen
            kollegium: »Vid bedömandet av detta spörsmål bör bortses från
            den för tillfället rådande bristen på arbetskrafter inom bergsstaten,
            vilket missförhållande kollegium givetvis uppmärksammar». Och
            detta utta- lande härrör från en tidpunkt, då högkonjunkturen
            var långt på retur, och medan ännu de tvenne extra gruvingenjörerna
            voro tillgängliga! Med ovanstående torde på ett övertygande sätt
            hava visats, att stenindustrien sedan åren 1920 och 1922 utökat
            bergsstatens göromål till en grad, som mer än kompenserar nedgången
            på andra områden av bergsstatens verksamhets- fält, och denna
            ökning är åtminstone inom södra och västra distrikten fort- farande
            i kraftig tillväxt. Emellertid torde det eventuellt invändas,
            att bergsstatens göromål skulle komma att avlastas genom det avbrott
            tills vidare, som kommer att ske med malm fältsbeskrivningarna.
            Någon reell betydelse för bergsstaten har detta dock ej, enär
            ifrågavarande arbetsuppgift för bergsstatens vidkommande hit-
            tills endast varit en uppgift på papperet. Bergsstatens befattningshavare
            hava nämligen icke tagits i anspråk för ifrågavarande arbeten,
            som varit helt förbehållna åt en statsgeolog och en byråingenjör
            å kommerkollegii bergsbyrå. Att bergsstaten framdeles med mycket
            stor sannolikhet kommer att få sig en rad nya krävande uppgifter
            förelagda, bör man icke bortse ifrån, då frågan om bergsstatens
            organisation skall tagas under övervägande. Det bör erinras om
            att frågan om en ny gruvstadga länge stått på dagordningen och
            att två kommittéer under de senaste åren haft frågan under omprövning.
            Huru än en blivande ny gruvlag kommer att gestalta sig, ett är
            visst, nämligen att de oavvisliga krav, som rests på autentiska
            förfaringssätt för gruvors förvärv genom inmutning eller koncession,
            i hög grad komma att förorsaka bergsstaten ökade besvär. Gruvlagstiftningskommitténs
            förslag till ny gruvlag ökar även i andra avseenden i avsevärd
            omfattning berg- mästarnas arbete. Det bör vidare framhållas,
            att det icke är genom en snäv nedskärning av en organisation,
            med tonvikt uteslutande på tjänstemännens antal, som det allmännas
            intressen bäst befrämjas, utan bör huvudvikten ligga på den nyttiga
            effekten av organisationen. Som ett korollarium av denna i den
            industriella ekonomien allmänt omfattade lag följer, att man icke
            bör besluta en förändring i en organisation, utan att man har
            klart för sig, huru den nya organisationsformen kommer att te
            sig, d. v. s. beträffande bergsstaten, huru den nya distriktsindelningen
            skall kunna lämpligen genomföras.
          </p>
          <pb facs="riksdagen-motions-pdf/data/1925/mot_1925__ak__427/mot_1925__ak__427-005.pdf"/>
          <p xml:id="i-HNX33XYnoNeBJotokCzgiA">
            Motioner i Andra kammaren, Nr 427. 5
          </p>
          <p xml:id="i-2mqD71PBKeFZmNRRHTTZTr">
            En lämplig fördelning av göromålen synes vara omöjlig att åstadkomma
            med en uppdelning å 4 distrikt. Och med inskränkningen i antalet
            förvaltningsområden växa dessa uti storlek, därigenom äventyras
            den på personlig erfarenhet grundade kännedom om förhållanden
            inom området, vilken är en nödvändig förutsättning för en fruktbringande
            verksamhet. Kommerskollegiikommitterade utdömde på sin tid på
            ett synnerligen över- tygande sätt en centralisation till Stockholm
            av bergsstaten. Men med de alltför stora distrikt, som skulle
            bli en följd av 4 distrikt, ginge fördelarna av en lokal bergsstat
            i väsentlig grad förlorade. Sambandet mellan bergs- statens befattningshavare
            och allmänheten bleve mera långsökt, avstånden från förläggningsorterna
            till en del av arbetsplatserna bleve olämpligt stora, resorna
            bleve längre med ty åtföljande tidsutdräkt, vilket kommer att
            medföra ökade kostnader för statsverket. Att bryta sönder den
            nuvarande organisationen, att förena vad som förut varit skilt
            medför även åtskilliga andra olägenheter: sålunda måste arkiven
            uppdelas, vilket i många fall helt enkelt är omöjligt; under alla
            förhål- landen erfordras härför vidlyftiga och kostsamma extra
            arbeten. Å andra sidan är otvivelaktigt den nuvarande distriktsindelningen
            i behov av någon jämkning. I de distrikt, som ha största känningen
            av de nytillkomna stenindustriella ärendena, och där inga gruvingenjörer
            finnas anställda, har redan nu en överbelastning börjat inträda,
            under det att i de egentliga bergslagsdistrikten en relativ lättnad
            nu torde råda på grund av depressionen inom gruv- och järnhanteringen.
            Den rätta lösningen torde alltså vara att gå en medelväg: fem
            distrikt med var sin bergmästare och gruvingenjör. Den minsta
            rubbningen i de bestående förhållandena och de minsta olägenheterna
            skulle uppstå, om frågan lades på den bogen, att då nu- varande
            äldste bergmästaren nästa år inträder i pensionsåldern hans distrikt
            — det mellersta — uppdelades på så vis, att Örebro län tillfördes
            det västra distriktet och Skaraborgs län jämte, från västra distriktet,
            västgötadelen av Älvsborgs län tillfördes det södra. Om därjämte
            Gotlands län eventuellt tillföres det östra, och Gävle-Dala distrikt
            från det alltför vidsträckta norra distriktet erhölle Jämtlands
            län, skulle en behövlig jämvikt mellan de olika distrikten ernås,
            och förflyttningen av bergmästarnas expeditionslokaler m. fl.
            olägenher kunna undvikas. Ehuru sålunda den lämpligaste lösningen
            av denna fråga synes vara, att landet uppdelas i fem bergmästaredistrikt,
            torde frågan böra bli före- mål för Kungl. Maj:ts och myndigheternas
            övervägande, innan beslut i saken fattas. Då den nuvarande äldsta
            bergmästaren avgår först under nästkommande år, lära inga avsevärt
            ökade kostnader eller olägenheter komma att uppstå, om ärendets
            slutliga avgörande uppskjutes till näst- kommande års riksdag.
            På grund av det anförda tillåter jag mig hemställa,
          </p>
          <pb facs="riksdagen-motions-pdf/data/1925/mot_1925__ak__427/mot_1925__ak__427-006.pdf"/>
          <p xml:id="i-HQ7opd7VNho9Hy3aVePgrT">
            6 Motioner i Andra kammaren, Nr 427.
          </p>
          <p xml:id="i-TUvX8j32PueUa7UszCKR8W">
            att riksdagen, med avslag å vad Kungl. Maj:t i proposition nr
            178 under rubriken »Bergsstaten&gt; före- slår, måtte besluta, att
            den för bergsstatens personal nu gällande staten skall fortfarande
            gälla och i enlighet härmed under riksstatens tionde huvudtitel
            uppföra under rubriken »Bergsstaten» ett ordinarie anslag med
            oförändrat belopp 84,800 kronor.
          </p>
          <p xml:id="i-GnfRj4X1iqd8RdLMp7zQ1p">
            Stockholm den 16 april 1925.
          </p>
          <p xml:id="i-DXVSGC6tmDyK2vMZdjQBYQ">
            Bernh. Eriksson i Grängesberg.
          </p>
          <p xml:id="i-GKXdsDmDDHDyMHB6V4eniH">
            Nr 428.
          </p>
          <p xml:id="i-J7Jm4hAcg1kQwsVVeFQAjK">
            Av herrar Lithander och Lövgren i Nyborg, i anledning av Kungl.
            Maj:ts proposition, nr 178, angående anslag för budgetåret 1925—1926
            till kommerskollegium samt de under kollegium lydande myndigheter
            och kårer.
          </p>
          <p xml:id="i-GfAd5NssGNHjg2o7yXG7je">
            (Lika lydande med motion i Första kammaren nr 266). Stockholm
            den 16 april 1925.
          </p>
          <p xml:id="i-FmwneVndvqtkWRNPGB4BWP">
            Edvard Lithander. O. W. Lövgren : i Nyborg.
          </p>
        </div>
      </div>
    </body>
  </text>
</TEI>
