<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00012">
  <teiHeader>
    <fileDesc>
      <titleStmt>
        <title>med anledning av prop. 2007/08:49 Statligt tandvårdsstöd</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:49 Statligt tandvårdsstöd</title>
          <idno type="rdwebb">GV02So12</idno>
          <rs type="number">So12</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So12/text</ref>
          <ref type="dokument_url_html">http://data.riksdagen.se/dokument/GV02So12</ref>
          <ref type="dokumentstatus_url_xml">http://data.riksdagen.se/dokumentstatus/GV02So12</ref>
          <ref type="doc">http://data.riksdagen.se/fil/601C9F57-6057-48B0-A77E-7B945795BEEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4T5b5u2hEqsWaWvoB1k7X5" type="basedOn"/>
        <correspContext corresp="i-4T5b5u2hEqsWaWvoB1k7X5">
          <ref>Proposition 2007/08:49</ref>
        </correspContext>
        <correspAction xml:id="i-3zTudJ8bqsj266wzFmNaEL" type="signed"/>
        <correspContext corresp="i-3zTudJ8bqsj266wzFmNaEL">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-XHDWfyxGyueUUJNdmjKdim" type="referral">
          <date when="2008-02-14"/>
        </correspAction>
        <correspAction xml:id="i-TvGfjDDNZ4TQQZX4pqTSQ1" type="dismissal">
          <date when="2008-02-13"/>
        </correspAction>
        <correspAction xml:id="i-LTJ3ndw19tPRhKZuJi77t6" type="dismissal">
          <date when="2008-02-13"/>
        </correspAction>
        <correspAction xml:id="i-9womQC3htusf8djviX8re1" type="transfer">
          <date when="2008-02-11"/>
        </correspAction>
        <correspAction xml:id="i-BxzHcDNWtY6zQgP1Mqeh3Z" type="submission">
          <date when="2008-02-11"/>
        </correspAction>
        <correspAction xml:id="i-C6EmP7KRnkfmutPDYvckBi" type="assigned"/>
        <correspContext corresp="i-C6EmP7KRnkfmutPDYvckBi">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LgvT3Qa22Yy9a2fXQPjrJu" type="motBody">
        <div xml:id="i-TVdP1UBG38cSYzwMbAj5AM" type="motProposal" subtype="förslag">
          <head xml:id="i-3NayfwcPHLnRVv264SnrTf">
            Förslag till riksdagsbeslut
          </head>
          <list xml:id="i-JmbVCPwJX7sFgqazHcvHp6" style="ol">
            <item xml:id="i-5GAKSSiYk16o6BQgYYNJmm">
              Riksdagen avslår regeringens förslag angående ersättningsformer.
            </item>
            <item xml:id="i-PRzPh9v353TgnMj8XQk35X">
              Riksdagen avslår regeringens förslag angående allmänna bestämmelser
              om rätten till statligt tandvårdsstöd.
            </item>
            <item xml:id="i-Gtdu4DkbCpJFS4TWKek7HR">
              Riksdagen tillkännager för regeringen som sin mening vad som
              anförs i motionen om en höjd åldersgräns för fri tandvård upp
              till 25 år.
            </item>
            <item xml:id="i-D5tXP6huMh6o7ibXPANuxC">
              Riksdagen tillkännager för regeringen som sin mening vad som
              anförs i motionen om att gömda personer och s.k. papperslösa också
              ska få tillgång till tandvård.
            </item>
            <item xml:id="i-Fc5bjFC4oeQCkEuG6QEBmu">
              Riksdagen avslår regeringens förslag angående allmänt tandvårdsbidrag.
            </item>
            <item xml:id="i-2ffDjKv6yXsveZFPxgMcYj">
              Riksdagen tillkännager för regeringen som sin mening vad som
              anförs i motionen om att tillsätta en utredning angående ett system
              med tandvård till fast pris.
            </item>
            <item xml:id="i-TK1C9ZkJSBmhqSyC9ut55k">
              Riksdagen avslår regeringens förslag angående abonnemangstandvård.
            </item>
            <item xml:id="i-EMvu7Bhv6QA9cNURv6R6jJ">
              Riksdagen tillkännager för regeringen som sin mening vad som
              anförs i motionen om att abonnemangspremien bör räknas in i karensbeloppet.
            </item>
            <item xml:id="i-Q5cJD7Ji8sW85hsChbemYo">
              Riksdagen tillkännager för regeringen som sin mening vad som
              anförs i motionen om en strategi för en fortsatt utveckling av
              abonnemangstandvården.
            </item>
            <item xml:id="i-WA9ZnjKo6kNoZbtzsHMzjm">
              Riksdagen avslår regeringens förslag angående tandvårdsersättning,
              ett skydd mot höga kostnader.
            </item>
            <item xml:id="i-XkF3MbnmK9exRape9WAoBp">
              Riksdagen tillkännager för regeringen som sin mening vad som
              anförs i motionen om problemen för personer med mycket låg eller
              ingen inkomst att få tillgång till tandvård.
            </item>
          </list>
        </div>
        <div xml:id="i-6tdZxL2KKT58F4wMPsB2nK" type="motContent">
          <head xml:id="i-XwSjicCnNpyfjCAiVH7TGi" type="h1">
            Motivering
          </head>
          <p xml:id="i-JPvcMq5vAXRYeVMgaNVbbF">
            Miljöpartiet de gröna vill införa en ny nationell tandvårdsförsäkring
            som ger människor råd med tandvård och som främjar förebyggande
            åtgärder. Vi vill införa ett system med frisktandvård till fast
            pris.
          </p>
          <p xml:id="i-U6gqz1QDzk5AXSUNjRofui">
            I denna motion lyfts vissa frågor fram där vi har en avvikande
            mening och inriktning i förhållande till regeringens proposition.
            Regeringens tandvårdsreform anser vi riskerar att bli kostnadsdrivande
            i sin konstruktion och dyrare för alla utom dem med mycket stora
            tandvårdsbehov. Vi anser även att åldersgränsen för gratis tandvård
            ska höjas till 25 års ålder.
          </p>
          <head xml:id="i-SQgbNrCugc1C81TfwCJi51" type="h1">
            Mål och principer för ett nytt tandvårdsstöd
          </head>
          <p xml:id="i-9L5wxhsSWYLy6xdouJFdLC">
            Regeringens bedömning: Det nya tandvårdsstödet bör på en övergripande
            nivå ha två mål:
          </p>
          <p xml:id="i-GtcsQD7noBoaeyUATiwzGN">
            1. att bibehålla en god tandhälsa hos individer med inga eller
            små tandvårds­behov samt
          </p>
          <p xml:id="i-Poddd1YnLV5s4Fjp2p9Mji">
            2. att möjliggöra för individer med stora tandvårdsbehov att
            få tandvård till en rimlig kostnad.
          </p>
          <p xml:id="i-6o2ykNnCGD6KNiBDFSz6VJ">
            Miljöpartiet delar regeringens två mål vad det gäller ett nytt
            tandvårdsstöd. Däremot menar vi att de förslag som anges i propositionen
            inte svarar upp mot framför allt det första målet. Regeringen
            skriver också förtjänstfullt om förebyggande tandvård, att det
            bästa skyddet mot höga tandvårdskostnader både för individen och
            samhället är att kontinuerligt vidta förebyggande åtgärder så
            att den goda tandhälsan bevaras, men samtidigt saknas det en klar
            strategi för hur detta ska uppnås. Vi menar även att de förslag
            som lämnats inte har några incitament för förebyggande tandvård.
            Så som vi ser det riskerar förslagen att leda till en kraftig
            försämring av det förebyggande tandhälsoarbetet.
          </p>
          <head xml:id="i-FCdBQZMKN95oc9VR9zW4Tx" type="h1">
            Ersättningsformer
          </head>
          <p xml:id="i-DHVeodREtC6oTvtKPUHcyr">
            Regeringens bedömning: Skyddet mot höga kostnader i det nya tandvårdsstödet
            bör baseras på att ersättning betalas ut för utförd vård enligt
            ett styckeprissystem. Det bör dessutom finnas ett stöd till regelbundna
            undersökningar och före­byggande åtgärder i form av ett fast belopp
            för varje individ. Statligt tandvårds­stöd bör under vissa förutsättningar
            lämnas för tandvård till fast pris i form av abonnemangstandvård.
          </p>
          <p xml:id="i-UhfLsaUPvp3KtAkZdnAPCu">
            Miljöpartiet avslår detta förslag dels till förmån för vårt eget
            förslag om frisktandvård till fast pris, dels också för att vi
            ser att systemet med styckeprisersättning riskerar att bli kostnadsdrivande
            för staten och dyrare för individen.
          </p>
          <p xml:id="i-6oncqFQocTibwZhZGL9Aox">
            I slutbetänkandet Friskare tänder till rimliga kostnader (SOU
            2007:19) drar man slutsatsen att en tandvård med fast pris (capitation),
            dvs. ersättning med en viss summa per person, är att föredra framför
            ett styckeprisbaserat system. Enligt slutbetänkandet innebär systemet
            med capitation att vårdgivaren inte har ekonomiska incitament
            att överbehandla patienten, vilket är risken med ett styckeprisbaserat
            system. Vidare skriver man att systemet, till skillnad från det
            styckeprisbaserade, skapar tydliga ekonomiska incitament att prioritera
            förebyggande åtgärder samt att det ger en förutsägbarhet vad det
            gäller kostnaderna för både individen och staten.
          </p>
          <p xml:id="i-Qq3keqiXByR31UvLpaNzDK">
            Vi stämmer också in i slutsatserna i slutbetänkandet, att ett
            styckeprisbaserat system riskerar att försämra möjligheterna att
            få en tandvård på lika villkor över hela landet då lokaliseringen
            kommer att ske där det är möjligt för vårdgivaren att utföra flest
            åtgärder.
          </p>
          <p xml:id="i-7ypetJqGPbFh3Jmb9BmQ2H">
            Regeringen skriver, i slutet av avsnitt 11 i propositionen, att
            det finns fördelar med ett tandvårdsstöd som bygger på tandvård
            till fast pris, främst för att det ger förutsägbara kostnader
            för patienterna och staten samt incitament till förebyggande insatser
            snarare än reparativ vård. Men samtidigt påtalar man att det finns
            svårigheter och risker som måste hanteras och problem som inte
            är lösta. Miljöpartiet menar att vägen för att nå en kostnadseffektiv
            tandvård med starka incitament för förebyggande tandhälsovård
            samt ett skydd för höga kostnader är just tandvård till fast pris.
            Därför är det olyckligt att regeringen nu lämnar ett förslag som
            inte är till gagn för en framtida tandhälsa. Vi beklagar att utredningen
            Om ett nytt tandvårdsstöd för vuxna inte fick fortsätta att utveckla
            det system med tandvård till fast pris som påbörjades. Med det
            nya tilläggsdirektiv som beslutades av den nya regeringen 2006
            så flyttades fokus åt ett annat håll, bland annat tandvårdscheck
            och ett styckeprisbaserat ersättningssystem.
          </p>
          <head xml:id="i-Jat64bemQ8SgxhyGRtojRp" type="h1">
            Allmänna bestämmelser om rätten till statligt tandvårdsstöd
          </head>
          <p xml:id="i-KnjDy8mHdgGAshGX1xJh6p">
            Regeringens förslag: Statligt tandvårdsstöd får lämnas för tandvårdsåtgärder
            som slutförs från och med det år då patienten fyller 20 år. För
            att statligt tandvårdsstöd ska kunna lämnas krävs att patienten,
            när tand­vårdsåtgärden påbörjas, har rätt till bosättningsbaserade
            förmåner enligt social­försäkringslagen (1999:799, SofL) eller,
            utan att vara bosatt här, har rätt till förmåner som följer av
            rådets förordning (EEG) nr 1408/71.
          </p>
          <p xml:id="i-Fxaj6rZaUck93TVAYpEhEM">
            Statligt tandvårdsstöd får inte lämnas för sådan tandvård som
            omfattas av bestämmelserna i hälso- och sjukvårdslagen (1982:763)
            om vårdavgifter i öppen­vården.
          </p>
          <p xml:id="i-EFoWJ8FDfXQ9JZMULVZVPJ">
            I SofL görs ett tillägg med innebörd att den som är bosatt i
            Sverige ska omfattas av lagen om statligt tandvårdsstöd.
          </p>
          <p xml:id="i-14gENyNioCkktQPphRNudS">
            Miljöpartiet yrkar avslag på denna punkt till förmån för partiets
            förslag om avgiftsfri tandvård upp till 25 år samt till förmån
            för partiets förslag om frisktandvård till fast pris.
          </p>
          <p xml:id="i-9ENj9T1fGm6yzhR3VPZnoF">
            Den lägsta besöksfrekvensen finns i åldersgruppen 2034 år, där
            drygt hälften årligen besöker tandvården enligt ULF (SCB:s enkätundersökning
            av folkets levnadsvanor) enligt slutbetänkandet Friskare tänder
            till rimliga kostnader (SOU 2007:19). Flera undersökningar pekar
            också på att tandhälsan riskerar att försämras i yngre åldrar
            och bland personer med små ekonomiska resurser. Alltfler unga
            studerar längre i dag än tidigare, och få har egen inkomst vid
            20 år. Därför menar Miljöpartiet: För att bibehålla en god tandhälsa
            hos unga och investera i en framtida tandhälsa ska den avgiftsfria
            tandvården inte upphöra vid 20 år utan förlängas till 25 år.
          </p>
          <p xml:id="i-WreCBzkxHWqdFGvLxYTgeC">
            Miljöpartiet saknar i propositionen förslag om hur människor
            som lever gömda i Sverige ska få tillgång till tandvård. Flyktingar
            har fram till dess besked kommit om att de avvisas eller utvisas,
            rätt till betald skolgång samt hälso- och sjukvård. För barn finns
            det därefter en rätt till hälso- och sjukvård fullt ut, men för
            vuxna endast för akut hälso- och sjukvård inklusive tandvård.
            Men gömda flyktingar och papperslösa människor har ingen rätt
            till någon tandvård i Sverige. Vi anser inte detta vara förenligt
            med humanitära krav, utan anser att alla gömda flyktingar ska
            ha rätt till hälso- och sjukvård samt tandvård. Dålig tandhälsa
            och sjukdomar samt utebliven tandvård kan ge upphov till stor
            smärta och svårigheter att leva ett normalt liv. Miljöpartiet
            menar att människor som lever i Sverige bör få tillgång till tandvård
            som underlättar för dem att äta, tugga och tala utan större hinder
            och som befriar dem från smärta och sjukdomar i munnen. Regeringen
            bör återkomma med förslag om hur s.k. papperslösa och gömda flyktingar
            också ska få tillgång till viss tandvård.
          </p>
          <head xml:id="i-Mhqo8tV5G6D3cAi8FrEa3Z" type="h1">
            Allmänt tandvårdsbidrag
          </head>
          <p xml:id="i-3uRP66mLCL58nyYgCDoxBf">
            Regeringens förslag: Allmänt tandvårdsbidrag får användas för
            betalning av ersättningsberättigande tandvårdsåtgärder under en
            period av högst två år räknat från och med den 1 juli varje år.
            Förutsättningen är att patienten detta datum har rätt till bosättningsbaserade
            förmåner enligt socialförsäkringslagen (1999:799) eller till förmåner
            som följer av förordningen (EEG) nr 1408/71. Regeringen meddelar
            föreskrifter om det allmänna tandvårdsbidragets storlek.
          </p>
          <p xml:id="i-HV94CLg2zM3Pip6tV4tFtB">
            Miljöpartiet yrkar avslag på förslaget om allmänt tandvårdsbidrag
            till förmån för partiets eget förslag. Ytterligare en anledning
            är att ett allmänt tandvårdsbidrag inte skulle ge den ekonomiska
            avlastning som avses. För det stora flertalet försämras det ekonomiska
            stödet, vilket ger en dyrare tandvård än i dag och detta i sin
            tur riskerar att öka tandohälsan.
          </p>
          <p xml:id="i-SUieRzE4vxEadce97t4yht">
            Miljöpartiet menar att för att uppnå det första målet som regeringen
            anger att bibehålla en god tandhälsa hos individer med inga eller
            små tandvårdsbehov bör ett ekonomiskt stöd ges till förebyggande
            insatser som stimulerar till regelbundna tandvårdsbesök. Det andra
            målet att möjliggöra för individer med stora tandvårds­behov att
            få tandvård till en rimlig kostnad nås genom att skapa ett skydd
            mot höga kostnader som ska minska de ekonomiska hindren för att
            konsumera den tandvård som patienterna anser sig behöva.
          </p>
          <p xml:id="i-6qCYf9zNZ5r5tkSFwJiKpP">
            I slutbetänkandet Friskare tänder till rimliga kostnader skriver
            man att rapporter visar att de som inte besöker tandvården minst
            vartannat år löper en större risk att få tandhälsoproblem. De
            som inte besöker tandvården regelbundet tillhör i stor utsträckning
            socioekonomiska grupper, och för dem kan karensbeloppet 3 000
            kr vara en för tung ekonomisk utgift. Att enbart erhålla ett bidrag
            på antingen 300 eller 600 kr vartannat år skulle inte lätta den
            ekonomiska bördan nämnvärt. Med det föreslagna karensbeloppet
            finns också risken att många avstår från att besöka tandläkaren,
            av rädsla för att framtida kostnader blir för höga och inte förutsägbara.
          </p>
          <head xml:id="i-5AVfSoxTZDqanYHWddJuLD" type="h2">
            Frisktandvård till ett fast pris
          </head>
          <p xml:id="i-XwPGHa6E782RTqiziVpq4D">
            Miljöpartiet har ett förslag till en ny nationell tandvårdsförsäkring,
            Frisktandvård till ett fast pris. Förslaget innebär att vid det
            första besöket görs en bedömning av en persons tandstatus och
            framtida vård­behov, och utifrån detta placeras man i en viss
            riskklass.
          </p>
          <p xml:id="i-MRWAuMPTXMMQyU4373i9aq">
            Den som blir placerad i lägsta klass (med betydelsen: liten risk
            för ohälsa) betalar en låg egenavgift, till exempel 40 kronor
            per månad. Den som placeras i en högre riskklass får högre egenavgift.
            Vid en viss nivå går staten in och subventionerar kostnaden enligt
            en successiv upptrappning som ett slags högkostnadsskydd. Placeringen
            av en patient i en viss riskgrupp omprövas regel­bundet, vilket
            innebär att patienten får kvitto på vad olika förebyggande åtgärder
            eller frånvaron av förebyggande åtgärder förväntas leda till i
            framtiden. Oavsett vilken riskklass han eller hon tillhör betalar
            alltid patienten en egen­avgift.
          </p>
          <p xml:id="i-3G1yFKUjS16P9JCK9rWYyQ">
            Vi menar att det ska vara samma riskklassgruppering och samma
            avgiftsklasser oavsett var man bor i Sverige. Därför föreslår
            vi att ett nationellt system ska införas. Exakt hur dessa riskklasser
            ska utformas och vilka indikationsnivåer som ska gälla behöver
            utredas vidare. Detta skulle kunna ske i ett samarbete mellan
            Tjänstetand­läkarna, Privattandläkarna och Sveriges Kommuner och
            Landsting, SKL. Som patient väljer man själv vilken tandvårdsklinik
            man vill gå hos, privat eller via folktandvården.
          </p>
          <p xml:id="i-99ZWLHNSKirnP58sjFCApo">
            Frisktandvårdsmodellen leder till regelbundenhet i kontakten
            mellan den enskilde och tandvården och skapar incitament för såväl
            patienten som vårdgivaren att ha ett före­byggande förhållningssätt.
            Modellen gör att patienterna vet vad tandvården kostar och försäkrar
            sig mot obehagliga överraskningar. De skilda avgiftsklasserna
            motiverar också till egenvård och förebyggande åtgärder, för att
            undvika risken att hamna i en högre avgiftsklass. Tandvårdsgivaren
            får incitament att prioritera förebyggande åtgärder för att minska
            risken för kostnadskrävande behandlingar i framtiden.
          </p>
          <p xml:id="i-2LGfVmQwPZ5x4UuhooLWLU">
            I slutbetänkandet, Friskare tänder till rimliga kostnader, finns
            det på ett mycket bra sätt beskrivet ett system med tandvård till
            fast pris. Eftersom utredningens tilläggs­direktiv var att det
            nya tandvårdsstödet skulle vara att ersättning lämnas per utförd
            åtgärd slutfördes inte alternativet med tandvård till fast pris.
            Därför saknas det beräkningar på vad detta skulle kosta och en
            del andra frågor lämnades också olösta. Dock skriver man i slutbetänkandet
            att ett system med tandvård till fast pris är ett intressant alternativ
            till styckebaserad finansiering av tandvård. Man gör bedömningen
            att förslaget om tandvård till fast pris är välfärdshöjande då
            patienternas risktagande minskar och den ekonomiska osäkerheten
            minskar för både individen och staten. Vår bedömning av förslaget
            är, trots att det i dagsläget inte finns några exakta ekonomiska
            beräkningar, att det troligtvis skulle bli ekonomiskt mer fördelaktigt
            för både individen och staten.
          </p>
          <p xml:id="i-LjzMUY4VoW5JDnEgouS9BV">
            Regeringen bör få i uppdrag att fortsätta utreda förslaget med
            tandvård till fast pris och återkomma med ett förslag utifrån
            de riktlinjer som angetts i förslaget Frisktandvård till ett fast
            pris.
          </p>
          <head xml:id="i-7Gt9MRiXetzexjUbHAqGw4" type="h1">
            Abonnemangstandvård
          </head>
          <p xml:id="i-ALrCpepkGgUm6j1XGKkTjg">
            Regeringens förslag: Det allmänna tandvårdsbidraget får användas
            för betalning enligt ett avtal om abonnemangstandvård, om avtalet
            innebär att vårdgivaren under en period av tre år till ett fast
            pris ska utföra viss angiven tandvård som patienten behöver.
          </p>
          <p xml:id="i-UHXCFo7EFCjKVpEYCsyEqc">
            Miljöpartiet yrkar avslag på förslaget om abonnemangstandvård
            i konsekvens med att vi yrkar avslag på förslaget om ett allmänt
            tandvårdsbidrag till förmån av vårt förslag om ett nationellt
            frisktandvårdssystem till fast pris. Dock menar vi att om regeringens
            förslag genomförs bör abonnemangspremien räknas in i karensbeloppet.
            Annars blir patientens karensbelopp inte 3 000 kr, som föreslagits,
            utan 3 000 kr + abonnemangspremien.
          </p>
          <p xml:id="i-vkzQoUq6fYn4VmBeMCjuG">
            Det saknas även en strategi för hur abonnemangstandvården skulle
            kunna dels utvecklas över hela landet till exempel varierar tillgången
            till frisktandvård genom abonnemangsavtal över landet dels få
            en fortsatt positiv utveckling. Miljöpartiet anser därför att
            regeringen bör återkomma med en strategi för hur abonnemangstandvården
            kan fortsätta utvecklas.
          </p>
          <p xml:id="i-GNUyzzLc1bQihieGgg91aj">
            I väntan på att tandvård till fast pris kan genomföras skulle
            det vara positivt om abonnemangstandvård även erbjöds personer
            äldre än 64 år. Det är upp till varje landsting att besluta om
            abonnemangstandvård. Antalet abonnemangspatienter i de högsta
            åldersgrupperna är också mycket litet enligt slutbetänkandet.
            Där skriver man att många äldres tandohälsa ofta inte uppmärksammas
            förrän i ett akutskede och att många äldre inte heller upprätthåller
            tandvårdskontakterna i samma utsträckning som tidigare i livet.
          </p>
          <head xml:id="i-Rg49S23Kac2Hd87SgNgy9h" type="h1">
            Tandvårdsersättning, ett skydd mot höga kostnader
          </head>
          <p xml:id="i-XwEGqFZSSK7MWHCwS54px5">
            Regeringens förslag: För ersättningsberättigande tandvårdsåtgärder
            som har slutförts under en ersättningsperiod om ett år, lämnas
            tandvårdsersättning med en viss andel av patientens sammanlagda
            kostnader, i den mån dessa överstiger ett visst fastställt belopp.
          </p>
          <p xml:id="i-KfBe67NjAubaA8N5qJb5hj">
            Miljöpartiet yrkar avslag på förslaget om ett skydd för höga
            kostnader till förmån för vårt eget förslag Frisktandvård till
            fast pris. Vi håller med om vikten av att det finns ett skydd
            för individen mot alltför höga kostnader men menar att det förslag
            som lämnas i propositionen inte ger ett tillräckligt bra skydd.
            Regeringens förslag utgår från ett karensbelopp på 3 000 kr, under
            vilket ingen ersättning utgår. Detta medför att tandvården i de
            lägre kostnadsområdena blir dyrare än med det nuvarande systemet.
            Flera av remissinstanserna anser också att detta karensbelopp
            är för högt satt då många patienter inte kommer att få del av
            skyddet mot höga kostnader eftersom de inte kommer ha årliga tandvårdskostnader
            som överstiger 3 000 kr. Tjänstetandläkarna skriver i sitt remissvar
            att man bedömer också att utredningens förslag som helhet kommer
            att innebära icke obetydliga kostnadsökningar för mer än 90 procent
            av patienterna.
          </p>
          <p xml:id="i-J4F3HftARBfC1974HSGvDh">
            Enligt slutbetänkandet Friska tänder till rimliga kostnader stiger
            den genomsnittliga tandvårdskostnaden från ca 1 500 kr för patienter
            som är 20 år till ca 3 500 kr för patienter som är 60 år. 80 procent
            av patienterna betalade mindre än 3 000 kr för sin tandvård under
            det år som avses i slutbetänkandets analys. De flesta patienter
            har dock höga tandvårdskostnader endast vid enstaka tillfällen
            i livet och mycket få har det under flera år i sträck. Men hänvisning
            till detta samt övriga fakta som presenteras i slutbetänkandet
            menar Miljöpartiet att den modell som regeringen presenterar inte
            ger ett fullgott skydd mot höga tandvårdskostnader.
          </p>
          <p xml:id="i-HhAaENuwNMjy7CMH666hxZ">
            En annan fråga som nämns som ett problem i sammanhanget men som
            man inte försöker lösa är personer med mycket låg eller ingen
            inkomst. I slutet av avsnitt 17.1 skriver man att dessa personer
            får söka anstånd om bistånd till tandvård enligt social­tjänstlagen.
            Huruvida personer får ekonomiskt bistånd eller inte från socialtjänsten
            ser mycket olika ut mellan individer och mellan kommuner. Detta
            problem är en stor fråga och som har diskuterats fram och tillbaka
            under många år men utan resultat. Personer med mycket låg inkomst
            eller ingen får enligt regeringens förslag också betala upp till
            3 000 kr och i dessa fall kan det vara orimliga kostnader. Att
            bara avfärda personer med mycket låg inkomst eller ingen inkomst,
            med hänvisning till socialtjänsten, är att lämna dessa personer
            som redan befinner sig i en utsatt situation åt sitt öde som en
            andra klassens medborgare.
          </p>
          <p xml:id="i-Dkmr7umNGRTCGebp4oDx4p">
            Med ett system med tandvård till fast pris skulle personer med
            låg eller ingen inkomst kunna få en överblick över de ekonomiska
            konsekvenserna och lägga upp en längre tandvårdsplan för att åtgärda
            sina problem.
          </p>
          <p xml:id="i-DXGS7he4pKJjcvNcMSfTGQ">
            Miljöpartiet menar att regeringen bör återkomma med förslag på
            hur personer med mycket låg eller ingen inkomst ska kunna få tillgång
            till den tandvård som de är i behov av för att kunna leva ett
            normalt liv.
          </p>
          <head xml:id="i-A4Z1LWCYwcFB9MfncBMbQA" type="h1">
            Kreditsystem
          </head>
          <p xml:id="i-2nh5Lq6SxP3P4Xxi5XtV5J">
            Regeringens bedömning: Det bör inte införas något kreditsystem
            inom ramen för det statliga tandvårdsstödet.
          </p>
          <p xml:id="i-AULN2KWxCsQtMrpezMpTf7">
            I propositionen resonerar regeringen kring det i dag existerande
            avbetalningssystemet gällande tandvården samt de problem som kan
            uppstå i samband med ett kreditsystem med eller utan kreditprövning.
            Precis så som regeringen skriver menar vi också att det finns
            problem kring detta men vi vill i sammanhanget påpeka vikten av
            att social­tjänsten ger ekonomiskt stöd för tandvård till de personer
            som uppbär socialbidrag. Tandhälsa ska inte vara en social fråga
            utan alla ska ha rätt till frihet från smärta och sjukdomar, förmåga
            att äta, tugga och tala utan större hinder och ett socialt acceptabelt
            tandutseende.
          </p>
        </div>
        <div xml:id="i-BPLx6snjjeSVa9XdD5prwm" type="motSignatures">
          <list xml:id="i-2GgJuuPRHhu3mxvSM53hDC">
            <item xml:id="i-4E7es2N3P7zgpTDfGim2mS" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-W5VZNHvYwQYB32fZSwsMfc" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-QdX19eQ56qpP9efqi2izbc" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
