<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00385">
  <teiHeader>
    <fileDesc>
      <titleStmt>
        <title>Utgiftsområde 14 Arbetsmarknad och arbetsliv</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 14 Arbetsmarknad och arbetsliv</title>
          <idno type="rdwebb">GW02A385</idno>
          <rs type="number">A385</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A385/text</ref>
          <ref type="dokument_url_html">http://data.riksdagen.se/dokument/GW02A385</ref>
          <ref type="dokumentstatus_url_xml">http://data.riksdagen.se/dokumentstatus/GW02A385</ref>
          <ref type="doc">http://data.riksdagen.se/fil/911A27B9-7F02-423E-8144-E99B84357AEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XMaFZdESjopLdH2DpHsfFh" type="signed"/>
        <correspContext corresp="i-XMaFZdESjopLdH2DpHsfFh">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-RfWJijyMSecmsnG8DnT3i6" type="numbering">
          <date when="2008-10-08"/>
        </correspAction>
        <correspAction xml:id="i-NJz6jdnpQfHU2TmpN47vLk" type="submission">
          <date when="2008-10-07"/>
        </correspAction>
        <correspAction xml:id="i-Gbnsxi432fcbJphYbqirWn" type="transfer">
          <date when="2008-10-06"/>
        </correspAction>
        <correspAction xml:id="i-HPsJYStKkvprvNgH1Be939" type="assigned"/>
        <correspContext corresp="i-HPsJYStKkvprvNgH1Be939">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NeaWum89AGGbbKUe5t5YqY" type="motBody">
        <div xml:id="i-7E8SsdUbyS8vb3yNzQ7b2K" type="motSummary">
          <head xml:id="i-XPuenWWDHTNmHNiicuLePa">
            1 Sammanfattning
          </head>
          <p xml:id="i-R1jr1oL9gasrEEJYYmZfBM">
            Vänsterpartiets arbetsmarknadspolitik syftar till att uppnå full
            sysselsättning och skapa ett arbetsliv som präglas av goda arbetsvillkor,
            bra arbetsmiljö och ökat inflytande och utvecklingsmöjligheter
            för löntagarna. En arbetslöshetsförsäkring som ger trygghet och
            håller lönenivåerna uppe, en arbetsförmedling som har ett brett
            utbud av effektiva insatser för att rusta arbetssökande för ett
            föränderligt arbetsliv och ett ambitiöst arbetsmiljöarbete är
            viktiga beståndsdelar i denna politik.
          </p>
          <p xml:id="i-Ta3UaYsUqUK5SZNcvPXphD">
            Vänsterpartiet föreslår ett högre anslag till Arbetsförmedlingen
            för att ge utrymme för att prioritera arbetet med arbetssökande
            med särskilda behov. Vi budgeterar för en lång rad förbättringar
            av arbetslöshetsförsäkringen och återinför avdragsrätten för medlemskap
            i fack och a-kassa. Vi avsätter utrymme för fler platser och mer
            kvalitativa insatser i konjunkturberoende program. Vi prioriterar
            yrkesinriktade arbetsmarknadsutbildningar och riktade insatser
            för långtidsarbetslösa och personer som varit långvarigt sjukskrivna.
            Vi lanserar också en särskild utbildningssatsning på unga långtidsarbetslösa
            som saknar gymnasieutbildning.
          </p>
          <p xml:id="i-E5tFGJc1EWGPyJ6cQoDzLa">
            Vi förstärker också insatserna för personer med funktionsnedsättning
            som medför nedsatt arbetsförmåga genom höjt tak för lönebidrag
            och utökat antal platser med lönebidrag och i offentligt skyddade
            anställningar. Vi ökar också merkostnadsersättningen till Samhall
            AB.
          </p>
          <p xml:id="i-5SYdRDQF323XUxgQGtvR7f">
            Vi ökar anslaget till Arbetsmiljöverket för att förbättra det
            förebyggande inspektions- och informationsarbetet. Vi avsätter
            också medel för arbetslivsforskning att fördelas av Fas och Arbetsmiljöverket.
            Vi avvisar regeringens förslag om att inte kräva tillbaka utbetald
            lönegaranti vid konkurser och företagsrekonstruktioner.
          </p>
        </div>
        <div xml:id="i-K13YhdGiuLay2HwkNz74QB" type="motProposal" subtype="förslag">
          <head xml:id="i-JhJ6E9FrT7YtTxKVnoHuAC">
            2 Förslag till riksdagsbeslut
          </head>
          <p xml:id="i-B5JbkiCwJqmvPEauebmSWX">
            Riksdagen anvisar med följande ändringar i förhållande till regeringens
            förslag anslagen under utgiftsområde 14 Arbetsmarknad och arbetsliv
            enligt uppställning:
          </p>
          <table xml:id="i-5ksAGmfFmoUaccFkhn7XX5">
            <row xml:id="i-SdpajWN3Lbm98nNCWS1gdd">
              <cell>
                Anslag
              </cell>
              <cell>
                Regeringens förslag (tkr)
              </cell>
              <cell>
                Förändring (tkr)
              </cell>
            </row>
            <row xml:id="i-Q6iVKUChqkxNhHtKkbTiGw">
              <cell>
                1:1
              </cell>
              <cell>
                Arbetsförmedlingens förvaltningskostnader
              </cell>
              <cell>
                4 705 634
              </cell>
              <cell>
                +326 000
              </cell>
            </row>
            <row xml:id="i-RewAnvVoysZj6iEJTHZjrA">
              <cell>
                1:2
              </cell>
              <cell>
                Bidrag till arbetslöshetsersättning och aktivitetsstöd
              </cell>
              <cell>
                27 677 872
              </cell>
              <cell>
                +3 241 000
              </cell>
            </row>
            <row xml:id="i-8G6SbSYdc2pDtFdhPJYBKL">
              <cell>
                1:3
              </cell>
              <cell>
                Kostnader för arbetsmarknads­ politiska program och insatser
              </cell>
              <cell>
                5 937 225
              </cell>
              <cell>
                +2 263 000
              </cell>
            </row>
            <row xml:id="i-8WEeeLfU73L7FSDhQevh9v">
              <cell>
                1:4
              </cell>
              <cell>
                Lönebidrag och Samhall m.m.
              </cell>
              <cell>
                14 362 488
              </cell>
              <cell>
                +1 205 000
              </cell>
            </row>
            <row xml:id="i-LmArWqyHyVDgqDc1XDguuQ">
              <cell>
                1:11
              </cell>
              <cell>
                Bidrag till lönegarantiersättning
              </cell>
              <cell>
                1 354 629
              </cell>
              <cell>
                500 000
              </cell>
            </row>
            <row xml:id="i-ThR85wbADkEcnefzxUQiaH">
              <cell>
                2:1
              </cell>
              <cell>
                Arbetsmiljöverket
              </cell>
              <cell>
                588 130
              </cell>
              <cell>
                +275 000
              </cell>
            </row>
            <row xml:id="i-VpKrRo3kN4LTc9BSrxjAFb">
              <cell>
                2:6
              </cell>
              <cell>
                Arbetsmiljöforskning
              </cell>
              <cell>
                0
              </cell>
              <cell>
                +80 000
              </cell>
            </row>
            <row xml:id="i-W8GTLr14h2rNrafrybE9Bs">
              <cell>
                Summa:
              </cell>
              <cell>
                +6 890 000
              </cell>
            </row>
          </table>
        </div>
        <div xml:id="i-FNVMXi5uyviaNBU3CyPqG5" type="motContent">
          <head xml:id="i-TuW3K4fV9JqgRCebcSeoZD" type="h1">
            3 Arbetsförmedlingens förvaltningskostnader
          </head>
          <p xml:id="i-FCSG3n1Q5oq7SVLAnN1LAM">
            Arbetsförmedlingen fyller en central funktion för matchningen
            på arbetsmarknaden och för en fungerande omställning oavsett konjunktur.
            Vi har tidigare kritiserat regeringens kraftiga neddragningar
            av Arbetsförmedlingens resurser. Trots en mycket stark konjunktur
            med hög sysselsättningsökning under regeringens första två år
            har de personer som har allra svårast att komma in på arbetsmarknaden
            i hög grad lämnats kvar i arbetslöshet. Personer med funktionsnedsättning
            som medför nedsatt arbetsförmåga, utlandsfödda, unga som saknar
            fullständig gymnasiekompetens och äldre har i väldigt liten utsträckning
            märkt av den goda konjunkturen på arbetsmarknaden. När nu konjunkturen
            vänder och fler arbetssökande förväntas strömma till är risken
            uppenbar att de som står längst ifrån arbetsmarknaden får ännu
            svårare att hävda sig i konkurrensen om såväl jobben som Arbetsförmedlingens
            knappa resurser.
          </p>
          <p xml:id="i-EUraNVJLPTZcjtPRmfYmtN">
            Arbetsförmedlingen påtalar i sin anslagsframställan för 20092011
            att antalet inskrivna med särskilda behov dessutom kommer att
            öka som andel av de arbetssökande under budgetperioden eftersom
            just de löper större risk än andra att förlora jobbet när företagen
            nu säger upp personal. Dessutom räknar Arbetsförmedlingen med
            att fler med funktionsnedsättning och nedsatt arbetsförmåga kommer
            att skrivas in som en effekt av de nya strängare reglerna i sjukförsäkringen.
          </p>
          <p xml:id="i-9qEXjwMVyY8be2p2iEDLDd">
            Vänsterpartiet vill därför utöver en generell anslagsökning med
            100 miljoner per år avsätta särskilda medel för att förbättra
            Arbetsförmedlingens arbete med inskrivna med särskilda behov.
            Vi höjer anslaget med 100 miljoner kronor per år för att anställa
            förmedlare som är specialiserade på att stödja personer som varit
            långvarigt sjukskrivna och personer med funktionsnedsättningar
            som medför nedsatt arbetsförmåga.
          </p>
          <p xml:id="i-2ToRpachXM9ADwJeVKHB3k">
            En annan grupp som behöver extra stöd för att komma in i arbetslivet
            är nyanlända flyktingar och invandrade. Vi välkomnar regeringens
            förslag om individuella introduktionsplaner, men vi anser att
            det också behövs resurser till personal som är specialiserade
            på att jobba med etableringen av nyanlända. För det ändamålet
            avsätter vi 120 miljoner kronor per år.
          </p>
          <p xml:id="i-2ga5NGpTzTQs6YP3hgwKMY">
            Vi avvisar regeringens överföring av 5,6 miljoner från Arbetsförmedlingen
            till Migrationsverket eftersom vi avvisar förslaget att låta Migrationsverket
            ta över prövningen av arbetstillstånd. Vi välkomnar arbetskraftsinvandring,
            men vi anser att prövningen av arbetskraftsbehoven bör göras av
            Arbetsförmedlingen som är den myndighet som har översikt över
            arbetsmarknaden.
          </p>
          <head xml:id="i-5C7DhzSQvhefcoFZAfGWG8" type="h1">
            4 Bidrag till arbetslöshetsersättning och aktivitetsstöd
          </head>
          <p xml:id="i-TMfoWWEczZB4LojviL9iDg">
            Regeringen har sedan sitt tillträde genomfört en lång rad omfattande
            försämringar av arbetslöshetsförsäkringen utan några som helst
            analyser av konsekvenserna för enskildas och samhällets ekonomi.
            För många arbetslösa har de hårdare kvalifikationskraven och de
            sänkta ersättningsnivåerna redan orsakat stora ekonomiska problem,
            men den goda konjunkturen har hittills lindrat de samhällsekonomiska
            effekterna av försämringarna. Men nu vänder konjunkturen, och
            antalet arbetslösa förväntas öka under både 2009 och 2010. Regeringen
            konstaterar i budgetpropositionen att ökningen av utgifterna för
            arbetslöshetsersättning trots det inte blir så dramatisk under
            2009 eftersom antagandet om hur många arbetslösa som uppbär arbetslöshetsersättning
            reviderats ner. Bakgrunden till den ändrade prognosen är effekterna
            av regeringens nedmontering av arbetslöshetsförsäkringen: ca 500
            000 personer har valt att lämna a-kassan sedan regeringen tillträdde,
            och ytterligare ett stort antal är inte längre berättigade till
            ersättning på grund av strängare regelverk. Till de samhällsekonomiska
            effekterna av alla dem som inte längre är berättigade till ersättning
            från arbetslöshetsförsäkringen ska läggas effekterna av sänkt
            tak och nedtrappningen av ersättningsnivåerna som kommer att få
            allt större genomslag.
          </p>
          <p xml:id="i-Xu8Ppkt8zVLs9McGqZRq3c">
            Det är nu det blir uppenbart att arbetslöshetsförsäkringens funktion
            som automatisk stabilisator vid konjunkturnedgångar med hög arbetslöshet
            har urholkats kraftigt. Betydligt fler än vid tidigare konjunkturnedgångar
            kommer att vara hänvisade till kommunalt försörjningsstöd, vilket
            i sig kommer att orsaka problem för kommunernas ekonomi. Den inkomstsänkning
            för stora grupper det innebär att hänvisas till försörjningsstöd
            jämfört med om de haft ersättning från a-kassan innebär dessutom
            förutom stora ekonomiska förluster för den enskilde en minskning
            av konsumtionsutrymmet i hela ekonomin, vilket är förödande i
            en konjunkturnedgång. Detta problem har uppenbart börjat oroa
            även regeringen. Man aviserar därför en rabatt på medlemskap i
            a-kassan på 50 kronor i månaden samt mer generösa inträdesvillkor
            i försäkringen. Vi välkomnar de generösare inträdes- och kvalifikationsvillkoren,
            som vi länge ansett bör genomföras, men då självklart permanent.
            Men när det gäller den lilla rabatten på medlemsavgiften betvivlar
            vi att den kommer att få någon avgörande effekt, med tanke på
            de betydligt högre avgiftshöjningar regeringen orsakat genom tidigare
            reformer. Rabatten på 50 kronor kommer inte heller att innebära
            någon förändring av avgiften i kassor med hög andel arbetslösa,
            vilka i dag betalar de högsta avgifterna.
          </p>
          <p xml:id="i-XfGWLnyjw2z7LWHwM7XdG9">
            För att locka tillbaka de många som lämnat försäkringen på grund
            av regeringens ogenomtänkta och kortsiktiga försämringar krävs
            betydligt mer radikala åtgärder. Arbetslöshetsförsäkringen måste
            återupprättas i grunden för att fylla sina viktiga funktioner
            att skydda den enskilde från stora inkomstförluster vid arbetslöshet
            och att upprätthålla lönenivåer och efterfrågan i ekonomin också
            i tider av hög arbetslöshet.
          </p>
          <head xml:id="i-4roWPaJgxznodAwMDLuXtc" type="h2">
            4.1 Höjd ersättning i arbetslöshetsförsäkringen m.m.
          </head>
          <p xml:id="i-3eJSSAZYDVq2oNpfn1K1bX">
            Arbetslöshetsförsäkringen måste ge en reell inkomstbortfallsersättning
            för en majoritet av löntagarna. I dagsläget är ca 55 procent av
            a-kassornas medlemmar underförsäkrade, det vill säga de får ut
            mindre än 80 procent av tidigare lön i ersättning.
          </p>
          <p xml:id="i-RoqJX59v4t4prfFVz6Fv4z">
            Det är oacceptabelt att arbetslöshetsförsäkringen inte ens ger
            en majoritet av medlemmarna full ersättning. Det urholkar försäkringens
            legitimitet och ökar risken för att gynnade grupper av löntagare
            helt drar sig ur försäkringen till förmån för privata alternativ.
            Vi anser att ett riktmärke bör vara att 80 procent av medlemmarna
            ska kunna få ut 80 procent av sin lön i ersättning. Vi höjer därför
            den högsta dagpenningen i arbetslöshetsförsäkringen och aktivitetsstödet
            från dagens 680 kronor till 916 kronor.
          </p>
          <p xml:id="i-3quKwzVv9CR7yY2kmAW2FT">
            En särskilt ekonomiskt utsatt grupp är de som inte kvalificerat
            sig till någon inkomstrelaterad ersättning och som enbart får
            ut grundbeloppet. Vi höjer därför också grundbeloppet från dagens
            320 kronor till 420 kronor per dag, och den lägsta nivån i aktivitetsstödet
            höjs från 223 kronor till 320 kronor per dag.
          </p>
          <p xml:id="i-SJGja93nJH12HvKW1njGw9">
            Vi delar inte regeringens uppfattning att de ekonomiska drivkrafterna
            för att aktivt söka jobb måste stärkas genom en gradvis nedtrappning
            av ersättningsnivån. Tanken bakom nedtrappningsmodellen är att
            den som inte lyckas få ett jobb med en viss nivå på sina anspråk
            på lön och andra villkor, ska tvingas sänka sina anspråk i takt
            med sänkt ersättning från försäkringen. Tanken är att på sikt
            sätta press nedåt på löner och anställningsvillkor och skapa utrymme
            för en arbetsmarknad med långt sämre villkor än vad vi hittills
            haft i Sverige. Det är en utveckling vi motsätter oss. Nya arbetstillfällen
            ska inte skapas på bekostnad av löner och arbetsvillkor.
          </p>
          <p xml:id="i-SmANd65wAstB8b3Rp9hKCF">
            Nedtrappningen av ersättningen drabbar inte heller alla lika.
            Människors utsikter att få jobb bestäms, förutom av tillgången
            till faktiska jobb, av faktorer som utbildningsnivå, ålder, kön,
            etniskt ursprung och bostadsort. I praktiken bidrar därför regeringens
            a-kassemodell till att förstärka redan existerande orättvisor
            och diskriminerande strukturer i arbetslivet. Vänsterpartiet anser
            att det är samhällets uppgift att bekämpa dessa strukturer, inte
            de som drabbas av dem.
          </p>
          <p xml:id="i-EZDEkkVt2jQUe4vW5bfM8h">
            Vi avskaffar därför nedtrappningen av ersättningsnivån i arbetslöshetsförsäkringen
            och aktivitetsstödet så att ersättningen ligger på 80 procent
            av tidigare lön upp till taket under hela ersättningsperioden.
          </p>
          <p xml:id="i-7v1gJrxteE5rQBReNnQhED">
            Vi återinför också rätten att deltidsstämpla upp till heltid
            under en hel ersättningsperiod eftersom det är orimligt at ekonomiskt
            bestraffa den som tvingas arbeta mindre än vad han eller hon kan
            och vill på grund av arbetsgivarens ovilja att erbjuda en heltidstjänst.
            Vänsterpartiet föreslår en lagstadgad rätt till heltid, men så
            länge den rätten inte finns måste deltidsarbetslösa ha samma rätt
            som heltidsarbetslösa att få ersättning från arbetslöshetsförsäkringen
            för den tid de kan men inte får arbeta. Vi återställer också reglerna
            om karensdagar från dagens fem till två dagar.
          </p>
          <p xml:id="i-155m1STjNiz2psQ2xWGP4B">
            I samband med att ovan nämnda reformer genomförs bör också resterande
            regelverk i försäkringen förändras för att få en stabil och långsiktigt
            hållbar försäkring. Vi presenterar utgångspunkterna för hur vi
            anser att framtidens arbetslöshetsförsäkring bör utformas i vår
            motion En solidarisk arbetslöshetsförsäkring (2008/09:A373). Vi
            föreslår där en utredning där de fackliga organisationerna ges
            stort inflytande som ska få i uppdrag att utforma arbetslöshetsförsäkringen
            i framtiden. För att ge rimlig tid till utredning och beredning
            beräknar vi därför att samtliga ovan presenterade förändringar
            börjar gälla från och med den 30 juni 2009.
          </p>
          <head xml:id="i-GYxL7i2XDna8wPfUkjNGxK" type="h1">
            Tabell 1: Finansiell effekt av att höja ersättningsgraden till
            80 procent för samtliga med a-kassa eller aktivitetsstöd, höjt
            tak till 916 kronor, höjt grundbelopp till 420 kronor, återinförd
            rätt till deltidsstämpling, höjd lägstnivå i aktivitetsstödet
            till 320 kronor samt reducering av antalet karensdagar till två
            från 30 juni 2009 (miljarder kronor)
          </head>
          <table xml:id="i-71YkGvzM26tEoNXGdSN3Nw">
            <row xml:id="i-H8gp51FiYrxHkvUqw9scV4">
              <cell>
                2009
              </cell>
              <cell>
                2010
              </cell>
              <cell>
                2011
              </cell>
            </row>
            <row xml:id="i-BZqTGUhTkZWodEDRTe7Ver">
              <cell>
                Staten
              </cell>
              <cell>
                4,6
              </cell>
              <cell>
                10,3
              </cell>
              <cell>
                10,6
              </cell>
            </row>
            <row xml:id="i-Re6satGvsFqMHQuLG3Jugs">
              <cell>
                varav a-kassa
              </cell>
              <cell>
                4,0
              </cell>
              <cell>
                8,9
              </cell>
              <cell>
                9,1
              </cell>
            </row>
            <row xml:id="i-Hoc9KxtgJxawgqMgD85bej">
              <cell>
                skattered. allm. pensavg.
              </cell>
              <cell>
                0,3
              </cell>
              <cell>
                0,5
              </cell>
              <cell>
                0,6
              </cell>
            </row>
            <row xml:id="i-4GjCn27YU74jRinaT11bnu">
              <cell>
                statlig ålderspensionsavgift
              </cell>
              <cell>
                0,3
              </cell>
              <cell>
                0,9
              </cell>
              <cell>
                0,9
              </cell>
            </row>
            <row xml:id="i-Vaf39f7r7ZzCwYCQwsYzNT">
              <cell>
                Kommunerna
              </cell>
              <cell>
                +1,3
              </cell>
              <cell>
                +3,1
              </cell>
              <cell>
                +3,1
              </cell>
            </row>
            <row xml:id="i-KhEYq48QeeFhNMoABm1mCA">
              <cell>
                Ålderspensionssystemet
              </cell>
              <cell>
                +0,6
              </cell>
              <cell>
                +1,4
              </cell>
              <cell>
                +1,5
              </cell>
            </row>
            <row xml:id="i-HmvgohScqUzQwCdnXkxUZK">
              <cell>
                Totalt
              </cell>
              <cell>
                2,7
              </cell>
              <cell>
                5,8
              </cell>
              <cell>
                6,0
              </cell>
            </row>
          </table>
          <head xml:id="i-JCxy87ReQ9BD5e7KNXDLbf" type="h2">
            4.2 Sänkt avgift till arbetslöshetsförsäkringen
          </head>
          <p xml:id="i-UZE7acSW6gnpcvpjCnYbvc">
            Hela idén med arbetslöshetsförsäkringen är att den ska sprida
            de ekonomiska riskerna för arbetslöshet solidariskt mellan löntagarna.
            Det finansierings­system regeringen infört innebär bland annat
            att den andel av försäkringens kostnader medlemmarna betalar blivit
            så hög att många valt att lämna försäkringen av det skälet. Orsaken
            är att regeringen låter a-kassornas medlemmar finansiera en betydligt
            större andel av försäkringens kostnader. År 2006 svarade medlemsavgifterna
            för i genomsnitt 12 procent av den utbetalda ersättningen. I budgetpropositionen
            för 2009 beräknas medlemsavgifter stå för ca 44 procent av den
            utbetalda ersättningen. Det är en gigantisk urholkning av försäkringens
            solidariska finansiering.
          </p>
          <p xml:id="i-Exbqg5HKRHWKerJxFRZNo3">
            Dessutom har kopplingen mellan kassamedlemmarnas avgifter till
            försäkringen och arbetslöshetsnivån i respektive kassa kraftigt
            minskat den solidariska riskspridningen inom löntagarkollektivet.
            Systemet har lett till att en medlem i Hotell- och restaurangfackets
            a-kassa betalar betydligt mer till arbetslöshetsförsäkringen än
            en medlem i akademikernas kassa eftersom Hotell- och restaurangfackets
            kassa har högre andel arbetslösa. Regeringens tanke med systemet
            är att om medlemmarna i en viss kassa själva får bära kostnaderna
            för sin höga arbetslöshet kommer de att sänka sina löneanspråk.
            Förutom att det sambandet i verkligheten är svagt på grund av
            att kassorna och de avtalsslutande förbunden inte korresponderar
            är själva idén ett tydligt uttryck för regeringens orättfärdiga
            ambition att öka löneklyftorna.
          </p>
          <p xml:id="i-RuxH13DukEmnDN9udmYs7o">
            Vänsterpartiet vill att alla löntagare ska ha råd att vara med
            i arbetslöshetsförsäkringen och att den solidariska riskspridningen
            ska återinföras som ett grundelement i försäkringen. Vi vill därför
            avskaffa systemet med arbetslöshetsavgifter och minska medlemsavgifternas
            andel av försäkringens finansiering till den genomsnittliga nivå
            där den låg 2006 innan regeringens förändringar träde i kraft.
            Vi vill också återinföra utjämningssystemet mellan kassorna för
            att ytterligare öka solidariteten i systemet. Det ger en inkomstminskning
            för staten med 4,7 miljarder kronor, som syns i vår budgetmotions
            inkomsttabell. I samma tabell redovisas finansieringen av reformen,
            liksom övriga reformer av arbetslöshetsförsäkringen i form av
            slopat jobbskatte­avdrag.
          </p>
          <p xml:id="i-Kj3ErfxA7v7vwwFYwLiWaV">
            Vänsterpartiets finansieringsmodell betyder för a-kassornas del
            räknat på an­talet kassamedlemmar i juli 2008 och den beräknade
            arbetslösheten för 2009 en genomsnittlig finansieringsavgift på
            ca 61 kronor per medlem och månad. När kassornas kostnader för
            administration tillkommer kan den avgift medlemmarna betalar reduceras
            till någonstans mellan 80 och 100 kronor per månad. Vi återinför
            dessutom rätten att göra skatteavdrag för medlemskap i a-kas­san
            liksom i facket. För a-kasseavgiften innebär det en ytterligare
            reduktion för den enskilde med 40 procent av avgiften. Ingen skulle
            med detta system betala mer än 60 kronor i månaden för medlemskap
            i a-kassan. Det skulle kraftigt förbättra människors möjligheter
            att vara med i a-kassan.
          </p>
          <p xml:id="i-F8ZvuYBBgibNEcuP5SRYtY">
            Eftersom det är angeläget att så många som möjligt snabbt går
            med i försäkringen beräknar vi att reformen genomförs från och
            med den 1 januari 2009.
          </p>
          <head xml:id="i-6R2923Co31zDojmmEQs7ig" type="h2">
            4.3 Jobbsatsning för ökad välfärd
          </head>
          <p xml:id="i-TgPpkwRo16D4SRgKiMP6iN">
            Vänsterpartiet värnar de solidariskt finansierade och fördelade
            välfärdsverksamheterna inom utbildning, vård, omsorg, kollektivtrafik,
            kultur osv., och vi motsätter oss att de bedrivs i vinstsyfte
            av privata företag. Vi vill i stället satsa på att förbättra,
            demokratisera och modernisera den verksamhet som bedrivs i offentlig
            regi. Både medborgarna som användare av tjänsterna och de anställda
            som utförare har rätt att förvänta sig bättre villkor än de som
            i dag råder i många kommuner och landsting. En avgörande faktor
            för att förbättra kvalitet och tillgänglighet i välfärdssektorn
            är att det finns tillräckligt med rätt utbildad personal och att
            personalen får tillgång till kontinuerlig fortbildning.
          </p>
          <p xml:id="i-HQWdX7cTUZLacaLQ2fdoDf">
            Vi uppskattar att det går att anställa omkring 11 000 personer
            redan år 2009 i de yrkesgrupper vi undersökt. Det är det antal
            personer vi bedömer kan anställas utan föregående utbildningsinsatser.
            Framför allt handlar det om anställningar i äldreomsorgen, hemtjänsten
            och sjukvården, men även bland skolpersonal och kulturarbetare
            finns ett betydande antal arbetslösa som kan matchas mot nya tjänster.
          </p>
          <p xml:id="i-Ci219xAXuqZ4efVrKKRxpZ">
            För att kunna täcka de stora behoven av kvalificerad arbetskraft
            framöver avsätter vi också nya medel för utbildningsplatser inom
            komvux, kvalificerad yrkesutbildning, högskolor och arbetsmarknadsutbildningar.
            De kortare utbildningar vi vill satsa på inom framför allt vård
            och omsorg borde börja ge resultat redan de följande åren. Därför
            är vår uppskattning att ytterligare 15 000 personer kan anställas
            år 2010 och 19 000 personer år 2011. Totalt räknar vi alltså med
            att kunna anställa 45 000 personer över de kommande tre åren genom
            jobbsatsningen. Till det tillkommer en del riktade satsningar
            vi gör, bland annat på lokaltrafiken. Att utbilda fler i akademiska
            bristyrken som lärare, sjuksköterskor och läkare kommer förstås
            att ta betydligt längre tid.
          </p>
          <p xml:id="i-SG6EH56dbxP2uCKiPhB6Px">
            Vi vill ge kommuner och landsting full kompensation för de ökade
            löneutgifter de får för att nyanställa. Den tekniska utformningen
            av kompensationen kan utformas på olika sätt, men vi har valt
            att tills vidare bokföra stödet som skattekrediteringar som syns
            på budgetens inkomstsida. Staten står för hela lönekostnaden,
            medan kommuner och landsting själva väljer om och i så fall vilka
            de vill anställa och var. När vi räknat på kostnaderna har vi
            utgått från medianlönen i offentlig sektor uppräknad med 4 procent
            per år. Vi har dragit av den förväntade ökningen av de kommunala
            skatteintäkterna som anställningarna skulle leda till från skattekrediteringen
            till kommunsektorn. Den förväntade ökningen av inkomster i arbetsgivaravgifter
            finns inlagd i våra uppskattningar av statens inkomster. Totalt
            sett kommer ungefär hälften av bruttokostnaden för en nyanställning
            omedelbart tillbaka till den offentliga sektorn genom kommunalskatter
            och arbetsgivaravgifter ett starkt argument för att staten bör
            subventionera kommunernas nyanställningar.
          </p>
          <p xml:id="i-FEbNnD5M8CrutmpzLAwyRw">
            Naturligtvis blir den sammantagna effekten av kraftfulla satsningar
            på fler utbildningsplatser och de direkta stöden till fler reguljära
            anställningar att sysselsättningen ökar och arbetslösheten minskar.
            Det är dock alltid vanskligt att göra några uppskattningar av
            sådana effekter, varför vi valt att endast göra en ytterst försiktig
            avräkning på kostnaderna för a-kassa och aktivitetsstöd. Vi utgår
            ifrån att endast de direkta anställningarna ger effekt på arbetslösheten,
            och att endast hälften av de nyanställda kommer från a-kassa eller
            aktivitetsstöd.
          </p>
          <p xml:id="i-EPwYGMYFUeqBD2XDpQT1Pn">
            Tabell 2: Effekter på utbetalningarna från arbetslöshetsförsäkringen
            av jobbsatsningen 1
          </p>
          <table xml:id="i-BUshvDMHXzkJACkk4445jE">
            <row xml:id="i-9UjFp3CmcF2DYKkd5hUCJH">
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-DDeZyQqLE2eS1eeGtEaoCn">
              <cell>
                Antal nyanställda i kommunsektorn
              </cell>
              <cell>
                11 000
              </cell>
              <cell>
                26 000
              </cell>
              <cell>
                45 000
              </cell>
            </row>
            <row xml:id="i-X7BQ8Nn9taXQntfQvVhDci">
              <cell>
                varav från öppen arbetslöshet
              </cell>
              <cell>
                5 500
              </cell>
              <cell>
                13 000
              </cell>
              <cell>
                22 500
              </cell>
            </row>
            <row xml:id="i-3cmMKdbifNDsd8rRwYTmNK">
              <cell>
                Genomsnittlig kostnad i dagpenning
              </cell>
              <cell>
                178 000 kr
              </cell>
              <cell>
                183 000 kr
              </cell>
              <cell>
                188 000 kr
              </cell>
            </row>
            <row xml:id="i-J7RfQd5sJZpAfKy9GDct7V">
              <cell>
                Minskade kostnader för betalningar från arbetslöshetsförsäkringen
              </cell>
              <cell>
                979 mkr
              </cell>
              <cell>
                2 379 mkr
              </cell>
              <cell>
                4 230 mkr
              </cell>
            </row>
          </table>
          <head xml:id="i-V1k8WTkXqE2i7Vny63J2LT" type="h1">
            Tabell 3: Effekter på anslag 1.1 av Vänsterpartiets satsningar,
            jämfört med regeringens förslag:
          </head>
          <table xml:id="i-BK33YwwXu5rvLYV2WJ9dor">
            <row xml:id="i-Kss5CmUQk3cKeDKXyyTPVh">
              <cell>
                Förändringar på anslag 1:2 på utgiftsområde 14 i jämförelse med
                regeringen 2009
              </cell>
              <cell>
                Differens miljoner kr
              </cell>
            </row>
            <row xml:id="i-B8npJAaDnad9MQgikipZzw">
              <cell>
                Takhöjning till 916 kr, höjt grundbelopp till 420 kr samt höjt
                lägsta aktivitetsstöd till 320 kr, fr.o.m. 30/6 2009
              </cell>
              <cell>
                3 700 mkr
              </cell>
            </row>
            <row xml:id="i-6mGmvCj8LavEcMEkpjSTfU">
              <cell>
                Avvisande av fler karensdagar och försämringar för deltidsarbetslösa
              </cell>
              <cell>
                880 mkr
              </cell>
            </row>
            <row xml:id="i-3abyPgfDbmmm7AqG5kfCXF">
              <cell>
                Kvittning utbildningsvikariat
              </cell>
              <cell>
                360 mkr
              </cell>
            </row>
            <row xml:id="i-Kn5vGCb6i8cHQXg7HS338S">
              <cell>
                Avdrag för jobbsatsning
              </cell>
              <cell>
                979 mkr
              </cell>
            </row>
            <row xml:id="i-WA6y6rHJgCVQh3GsKvf4Yp">
              <cell>
                Summa
              </cell>
              <cell>
                3 241 mkr
              </cell>
            </row>
          </table>
          <head xml:id="i-5u2qUHfvBViSi8VhcqxH9A" type="h1">
            5 Köp av arbetsmarknadsutbildning och övriga kostnader
          </head>
          <p xml:id="i-Rq2cH6sPXGUiqYN36Fsoku">
            Regeringens huvudargument för de massiva nedskärningarna av arbetsmarknadspolitiska
            insatser år 2007, då efterfrågan på arbetskraft var hög, var att
            folk inte ska låsas in i åtgärder i högkonjunktur. Motsvarande
            argumentation, att folk inte ska låsas ute i öppen arbetslöshet
            under lågkonjunktur, lyser med sin frånvaro i årets budgetproposition.
            Trots att arbetslöshetssiffrorna beräknas bli högre under både
            2009 och 2010 än beräknat i regeringens budgetpropositionen för
            2008 ligger antalet platser i konjunkturberoende arbetsmarknadspolitiska
            program fortsatt kvar på de låga nivåer som då aviserades. Regeringens
            skifte från en aktiv arbetsmarknadspolitik som syftar till att
            aktivera och rusta människor för att kunna ställa om och hitta
            jobb på en föränderlig arbetsmarknad till en passiv kontantstödsmodell
            blir nu mycket tydlig.
          </p>
          <p xml:id="i-6BhLh8VgwbZ8V4ww4XusgQ">
            Regeringen räknar med att antalet deltagare i konjunkturberoende
            arbetsmarknadspolitiska program kommer att uppgå till i genomsnitt
            91 000 personer per månad under 2009. De allra flesta kommer att
            vara långtidsarbetslösa som deltar i antingen jobb- och utvecklingsgarantin
            eller jobbgarantin för unga. Förebyggande och tidiga insatser,
            exempelvis tidiga utbildningsinsatser som skulle kunna förhindra
            att enskilda blir långvarigt arbetslösa, har i praktiken avskaffats.
          </p>
          <p xml:id="i-SfkHj4paZnXeKmJspT6Sy8">
            Vänsterpartiet anser att en aktiv arbetsmarknadspolitik som underlättar
            omställning och förhindrar långtidsarbetslöshet och permanent
            utslagning från arbetsmarknaden behövs oavsett konjunktur. I tider
            av stigande arbetslöshet är det än viktigare att Arbetsförmedlingen
            har ett tillräckligt utbud av meningsfulla och målinriktade åtgärder.
          </p>
          <p xml:id="i-NARCb37mvTTNznL5GNDvcx">
            I stället för att, som regeringen, inteckna allt utrymme i arbetsmarknadspolitiska
            program till insatser för redan långtidsarbetslösa vill vi ge
            Arbetsförmedlingen resurser för att tidigt identifiera och sätta
            in insatser för dem som löper extra stor risk för långvarig arbetslöshet.
            Bara genom ett sådant arbetssätt kan man förebygga långvarig arbetslöshet
            och rusta de enskilda för att hitta varaktiga jobb.
          </p>
          <head xml:id="i-TqZrimmfy7q4hkRgzqr2QV" type="h2">
            5.1 Arbetsmarknadsutbildningar
          </head>
          <p xml:id="i-VEE9P3LQfcYaqWDySh5iaJ">
            Vi befinner oss i ett läge där det trots många långvarigt arbetslösa
            och stigande arbetslöshet finns flera branscher som lider brist
            på arbetssökande med rätt kompetens. Regeringens nedskärningar
            av arbetsmarknadsutbildningar har bidragit till denna situation.
            Arbetsmarknadsutbildningar är förhållandevis dyra jämfört med
            andra åtgärder, men de ger å andra sidan mycket hög utdelning
            i form av varaktiga jobb. Statistik från Arbetsförmedlingen från
            2006 och 2007 visar att omkring 80 procent av dem som genomgått
            en arbetsmarknadsutbildning har jobb ett halvår efter avslutad
            utbildning.
          </p>
          <p xml:id="i-EgAw8dBGX71WdvQPhQumY8">
            Vänsterpartiet vill satsa på arbetsmarknadsutbildningar och utökar
            antalet månadsplatser i arbetsmarknadsutbildning med 12 000. Vilken
            typ att utbildningar det ska vara måste utgå från det som är arbetsmarknadspolitiskt
            motiverat, men vi anser att Arbetsförmedlingen bör ges i uppdrag
            att arbeta särskilt med att få in fler kvinnor i arbetsmarknadsutbildning
            eftersom kvinnor är underrepresenterade bland utbildningsdeltagarna.
          </p>
          <head xml:id="i-UYVCdLThB4ocUJQjVv6yBv" type="h2">
            5.2 Kunskapslyft för unga långtidsarbetslösa
          </head>
          <p xml:id="i-7V24qxhTKaAucZhrTFF8pN">
            Trots den goda konjunkturen, som inneburit en minskning av arbetslösheten
            totalt, har långtidsarbetslösheten bland unga ökat kraftigt under
            regeringens första två år vid makten. De unga som löper allra
            störst risk att bli långvarigt arbetslösa och som har särskilt
            svårt att hitta ett jobb är de som inte klarat gymnasiet.
          </p>
          <p xml:id="i-Xw7VVZvEsUuWeCCRrjb5Z">
            Vänsterpartiet avsätter därför 300 miljoner kronor per år i två
            år för en särskild utbildningssatsning för långtidsarbetslösa
            unga som saknar gymnasieutbildning. Det är den grupp unga som
            har allra svårast att hitta jobb även då konjunkturen är god eftersom
            gymnasiekompetens är ett minimikrav för i stort sett alla jobb
            på den svenska arbetsmarknaden i dag. Vi menar därför att det
            är motiverat att erbjuda en möjlighet för dessa ungdomar att inom
            ramen för ett tidsbegränsat arbetsmarknadspolitiskt program skaffa
            en yrkesutbildning på gymnasienivå.
          </p>
          <p xml:id="i-FtZfpqfVXuo4djkTzez8bv">
            M ålgruppen är personer som fyllt 20 men inte 25 år, som saknar
            gymna siekompetens och som varit inskrivna vid arbetsförmedlingen
            i minst 100 dagar. Programmet ska också kunna erbjudas personer
            som i övrigt uppfyller kriterierna men som har varvat perioder
            av arbetslöshet med kortare anställningar och som sammanlagt varit
            inskrivna vid Arbetsförmedlingen i minst två år.
          </p>
          <p xml:id="i-SjNXT4EDUtSsk5UvgCsGoK">
            För att täcka in dessa målgrupper bedömer vi att 2 000 platser
            i snitt per månad under två års tid bör beredas inom ramen för
            programmet. Utbildningen köps in av Arbetsförmedlingen, och kommunerna
            står som anordnare inom ramen för gymnasieskolan eller den kommunala
            vuxenutbildningen. Utbildningen ska vara på högst ett år, och
            den primära målsättningen är att deltagarna ska få en yrkesutbildning
            som ökar möjligheterna att få varaktigt arbete. I målgruppen finns
            både personer som inte alls påbörjat gymnasieutbildning och sådana
            som lämnat gymnasiet efter olika lång tid.
          </p>
          <p xml:id="i-4myi3EGpfECCiYTTrz5ZpD">
            Programmet måste därför vara individuellt anpassat, och alla
            deltagare ska erbjudas att också läsa in de teoretiska kärnämnen
            som krävs för att få högskolebehörighet. Det ska dock inte vara
            ett krav att läsa teoretiska kärnämnen för att få ta del av programmet.
            Efter genomgånget program ska de deltagare som så önskar ges möjlighet
            att bygga på utbildningen inom ramen för komvux och på så sätt
            skaffa högskolebehörighet. Deltagarna i programmet ska vara berättigade
            till aktivitetsstöd.
          </p>
          <p xml:id="i-JDdrZA7LzL3y3FQNUz7ob1">
            Kostnaderna för kommunerna och extra lärarresurser täcks in inom
            ramen för Vänsterpartiets satsningar på kommunsektorn och den
            jobbsatsning som redovisas ovan.
          </p>
          <head xml:id="i-Rt7wmQNYewnHeEZBQPfKNN" type="h1">
            6 Anställningsstöd och krediteringar med skatteanknytning
          </head>
          <p xml:id="i-S1K78ikXeXTPneromPm1nh">
            Regeringen säger sig vilja satsa mest på dem som står längst
            ifrån arbetsmarknaden, det vill säga de långtidsarbetslösa och
            de som varit borta från arbetsmarknaden på grund av ohälsa. I
            själva verket har de stora neddragningarna av riktade anställningsstöd
            som plusjobb, Gröna Jobb och det allmänna och förstärkta anställningsstödet
            kraftigt försämrat stödet till de långtidsarbetslösa. I budgetpropositionen
            beskriver regeringen hur den tänker utforma den tredje fasen i
            jobb- och utvecklingsgarantin som tidigare vagt beskrivits som
            en varaktig samhällsnyttig sysselsättning. Det framgår nu att
            regeringen avser att ersätta de tidigare plusjobben och andra
            anställningsstöd med snarlika jobb men med den väsentliga skillnaden
            att det inte ska betalas ut någon lön för arbetet. I stället ska
            den som deltar i garantins tredje fas anvisas ett arbete motsvarande
            hela sitt arbetsutbud som han eller hon måste utföra för att ha
            rätt till aktivitetsstöd eller kommunalt försörjningsstöd. Förutom
            i offentlig sektor ska jobben kunna utföras i privat sektor eller
            hos ideella organisationer. Regeringen avser alltså att inrätta
            en form av tvångsarbete utan lön på hela den reguljära arbetsmarknaden.
            Det är en kränkning av den enskildes rätt att få skälig ersättning
            för sitt arbete, och det är ett flagrant exempel på regeringens
            beredvillighet att använda utsatta människor i syfte att dumpa
            löner och arbetsvillkor. Vänsterpartiet tar bestämt avstånd från
            denna typ av kränkande tvångsarbete. Vi avvisar också regeringens
            så kallade nystarts- och nyfriskjobb som inte visat sig gynna
            dem som har allra svårast att hitta jobb och som i anmärkningsvärt
            liten utsträckning lett till varaktiga anställningar.
          </p>
          <p xml:id="i-VrDxnBDh4PPYvRw95T4MgX">
            Vi vill i stället erbjuda långtidsarbetslösa riktade anställningsstöd
            med hög subventionsgrad, som möjliggör anställningar med löner
            i enlighet med kollektivavtal. Institutet för arbetsmarknadspolitisk
            utvärdering (IFAU) har utvärderat de tidigare förstärkta anställningsstöden
            för långtidsarbetslösa och konstaterat att de var framgångsrika.
            Den genomsnittliga arbetslöshetsperioden förkortades med cirka
            åtta månader. Tack vare den höga subventionsgraden hade de personer
            som stod längst från arbetsmarknaden fått arbete.
          </p>
          <p xml:id="i-2RwZF3xwyieLcyPyDktGa6">
            Samtliga anställningsstöd redovisas på budgetens inkomstsida
            som skattekrediteringar. Vi avsätter medel för 3 000 platser med
            allmänt anställningsstöd för långtidsarbetslösa unga, 7 500 platser
            i plusjobb i offentlig regi, 2 000 platser med anställningsstöd
            för långtidssjuka och 5 000 platser i förstärkt anställningsstöd.
            Vi återinför också det speciella programmet Gröna Jobb, som också
            är ett anställningsstöd för långtidsarbetslösa som arbetar i projekt
            som anordnas av Skogsstyrelsen och Naturvårdsverket. Vi avsätter
            också medel på respektive myndighets anslag för att täcka kostnaderna
            för programmet. Merkostnadsersättning för plusjobb anslås under
            1:3.
          </p>
          <head xml:id="i-MLfoDkweyyipsxndToGWS9" type="h2">
            6.1 Utbildningsvikariat inom Välfärdslyftet
          </head>
          <p xml:id="i-6PxwkEwT3FAhUcKHz3aRh4">
            I syfte att höja kvaliteten i äldreomsorgen och handikappomsorgen
            lanserar vi i denna budgetmotion en utbildningssatsning för redan
            anställda i verksamheterna som behöver vidareutbildas. Satsningen
            beskrivs närmare under utgiftsområde 9.
          </p>
          <p xml:id="i-92AJ5JVb4cgiXAmFsi3wZr">
            För att kompensera kommunerna för utbildningssatsningen avsätter
            vi resurser för utbildningsvikariat i enlighet med den modell
            som gällde under Kunskapslyftet. Vi avsätter utrymme för sammanlagt
            3 000 vikarieplatser år 2009, därefter 5 000 platser per år i
            tre år. Vikariaten är utformade som ett arbetsmarknadspolitiskt
            program riktat till långtidsarbetslösa. Ersättningen uppgår till
            maximalt 849 kronor per dag, vilket motsvarar en månadslön på
            ca 18 600 kronor. I det fall den avtalade lönen är högre för den
            tjänst som ska tillsättas med en vikarie får kommunen själv betala
            mellanskillnaden. Utbildningsvikariaten är en bra möjlighet för
            arbetslösa att få aktuell arbetslivserfarenhet, och med de satsningar
            vi gör på kommunerna både i form av sysselsättningsstöd och generellt
            höjda statsbidrag bör det finans goda möjligheter för vikarierna
            att erbjudas fasta jobb efter vikariatstiden.
          </p>
          <p xml:id="i-X88zCU2ZaQFZ5yoYjeZTCh">
            Vikariaten finansieras med en skattekreditering och syns som
            minskade intäkter med 676 miljoner kronor 2009.
          </p>
          <head xml:id="i-YR1nCZWyxAm5UQbivW9f9f" type="h1">
            Tabell 4: Anställningsstöd och krediteringar med skatteanknytning,
            effekt på statsbudgetens inkomstsida i förhållande till regeringens
            förslag
          </head>
          <table xml:id="i-R8LFNn5E1C2NHkwk1TeQTa">
            <row xml:id="i-69uFEQagtYUWzfL2sKtQv7">
              <cell>
                Differens miljoner kronor
              </cell>
            </row>
            <row xml:id="i-Y1nxUHHM31bm4Duv9KCYMV">
              <cell>
                Anställningsstöd för unga
              </cell>
              <cell>
                180
              </cell>
            </row>
            <row xml:id="i-DYrFAg6796D2ermzE8swdA">
              <cell>
                Plusjobb
              </cell>
              <cell>
                1614
              </cell>
            </row>
            <row xml:id="i-Wsg8nVbx84kvSRP8emRs87">
              <cell>
                Förstärkt anställningsstöd
              </cell>
              <cell>
                500
              </cell>
            </row>
            <row xml:id="i-Vm9ENWHrXMZk3RoPHpfcxZ">
              <cell>
                Anställningsstöd för långtidssjuka
              </cell>
              <cell>
                310
              </cell>
            </row>
            <row xml:id="i-Epit4viPT4ysARyJcAuKos">
              <cell>
                Gröna Jobb, anställningsstöd
              </cell>
              <cell>
                300
              </cell>
            </row>
            <row xml:id="i-Lkpa4dwT4L4uwEjQxk2hSn">
              <cell>
                Omsorgslyft, utbildningsvikariat
              </cell>
              <cell>
                676
              </cell>
            </row>
            <row xml:id="i-N2zUCozuJxB4uSdFWnY2sY">
              <cell>
                Anställningsstöd för nyanlända
              </cell>
              <cell>
                400
              </cell>
            </row>
            <row xml:id="i-Pp1zEECvpCrMgEYPhGkfh5">
              <cell>
                Avvisande av nystartsjobb
              </cell>
              <cell>
                1 232
              </cell>
            </row>
            <row xml:id="i-eexvXE2rHqxSnSg4AHcwJ">
              <cell>
                Summa
              </cell>
              <cell>
                2 748
              </cell>
            </row>
          </table>
          <head xml:id="i-GR83nCFEoj3hyZhWjjyp9b" type="h2">
            6.2 Övriga arbetsmarknadspolitiska åtgärder
          </head>
          <p xml:id="i-5eF5CegbKDYYucZ5bgupQ7">
            Utöver ovan specificerade satsningar utökar vi antalet platser
            i program med aktivitetsstöd såsom förberedande utbildningar med
            2 000 platser.
          </p>
          <head xml:id="i-XNHMk2J9erT56mHh6TnqXd" type="h1">
            7 Stöd till personer med funktionsnedsättning
          </head>
          <p xml:id="i-PZ4LQecPFL9m6ftqHoRfC5">
            Enligt SCB:s rapport från 2006 har ungefär 1 miljon människor
            i åldrarna 1664 år en funktionsnedsättning. Det motsvarar var
            femte person i arbetsför ålder. Andelen kvinnor med funktionsnedsättning
            är större än andelen män. Varannan person med funktionsnedsättning
            är i åldersgruppen 5064 år. Bland personer med funktionsnedsättning
            är det enligt SCB drygt en halv miljon människor som uppger att
            funktionsnedsättningen medför nedsatt arbetsförmåga.
          </p>
          <p xml:id="i-8UbbRoaFtUon9qQFV5QSud">
            Bland personer med funktionsnedsättning som medför nedsatt arbetsförmåga
            var andelen i arbetskraften endast 50 procent. År 2006 uppgick
            arbetslösheten bland personer med funktionsnedsättning som medför
            nedsatt arbetsförmåga till 6,2 procent jämfört med 4,5 procent
            för hela befolkningen. En högre siffra som är anmärkningsvärd.
          </p>
          <p xml:id="i-Eh1qLUU8TtLa2zYWx3dveb">
            Ett allt hårdare tempo i arbetslivet och högre produktivitetskrav
            gör att människor med funktionsnedsättningar fått allt svårare
            att göra sig gällande i arbetslivet. Även i tider av god konjunktur
            är det mycket svårt för personer som inte har full arbetskapacitet
            eller som har behov av hjälpmedel och anpassning av arbetsplatsen
            att hitta ett jobb. Inför en stundande lågkonjunktur blir situationen
            ännu svårare. När arbetslösheten ökar totalt så ökar den ännu
            mer för personer med funktionsnedsättning. Vänsterpartiet ökar
            därför merkostnadsersättningen till Samhall AB för att erbjuda
            fler sysselsättning, öka den geografiska spridningen och förbättra
            villkoren för de anställda.
          </p>
          <p xml:id="i-R9sWwEFKAJD9mxSv9EBywL">
            Samhalls uppdrag är att skapa meningsfulla och utvecklande arbetstillfällen
            för personer med funktionsnedsättning som medför nedsatt arbetsförmåga.
            För att detta uppdrag ska vara möjligt måste Samhall finnas i
            hela Sverige och ta ett regionalt ansvar. Samhall finns i dag
            på 250 orter i Sverige och hade 19 727 personer anställda med
            funktionsnedsättning första halvåret 2007. Regeringen föreslår
            att Samhall AB ska ha 18 700 anställda budgetåret 2009. Företaget
            har av riksdagen inga vinstkrav, däremot krav på en budget i balans.
            Samhall är helägt av staten och en viktig del av den svenska arbetsmarknadspolitiken.
            I dag ifrågasätter alltfler om Samhall svarar upp mot de krav
            och mål som staten satt upp för verksamheten, inte minst för att
            den geografiska spridningen minskar och kraven på de anställda
            ökar.
          </p>
          <p xml:id="i-5Z9G2c8NTtXdUQLqZFDgzm">
            En strukturomvandling har pågått inom Samhall en period där tillverkningsindustri
            läggs ned och ersätts med arbete inom tjänstesektorn. Det är på
            sätt och vis en nödvändig omställning som motsvarar villkoren
            på arbetsmarknaden i övrigt. Men den får inte innebära att människor
            blir utslagna till följd av att man inte orkar med tempot. Genom
            att anamma en alltför bemanningslik verksamhet försvårar Samhall
            möjligheterna att verka med geografiskt stor spridning, och många
            av dem som tidigare sysselsattes i verksamheten har i dag ställts
            i utanförskap. Det finns flera exempel där människor gått från
            ett meningsfyllt arbete i Samhall till sjukskrivning och sjuk-
            och aktivitetsersättning.
          </p>
          <p xml:id="i-NVXCo2UcHEKo9oPejxmZDx">
            Samhalls verksamhet mäts i antalet arbetstimmar. För 2008 hade
            regeringen som mål att antalet arbetstimmar skulle uppgå till
            23,7 miljoner. Det är en miljon lägre jämfört med målet för 2006.
            Enligt Samhall krävs en nivå runt 25 miljoner arbetstimmar för
            att Samhall ska finnas och kunna bedriva bra verksamhet i hela
            landet. Det är en nivå som Samhall anser sig ha möjlighet att
            vidmakthålla och även på sikt öka. Vänsterpartiet anser att antalet
            arbetstimmar måste ligga på minst 25 miljoner för att Samhall
            ska kunna fullgöra sitt uppdrag utan att behöva dra ned på antalet
            orter och anställda.
          </p>
          <p xml:id="i-6CZ58q3otTC3RuJNQY1tXe">
            I Vänsterpartiets budgetmotion för 20092011 tillför vi mer resurser
            till Samhall AB i form av ökad merkostnadsersättning för att kunna
            erbjuda fler sysselsättning och att erbjuda sysselsättning med
            stor geografisk spridning under bättre arbetsvillkor.
          </p>
          <p xml:id="i-2qgrZDk8bcoC6P3pXyBnVp">
            För åren 20092011 föreslår vi att merkostnadsersättningen ökar
            med ytterligare 400 miljoner per år i nivåhöjning så att den täcker
            ytterligare en miljon arbetstimmar, vilket motsvarar ca 700 arbetstillfällen.
          </p>
          <p xml:id="i-S9uBykczLi72AaQt2TLokY">
            Lönebidrag är också en bra form av understöd för att underlätta
            ett inträde och få ett fotfäste på arbetsmarknaden. Vänsterpartiet
            föreslår både höjning av taket för bidraget och utökat antal platser
            under kommande år. Speciellt inför stundande lågkonjunktur är
            det bra att investera i människors möjligheter att bli kvar på
            arbetsmarknaden och säkerställa att de inte hamnar i utanförskap
            genom arbetslöshet. AMS har tidigare föreslagit i sina budgetunderlag
            att lönebidrag kan utgå om någon får en funktionsnedsättning på
            sin befintliga arbetsplats. Detta kan underlätta anpassade anställningar
            och rehabiliteringsarbete. Därför bör lönebidrag beviljas även
            för redan anställda. Vänsterpartiet avsätter pengar för att det
            ska kunna genomföras.
          </p>
          <head xml:id="i-53K2dtpohsdrazNKUSxoYd" type="h1">
            8 Bidrag till lönegarantiersättning
          </head>
          <p xml:id="i-V4Y1dMyzSz5e72zTQgEnJa">
            Regeringen har föreslagit att statens förmånsrätt att återkräva
            utbetald lönegaranti i samband med konkurser och företagsrekonstruktioner
            ska slopas. Vänsterpartiet motsätter sig den förändringen, och
            vi utvecklar vår kritik mot förslaget i motion 2008/09:C1 som
            vi lägger fram tillsammans med Socialdemokraterna. Vår avvisning
            av förslaget innebär en minskning av utgifterna på anslaget 1:11
            med 500 miljoner per år.
          </p>
          <head xml:id="i-WAB9a9qKMqKG97sZSL7uSE" type="h1">
            9 Arbetsmiljöverket
          </head>
          <p xml:id="i-K2BeUpQH6gfyANRvGFXEkW">
            Fram till och med år 2009 kommer regeringen att ha genomfört
            besparingar på sammanlagt 300 miljoner kronor på Arbetsmiljöverket.
            Antalet anställda på Arbetsmiljöverket minskar under besparingsperioden
            med 25 procent, vilket innebär att den centrala och regionala
            tillsynen samt möjligheterna till förebyggande arbete genom regelutveckling
            minskar. Enligt motiveringen är nedskärningarna ett led i regeringens
            åtgärder för att minska den statl iga byråkratin.
          </p>
          <p xml:id="i-M9MyvfdCfod3yhLrs35PJN">
            Trots att Sverige lyckats förhållandevis bra med arbetsmiljöarbetet
            finns det fortfarande stora problem. Varje år dör 5060 personer
            i arbetet. Under våren 2008 ökade dessutom dödsolyckorna oroväckande
            mycket. Ytterligare fler människor dör av arbetsrelaterade orsaker,
            utan att komma med i statistiken. Mörkertalet är stort, men Arbetsmiljöverket
            uppskattar att det kan handla om drygt 3 000 arbetsrelaterade
            dödsfall per år. Det är således fler som dör av arbetsrelaterade
            orsaker i Sverige varje år än som dör i trafiken.
          </p>
          <p xml:id="i-45SmmT8xkMNXnxyTrHMafr">
            De anmälda arbetsskadorna har minskat men ligger fortfarande
            på en hög nivå. Enligt Arbetsmiljöverkets preliminära arbetsmiljöstatistik
            om arbetsskador 2007 framgår det att 105 000 arbetsskador anmäldes
            2007. Huvuddelen av de anmälda skadorna var arbetsplatsolyckor.
            29 000 av dessa arbetsplatsolyckor medförde sjukfrånvaro. Av de
            rapporterade arbetsskadorna 2007 stod arbetssjukdomar för 11 procent.
            Den vanligaste arbetssjukdomen är belastningsskador till följd
            av tunga lyft samt ensidiga och ansträngande arbetsställningar.
          </p>
          <p xml:id="i-WFrWoUtfmxgRsFGqtBTmvg">
            Även skador och sjukdomar som följd av stress och av psykosociala
            skäl är en viktig faktor. Det finns skäl att tro att detta problem
            kommer att växa med den ökade pressen och stressen i arbetslivet.
          </p>
          <p xml:id="i-CoT16DqecGjecLLV5WPnfW">
            Mellan åren 1999 och 2006 fick Arbetsmiiljöverket en stadig resursökning
            och kunde anställa fler arbetsmiljöinspektörer. Studier visar
            att det finns ett samband mellan antalet inspektörer och arbetsmiljöns
            positiva utveckling. Regeringens nedskärningar från 2007 och framåt
            riskerar därför att bromsa den positiva utvecklingen och leda
            till ökad sjukfrånvaro och fler olyckor.
          </p>
          <p xml:id="i-3UwsRQeW5d5YX9NaeKiuiL">
            ILO rekommenderar en arbetsmiljöinspektör per 10 000 anställda.
            Det skulle innebära ca 400 arbetsmiljöinspektörer för Sveriges
            del. För att uppnå denna nivå måste vi få ytterligare ca 80 arbetsmiljöinspektörer.
            I stället minskar nu alltså antalet inspektörer på grund av regeringens
            nedskärningar, och Sveriges arbetsmiljötillsyn kommer att vara
            långt under den nivå som är normal för länder med motsvarande
            levnadsstandard.
          </p>
          <p xml:id="i-Dt6YS4tN9KuWS1haSAEMGu">
            Regeringens arbetsmarknadspolitik kan dessutom försvåra arbetet
            för friska arbetsplatser ytterligare. Med sänkta ersättningsnivåer
            i arbetslöshetsförsäkringen pressas lönerna ned på sikt, och rädslan
            för omställning ökar. Det drabbar såväl arbetslösa som löntagare.
            Med fler privatiseringar och småföretag som ska slå sig in på
            välfärdsmarknaden riskerar kollektivavtalens omfattning att minska
            och arbetsmiljötillsynen att bli för kostsam. Många visstidsanställningar
            ökar stressen och tystar ned arbetsplatserna.
          </p>
          <p xml:id="i-3dAQzSbcuvZzbq7UUM6jGX">
            Regeringens politik förstärker de tendenser som redan finns till
            uppdelning av arbetskraften i ett A- och ett B-lag. Kvinnor, ungdomar,
            utlandsfödda och kortutbildade kommer att få än sämre möjligheter
            att hävda sig på arbetsmarknaden på lika villkor. Det kommer att
            försvåra arbetet för ett hälsosamt arbetsliv.
          </p>
          <p xml:id="i-FGWHMFbpF92WgSMS6TXRzH">
            Arbetet för friska arbetsplatser är avgörande för samhällsekonomin
            och för löntagarnas ställning i arbetslivet. Vi såg konsekvenserna
            av nedskärningarna på 1990-talet i form av ökad ohälsa, och än
            i dag orkar hela 1520 procent av löntagarna inte jobba fram till
            pensionen.
          </p>
          <p xml:id="i-PXivQ21WJhibifVC9DYBru">
            Enligt Arbetsmiljöverkets undersökningar anser 90 procent av
            arbetstagarna och arbetsgivarna att inspektionerna är relevanta
            och ger effekt. Arbetsgivarnas administrativa kostnader för arbetsmiljöarbete
            beräknas uppgå till 3 miljarder kronor per år eller 10 000 kronor
            per år och arbetsplats. Då räknas inte vinsterna för utebliven
            sjukfrånvaro in. Arbetsmiljöarbetet utgör således ingen belastning
            för arbetsgivarna eller samhällsekonomin; tvärtom är friska arbetsplatser
            avgörande för en positiv utveckling.
          </p>
          <p xml:id="i-4GQLjrQnaZZDynZtDJJL6T">
            Som ett svar på de uppmärksammade dödsfallen under året har regeringen
            föreslagit att Arbetsmiljöverket tillförs 33 miljoner för år 2009
            till informationsinsatser. Det motsvarar alltså cirka en tredjedel
            av de nedskärningar som verket tvingats till sedan den borgerliga
            regeringen tillträdde. Vänsterpartiet vill prioritera arbetsmiljöarbetet
            på lång sikt och anslår 122 miljoner kronor mer än regeringen
            till Arbetsmiljöverket för år 2009. Anslaget ska användas så att
            den gör maximal nytta i det förebyggande arbetsmiljöarbetet och
            ska inte inskränkas till informationsinsatser.
          </p>
          <p xml:id="i-SwWaCSuSCr1nuFGEe2dPhj">
            Vi avsätter också 70 miljoner kronor att användas för arbetsmiljöutbildning
            för fackliga förtroendevalda.
          </p>
          <head xml:id="i-J1UDX7d2B9GXKogKBDeeSX" type="h1">
            10 Arbetslivsforskning
          </head>
          <p xml:id="i-LnBAQQmKTjRBUmxHjMrBhs">
            Regeringens avveckling av Arbetslivsinstitutet (ALI) innebar
            en förskingring av kunskaper och resurser. ALI bedrev en värdefull
            forskning inom områden som hälsa och ohälsa i arbetslivet, arbetsmarknad
            och sysselsättning, arbetsrätt, arbetets organisering, ergonomi
            och belastning, fysikaliska och kemiska hälsorisker, integration
            och mångfald samt utvecklingsprocesser i arbetslivet. Utan denna
            forskning kommer inte minst Arbetsmiljöverket att ha betydligt
            sämre underlag för sitt fortsatta arbete. Efter nedläggningen
            av ALI har arbetsmiljöforskningen hamnat i strykklass.
          </p>
          <p xml:id="i-VGgwWnCRtmjZsQYuVy1L1U">
            Vänsterpartiet anser att arbetslivs- och arbetsmiljöforskningen
            är av oerhörd vikt för att säkerställa en bra arbetsmiljö även
            i framtiden. Vi anser att det finns ett värde i att samla denna
            forskning och kompetens inom ramen för ett nationellt kunskapscentrum
            som arbetar i nära kontakt med parterna på arbetsmarknaden och
            som kan bidra till att resultatet av forskningen kommer till praktisk
            tillämpning. Hur detta centrum ska organiseras återkommer vi till
            i kommande budgetförslag. För år 2009 avsätter vi 60 miljoner
            kronor i fria forskningsmedel för arbetslivsforskning att fördelas
            av Fas och 20 miljoner kronor till Arbetsmiljöverket för främst
            tillämpad forskning.
          </p>
        </div>
        <div xml:id="i-3xd6ZaDEYW8hQY3GGYLzGY" type="signatureBlock">
          <list xml:id="i-AcfCj4hABhjCZKL8B7tXXz">
            <item xml:id="i-GC2325GjfHKAwCCstGMtxA" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-5HEZjCoQCrgBKeRbHd67TT" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-FfNZSJoUdDLPfq9yP1ipmM" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-RFvLbW1HS46UdzWezm2wUv" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-XbP5LSy9KLTNFFSW4sVQMb" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-6rv8LLkQR1UzGjjcWd5iww" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-BbYHWPQRKWoWW4uEPc5p4r" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-DjZWAQez7TdJWCE1vq1Ak8" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
