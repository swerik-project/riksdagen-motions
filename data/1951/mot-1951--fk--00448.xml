<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__448/mot_1951__fk__448-001.pdf"/>
      <fw xml:id="i-6mgVQAcXyBZMcKYAgD8QJx">
        Motioner i Första kammaren, nr 448. 13
      </fw>
      <div type="motHeader" xml:id="i-VkXgwbL1KiroGtMLLqasYw">
        <div type="motTitle" xml:id="i-P1qxmQPcuiFy7YoeVBnx21"/>
        <div type="motSubmissionInfo" xml:id="i-btgJAPmCZ5dcwzW8Ldyws"/>
      </div>
      <div type="motBody" xml:id="i-NseSy4WF83DXgcgYMbkRyx">
        <div xml:id="i-DmHqWSfuARnPcxsVuviLs3">
          <p xml:id="i-PgUfw1Vjit2XHquCpFDFxz">
            Nr 448.
          </p>
          <p xml:id="i-Jsv2hsA73Db37yD8QBRrk8">
            Av herrar Andrén, Gränebo och Ohlon, i anledning av Kungl. Maj:ts
            proposition med förslag till förordning om skatt å elektrisk kraft
            (elskatteförordning), m.m.
          </p>
          <p xml:id="i-LNoSRyiR7HfPNWbHRnpUYo">
            I proposition nr 143 har Kungl. Maj:t framlagt förslag till förordning
            om skatt på elektrisk kraft m. m.
          </p>
          <p xml:id="i-BapibpzewGJNKrs6xCxkey">
            Såväl den i nämnda proposition föreslagna skatten på förbrukningen
            av elektrisk kraft som den i propositionen nr 144 föreslagna tillfälliga
            skatten på motorfordon har motiverats med det ökade behov av statsinkomster
            som enligt chefens för finansdepartementet mening skulle föreligga
            med hänsyn till det samhällsekonomiska läget. Såvitt vi kunna
            finna, har denne emeller- tid icke företett tillräckligt bärande
            skäl för denna ståndpunkt.
          </p>
          <p xml:id="i-KXSuMR8KBcXRoa9LP5Veii">
            Systemet med s. k. punktskatter har under senare år utbyggts
            i mycket stor omfattning 1 vårt land. All indirekt beskattning
            medför visserligen nackdelar ur sociala synpunkter, men så länge
            punktbeskattningen begrän- sas till umbärliga varor eller rena
            lyxvaror kunna starka skäl åberopas för densamma. Annorlunda blir
            förhållandet, om punktbeskattningen såsom bl. a. i detta fall
            drabbar varor, som äro oumbärliga för näringslivet eller de enskilda
            hushållen och dessutom verkar synnerligen ojämnt, så att vissa
            grupper av befolkningen drabbas väsentligt hårdare än andra. Detta
            bleve utan tvivel fallet med den nu föreslagna beskattningen av
            elektrisk energi liksom med den ifrågasatta höjningen av skatten
            å motorfordon.
          </p>
          <p xml:id="i-Y8CveK6ZexfvikUqZAmAgd">
            Beskattning av denna art torde snarare bidra till att påskynda
            inflations- processen än att hejda densamma. När en nyttovara
            belägges med skatt ökas därigenom kostnadsnivån, företagens omkostnadskonto
            stiger, och all- mänhetens levnadskostnader stegras likaledes.
            Tillverkarna av varan torde i regel erhålla täckning för skatten
            genom prishöjningar, som få betalas av allmänheten, som konsumerar
            varan. Denna kräver i sin tur inkomstför- bättringar för att erhålla
            kompensation för de stegrade kostnaderna. Sär- skilt i nuvarande
            läge, med överfull sysselsättning och starka prisökningar, torde
            följden bli nominella inkomsthöjningar och ökat inflationstryck.
            Den föreslagna skatten på förbrukning av elektrisk kraft kommer
            således med all sannolikhet icke att erhålla de inflationsdämpande
            verkningar, som che- fen för finansdepartementet förutsätter.
            Den elektriska energien utgör en av de viktigaste kraftkällorna
            inom nä- ringslivet, varför den föreslagna skatten kommer att
            öka produktionskost- naderna. För det stora flertalet enskilda
            hushåll är också den elektriska energien en oumbärlig faktor,
            varför elskatten också kommer att verka hö-
          </p>
          <pb facs="riksdagen-motions-pdf/data/1951/mot_1951__fk__448/mot_1951__fk__448-002.pdf"/>
          <fw xml:id="i-6kEPatFhv1r4Qvibgdb9ZS">
            14 Motioner i Första kammaren, nr 448.
          </fw>
          <p xml:id="i-FMMStryrjYSfw9ANJzh5bc">
            jande på levnadskostnaderna. All sannolikhet talar för att den
            kostnads- ökande effekten av såväl elskatten som den extra fordonsskatten
            och där- med följande prisstegring skulle användas som argument
            för nya inkomst- höjningar vid kommande pris- och löneförhandlingar.
            Enligt vår mening skulle således de utbyggnader av punktbeskattnings-
            systemet, som nu föreslås, snarast förstärka tendenserna till
            rubbningar av den samhällsekonomiska balansen. De skulle bli inte
            bara ineffektiva utan också direkt hindrande för det syfte de
            skulle främja. Den elektriska kraften kan ersättas av andra kraftkällor,
            exempelvis bränslen, men kostnaderna härför variera inom mycket
            vida gränser. Det finns således anledning befara att elskatten
            kan medföra snedvridningar inom produktionslivet därigenom att
            reellt mera kostsamma produktions- sätt komma att användas. Betydande
            prisstegringar på elkraften kunna nämligen, om man befarar att
            de bli bestående, på längre sikt föranleda en övergång till användande
            av importerat bränsle, vilket ur såväl national- ekonomiska som
            privatekonomiska synpunkter får anses otillfredsställande. Under
            senare år har en omfattande rationalisering och produktionsökning
            ägt rum i vårt land, såväl inom jordbruket som inom industrien.
            Man torde inte kunna bestrida, att de härigenom vunna resultaten
            till stor del sam- manhänga med att vi ägt jämförelsevis riklig
            tillgång till elektrisk kraft och att denna kunnat levereras till
            relativt billiga priser. Det har varit möj- ligt att sedan sista
            förkrigsåret låta kraftpriserna stiga långsammare än som motsvarar
            det allmänna prislägets höjning. Vid ett par tillfällen har det
            också varit möjligt för vattenfallsstyrelsen att direkt sänka
            kraftpri- serna. Som elkraftutredningen uttrycker saken i sitt
            remissyttrande ha de relativt låga kraftpriserna såväl direkt
            som indirekt varit av stor betydelse för de senare årens allmänna
            standardhöjning. För närvarande föreligger av kostnadsskäl ett
            behov att höja priserna på den elektriska kraften. En viss anpassning
            efter det försämrade penning- värdet torde vara ofrånkomlig. Det
            är sannolikt att en höjning av kraft- taxorna med cirka 10 å 15
            procent måste genomföras. Lägges härtill den prishöjning, som
            ett införande av den föreslagna elskatten skulle medföra, blir
            resultatet en prisstegring på den elektriska kraften av kanske
            ända upp till 25 procent. En sådan prishöjning komme att motverka
            strävandena till rationalisering inom hela näringslivet. Elskatten
            skulle vidare försvåra arbetet på att rationalisera krafttaxorna.
            Det har nedlagts mycket arbete på att få till stånd en lämplig
            utformning av dessa, så att största möjliga nyttiga användning
            av den elektriska kraf- ten kan åstadkommas. Man talar i detta
            sammanhang om progressiva taxor, varmed förstås taxor som äro
            så konstruerade, att de vid lämplig anpassning av meruttagning
            av kraft ge ett lågt fortsättningspris. Härigenom kan eljest outnyttjad
            produktions- och överföringskapacitet användas. Såvitt vi kunna
            finna måste elskatten komma att motverka strävandena att åstadkomma
          </p>
          <pb facs="riksdagen-motions-pdf/data/1951/mot_1951__fk__448/mot_1951__fk__448-003.pdf"/>
          <fw xml:id="i-3hJqmap1dwy9KBfkqJBMXW">
            Motioner i Första kammaren, nr 448. 13
          </fw>
          <p xml:id="i-9qT4dRn1TnD3auhbimLNnt">
            progressiva taxor, vilket också chefen för finansdepartementet
            i sin moti- vering i propositionen erkänner. Under skatteförslagets
            remissbehandling har såväl från producent- som konsumenthåll framhållits,
            att skatten skulle komma att tynga olika med- borgargrupper med
            likartade inkomst- och förmögenhetsförhållanden på högst olika
            sätt. Likaså kommer skatten att drabba vissa landsdelar, sär-
            skilt Norrland, hårdare än andra. I Norrland är elkraftsförbrukningen
            per hushåll större än i landets sydligare delar. Med hänsyn till
            såväl den olika prissättningen på elektrisk kraft på landsbygden
            och i städerna som det förhållandet att landsbygdsabonnen- terna
            i högre grad än städernas invånare äro hänvisade till elektrisk
            kraft för sin energiförsörjning kommer införandet av den föreslagna
            elskatten att drabba landsbygdens befolkning särskilt hårt. Kostnaderna
            för använd- ning av elektrisk kraft äro på landsbygden högre än
            i städerna. Med anledning av de farhågor som framförts från lantbrukets
            organisa- tioner att elskatten skulle komma att motverka rationaliseringen
            inom jord- bruket erinrar departementschefen om att i jordbrukskalkylen
            hänsyn tages även till jordbrukarnas kostnader för användningen
            av elektrisk kraft. Oberoende av om en sådan övervältring på konsumenterna
            av jordbruks- produkternas fördyring äger rum eller inte komma
            givetvis de ökade elektri- citetskostnaderna att medföra en strävan
            att sänka konsumtionen av elkraft inom jordbruket, och genomförandet
            av produktionshöjande åtgärder genom ökat utnyttjande av elkraften
            kommer att ställas på framtiden. Likartade förhållanden komma
            att inträda även inom näringslivet i övrigt. På grund av den stora
            prisstegringen på importerade bränslen har det uttryckts farhågor
            för att en därav föranledd ökning av elkraftförbruk- ningen skulle
            komma att hårt anstränga landets energikällor. Genom att nya betydande
            kraftverksbyggnader nyligen tagits i bruk och nya tillskott kunna
            förväntas bli tillgängliga inom en nära framtid torde emellertid
            vid normal vattentillgång en icke obetydlig belastningsökning
            kunna tillgodoses. Till sist må framhållas, att den apparat och
            det arbete, som elskatten skulle komma att föranleda för uppbärande,
            kontroll, behandling av jämk- ningsärenden m. m., med all sannolikhet
            bleve oproportionerligt stora i för- hållande till intäkterna
            av skatten. Med anledning av vad sålunda anförts få vi hemställa,
            att riksdagen måtte avslå Kungl. Maj:ts proposition nr 143.
          </p>
          <p xml:id="i-DGABTz2MxrA4DuABwET9wc">
            Stockholm den 10 april 1951.
          </p>
          <p xml:id="i-DjJMWQoGFuez513X1EAR2N">
            Georg Andrén. C. P. V. Gränebo. Sven Em. Ohlon.
          </p>
        </div>
      </div>
    </body>
  </text>
</TEI>
