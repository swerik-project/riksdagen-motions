<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__560/mot_1968__fk__560-001.pdf"/>
      <fw xml:id="i-ChcxRpfPYKC7TCqfFV3PtN">
        4 Motioner i Första kammaren, nr 560 år 1968
      </fw>
      <div type="motHeader" xml:id="i-BC4th6E3QbchXPDiYMCLYk">
        <div type="motTitle" xml:id="i-LwLpJ1N1VvGxmYJfvUdJvk"/>
        <div type="motSubmissionInfo" xml:id="i-6kb9ccbzQAoz4wgPxBguLx"/>
      </div>
      <div type="motBody" xml:id="i-MWSHGZRt6yqXy38Qr7bB8K">
        <div xml:id="i-8M25vGiaBqZ1oWiG17paUU">
          <p xml:id="i-RshgHTFM1TDxCNRsZbSU2D">
            Nr 560
          </p>
          <p xml:id="i-PSGkCbsKPxw4scctMZCdzU">
            Av herrar Fälldin och Sundin, om lokaliseringsstöd i form av
            lån till rörelsekapital.
          </p>
          <p xml:id="i-RNdntaWWPGrP6vnYbQEzCB">
            (Lika lydande med motion nr 727 i Andra kammaren)
          </p>
          <p xml:id="i-9digo37sjdfr2NcsDA2m18">
            När riksdagen beslutade om den femåriga försöksverksamheten för
            stat- ligt lokaliseringsstöd utformades bestämmelser som innebär
            att summan av byggnads- och maskininvesteringarna utgör stödunderlag.
            Däremot kan det nödvändiga rörelsekapitalet icke bilda underlag
            för lokaliseringsstöd. Som regel kan lån och bidrag lämnas på
            tillhopa 2/3 av det nödvändiga kapitalet för anskaffning av maskiner
            och byggnader. Om man ställer detta belopp i förhållande till
            det totala kapitalbehovet — alltså inklusive beho- vet av rörelsekapital
            — visar det sig utgöra endast 35—50 procent beroende på produktionens
            karaktär. Stöd till företagsamheten kan också utgå enligt kungörelsen
            om statligt kreditstöd till hemslöjd, hantverk och småindustri,
            varvid beslutsrätten ligger hos kommerskollegium. I dessa sammanhang
            kan kreditstödet utgå under beaktande av det totala kapitalbehovet,
            alltså även det nödvändiga rörelsekapitalet. Under den lokaliseringspolitiska
            försöksperiodens första del tilläts icke en kombination av dessa
            båda typer av kreditstöd. Genom en författnings- ändring under
            våren 1967 har sista stycket av 3 $ kungörelsen den 3 juni 1960
            (nr 370) om statligt stöd till hemslöjd, hantverk och småindustri
            fått följande lydelse: — — — Kreditstöd må icke beviljas näringsidkare
            till investering, för vilken han erhållit lokaliseringsstöd enligt
            kungörelsen den 23 april 1965 (101) om statligt lokaliseringsstöd.
          </p>
          <p xml:id="i-9nix9CZVqxxatQLztS5oMu">
            Denna ändring innebär att ett lokaliseringsprojekt kan stödjas
            via arbets- marknadsstyrelsen vad avser investeringssidan och
            via kommerskollegium när det gäller rörelsemedelsbehovet. Självklart
            är samråd mellan de båda myndigheterna förutsatt, men förfarandet
            ter sig föga praktiskt och är ägnat att förorsaka tidsutdräkt
            i handläggningen. Rent teoretiskt kan det tänkas att de båda myndigheterna
            — trots samrådsförfarandet — i sin pröv- ning av ett lokaliseringsprojekt
            kommer till skilda beslut, vilket för sökan- departen skulle komma
            att framstå som oförklarligt. Ändringen av författningen i avsikt
            att medge en kombination av stöd- formerna får anses vara ett
            uttryck för insikten att ett lokaliseringsstöd be-
          </p>
          <pb facs="riksdagen-motions-pdf/data/1968/mot_1968__fk__560/mot_1968__fk__560-002.pdf"/>
          <fw xml:id="i-HYB4Nw8R4oKXB3bUwiGcCz">
            Motioner i Första kammaren, nr 560 år 1968 5
          </fw>
          <p xml:id="i-6uygDwDBeq6NpPkbynRzF7">
            gränsat till 2/3 av investeringskapitalet inte var tillräckligt
            och i vissa fall inte rättvisande. Behovet av rörelsemedel kan
            nämligen variera starkt mel- lan olika typer av produktion. Den
            mest rationella lösningen torde vara att ändra kungörelsen av
            den 23 april 1965 (nr 101) om statligt lokaliseringsstöd därhän
            att det nöd- vändiga rörelsekapitalet inkluderas i stödunderlaget.
            En sådan författnings- ändring finge naturligtvis ges en sådan
            utformning att det totala kreditstö- det i det enskilda fallet
            kunde utgå intill samma nivå som i kombinations- fallet. För att
            icke öka antalet ärenden och därmed arbetsbelastningen i Kungl.
            Maj:ts kansli torde den beloppsram inom vilken arbetsmarknadssty-
            relsen äger besluta också behöva justeras. Under hänvisning till
            det ovan anförda hemställes, att riksdagen i skrivelse till Kungl.
            Maj:t måtte medge att lokaliseringsstöd i form av lån till rörelsekapital
            må utgå i enlighet med i motionen anförda riktlinjer.
          </p>
          <p xml:id="i-ThSw9o64GXh1vceAUehW4Y">
            Stockholm den 26 januari 1968.
          </p>
          <p xml:id="i-WzQYqJQG6urRhMiyDfb4n4">
            Thorbjörn Fälldin (cp) Sven E. Sundin (cp)
          </p>
        </div>
      </div>
    </body>
  </text>
</TEI>
