<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00310">
  <teiHeader>
    <fileDesc>
      <titleStmt>
        <title>Statens ansvar för storstädernas infrastruktur</title>
        <author corresp="i-HzSoQ1C7ZLGcuc11An72dD">av Leif Jakobsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens ansvar för storstädernas infrastruktur</title>
          <idno type="rdwebb">GX02T310</idno>
          <rs type="number">T310</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T310/text</ref>
          <ref type="dokument_url_html">http://data.riksdagen.se/dokument/GX02T310</ref>
          <ref type="dokumentstatus_url_xml">http://data.riksdagen.se/dokumentstatus/GX02T310</ref>
          <ref type="doc">http://data.riksdagen.se/fil/EB36ABAE-1D46-4417-B04F-AC0ADEB81CA2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HzSoQ1C7ZLGcuc11An72dD</idno>
            <name>Leif Jakobsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SRCrTTMC9vxGS8ddAiB4fF" type="signed"/>
        <correspContext corresp="i-SRCrTTMC9vxGS8ddAiB4fF">
          <note type="signatory" corresp="i-HzSoQ1C7ZLGcuc11An72dD"/>
        </correspContext>
        <correspAction xml:id="i-2aNvpmy4y8thVZqSgr3L9C" type="numbering">
          <date when="2009-10-06"/>
        </correspAction>
        <correspAction xml:id="i-15QSDk65kd2WDsZAvjcgma" type="submission">
          <date when="2009-10-02"/>
        </correspAction>
        <correspAction xml:id="i-JAuyXKv8Az9n4nWw6cLjo8" type="transfer">
          <date when="2009-10-01"/>
        </correspAction>
        <correspAction xml:id="i-KispeTiz1TSDoekM33BfTt" type="assigned"/>
        <correspContext corresp="i-KispeTiz1TSDoekM33BfTt">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3VH4LdWZGztQzbJdTNeKyd" type="motBody">
        <div xml:id="i-VwEe15WuhjfTgFkbZcVJgF" type="motProposal" subtype="förslag">
          <head xml:id="i-EPF9vCLhtpCgr79oHjo3Nr">
            Förslag till riksdagsbeslut
          </head>
          <p xml:id="i-AN66a7feCFW14VhtNFs1ww">
            Riksdagen tillkännager för regeringen som sin mening vad som
            anförs i motionen om behovet av att genomföra en systemöversyn
            av storstädernas infrastruktur.
          </p>
        </div>
        <div xml:id="i-Gt9w8vfJ9QUR31XGTbcgro" type="motContent">
          <head xml:id="i-5LiTm6xZ8xEYjpVc4eCZax" type="h1">
            Motivering
          </head>
          <p xml:id="i-CFt7DW2uZAdXcDwpgc7i4k">
            Storstädernas utveckling är självklart av stor betydelse för
            de människor som bor i storstadsområdena, men den bidrar också
            på ett avgörande sätt till tillväxt och sysselsättning i hela
            landet. Trots att förståelsen för sambandet mellan infrastruktur
            och ekonomisk utveckling är stor, är infrastrukturen inne i storstäderna
            ett på många sätt förbisett område.
          </p>
          <p xml:id="i-Y6uG9crXpkLSEb6ckY92tJ">
            Den statliga infrastrukturplaneringen utgår från att det finns
            ett centrum eller en station per stad. Detta fungerar bra för
            de flesta medelstora städer, men inte i Stockholm, Göteborg och
            Malmö. Att folk arbetspendlar mellan exempelvis Rosengård och
            Malmö centrum motsvarar gott och väl förflyttningarna mellan kranskommunerna,
            till exempel Staffanstorp eller Åkarp, och Malmö centrum.
          </p>
          <p xml:id="i-GEHTm7ZhghHeBo7JzjNKr9">
            Storstäderna har det största utbudet av jobb i olika branscher,
            utbildning, service, nöjen och kultur. Men tillgängligheten till
            arbete, vård, nöjen, med mera i storstaden kan idag vara mycket
            bättre för en person som bor på åtskilliga mils avstånd från staden
            än för en person som bor i en av dess stadsdelar med låg sysselsättningsgrad.
            Att förbättra infrastrukturen och öka tillgängligheten är i hög
            grad en rättvisefråga.
          </p>
          <p xml:id="i-7JhFWQJaZPBc45zftiwxWB">
            Staten har huvudansvar för det nationella infrastrukturnätet.
            Men man har ansett att det mera är ett nationellt ansvar att finansiera
            infrastruktur som leder mellan två olika tätorter än tunga infrastrukturprojekt
            som flyttar lika många människor inom större tätorter. Därför
            har staten hittills tagit på sig en långt lägre andel av kostnaderna
            för infrastrukturinvesteringar i storstäderna.
          </p>
          <p xml:id="i-XM1fsVGkcfNUdtSTdsEHVf">
            Alla prognoser pekar på att storstädernas befolkning kommer att
            fortsätta växa i hög hastighet och att också regionförstoringen
            fortsätter. Om Sveriges konkurrenskraft ska kunna stärkas måste
            denna utveckling stödjas och fortsätta. Men regionförstoringen
            och den ökande pendlingen ökar trycket på städernas infrastruktur.
            Det finns redan behov av mycket stora investeringar. För Malmös
            del handlar det om att det nuvarande bussystemet inte kommer att
            hålla utan att det behövs lightrail, spårvagnar, tunga bussystem
            och fler tågstationer. Utvecklingen går dessutom mot en fortsatt
            övergång från transport med egen bil till kollektivtrafik, vilket
            är en positiv utveckling helt i linje med samhällets miljö- och
            klimatambitioner.
          </p>
          <p xml:id="i-42vcPoMruzhHeFP8i78XqD">
            Storstäderna är också noder i det transeuropeiska godstransportnätet,
            med mycket stor godstransittrafik. Delvis handlar det om farligt
            gods. Normer för utsläpp och buller överskrids och det leder till
            sämre miljö och folkhälsa. Inom en kilometers radie från Persborgs
            station på kontinentalbanan bor 60 000 människor. Det är en större
            befolkning än i de allra flesta städer i Skåne och tätare än i
            till exempel Lund. Större godsvolymer i transittrafik kommer att
            leda till fler konflikter. Om det finns ett samhälleligt intresse
            för att få över gods till järnväg måste staten ta konsekvenserna
            av detta.
          </p>
          <p xml:id="i-BQkVmMXnxZVE7EQL1yvZ8j">
            Förutom järnvägsinfrastrukturen är även väginfrastrukturen i
            storstäderna hårt belastad, med allt vad det för med sig av luftföroreningar
            och buller, trots att bilinnehavet per invånare i städernas innerstadsdelar
            är lägre än i övriga landet. Om de investeringar som redan har
            gjorts i Öresundsbron och Citytunneln ska kunna utnyttjas till
            fullo, måste investeringarna ökas så att det kan bli tillräcklig
            kapacitet i de anslutande systemen. Detta är viktigt inte minst
            för att de boende i områden med låg sysselsättningsgrad ska få
            tillgång till den regionala arbetsmarknaden.
          </p>
          <p xml:id="i-75jVFjU7LUpy7oHLt4PySE">
            Vi anser att det behövs en systemöversyn där staten samarbetar
            mer med regionala och lokala aktörer. Även trafiken inom stadsgränserna
            måste i högre grad definieras som ett nationellt ansvar och en
            del i en samlad storstadsstrategi. Staten måste ta ett större
            ansvar för godstransittrafiken. Ett hela resans perspektiv som
            bygger på insikten att mellankommunala pendlingsresor inte tar
            slut vid stadsgränsen måste införas. Kollektivtrafiken måste ses
            i ett system­perspektiv , inte som idag där olika sträckor ges
            olika status. En trepartsdiskussion bör komma till stånd mellan
            staten, trafikhuvudmännen och de berörda städerna, där man diskuterar
            vad som ingår i det nationella ansvaret och i samarbetet.
          </p>
          <p xml:id="i-FCnzHdyrC88VpMYurbsJ7v">
            Det finns idag inget regelverk på det här området. Det har funnits
            en förståelse från statens sida och man har gått in i vissa projekt.
            Men vad som nu behövs är en samlad politik som erkänner städerna
            som komplicerade och väsentliga från trafiksynpunkt. En politik
            som ser allvarligt på trafikens miljö- och folkhälsokonsekvenser
            och som konstaterar att städernas trafiksituation är för viktig
            för att överlåta till lokala myndigheter eller ad hoc-lösningar.
          </p>
        </div>
        <div xml:id="i-NFPxv4dzz4oGsQNce57vYe" type="signatureBlock">
          <list xml:id="i-Bv6XF5q5mPr69ufPSpdyZK">
            <item xml:id="i-E875CWkbyphvqgeyFsx3nd" who="i-HzSoQ1C7ZLGcuc11An72dD" type="signature">
              Leif Jakobsson (s)
            </item>
          </list>
        </div>
      </div>
    </body>
  </text>
</TEI>
