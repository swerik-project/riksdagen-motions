<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0234/mot_200001_MJ_0234-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ234 pnr: v304
          </p>
          <p>
            Motion till riksdagen 2000/01:MJ234
          </p>
          <p>
            av Karin Svensson Smith m.fl. (v)
          </p>
          <p>
            Naturbetesmarker
          </p>
          <p>
            Motionen delad mellan flera utskott
          </p>
          <p>
            1 Förslag till riksdagsbeslut
          </p>
          <p>
            1. Riksdagen begär att regeringen med högsta prioritet aktivt
            verkar för att skapa förutsättningar för att Sveriges nationella
            och internationella åtaganden vad gäller biologisk mångfald fullföljs.
            2. Riksdagen tillkännager för regeringen som sin mening vad i
            motionen anförs om att det bör utvecklas lokala handlingsplaner,
            i vilka förutsättningarna för fortsatt hävd i de aktuella bygderna
            analyseras. 3. Riksdagen begär att regeringen vid nästa översyn
            av landsbygdsförordningen ser över reglerna för miljöstöd för
            biologisk mångfald i enlighet med vad som anförs i motionen. 4.
            Riksdagen begär att regeringen vid nästa översyn av landsbygdsförordningen
            ser över reglerna för miljöstöd för ekologisk odling i enlighet
            med vad som anförs i motionen. 5. Riksdagen begär att regeringen
            verkar för att krav på miljöhänsyn och närproduktion ställs på
            produkter vid offentlig upphandling.' 6. Riksdagen begär att regeringen
            vid nästa reformering av EU:s jordbrukspolitik verkar för en förändring
            från kompensation för lägre priser och exportstöd till ersättningar
            för miljöåtgärder och stöd till regioner med sämre odlingsförutsättningar.
            7. Riksdagen begär att regeringen utreder möjligheten att involvera
            fler aktörer i bevarandet av ängs- och hagmarker samt utvecklar
            formerna för alternativ till stöd till jordbrukare för hävd av
            ängs- och hagmarker.
          </p>
          <p>
            "Yrkande 5 hänvisat till FiU.
          </p>
          <p>
            41
          </p>
          <pb facs="riksdagen-motions-pdf/data/200001/mot_200001_MJ_0234/mot_200001_MJ_0234-0002.pdf"/>
          <p>
            2000/01:MJ234
          </p>
          <p>
            42
          </p>
          <p>
            2 Motivering
          </p>
          <p>
            Med naturbetesmarker menar vi marker som i modern tid inte varit
            utsatta för ”produktionshöjande åtgärder” som stenröjning, gödsling
            eller kultivering. Detta gör att den hävdberoende floran och faunan,
            som utvecklats under många års oavbruten beteshävd har kunnat
            leva kvar. Dagens naturbetesmarker har olika ursprung och utseende
            och innehåller därför många olika naturtyper och av den anledningen
            anses naturbetesmarker vara den naturtyp som är artrikast i vårt
            land. I dag är ca 2 000 arter i odlingslandskapet rödlistade,
            varav 50 anses vara akut eller starkt hotade. Att arter försvinner
            beror på att hävden av de mest artrika miljöerna, dvs. ängs- och
            hagmarker, avtar eller upphör.
          </p>
          <p>
            3 Sveriges åtaganden
          </p>
          <p>
            Sverige har ett internationellt åtagande att bevara den biologiska
            mångfalden i och med att Sverige har ställt sig bakom den konvention
            om biologisk mångfald som antogs vid FN:s konferens om miljö och
            utveckling i Rio de Janeiro 1992. Enligt konventionen ska jord-
            och skogsbruk bedrivas på ett sådant sätt att antalet arter av
            växter och djur inte minskar. Sverige har även åtaganden i och
            med sitt medlemskap i Europeiska unionen genom Natura 2000, som
            bygger på bl.a. EU:s habitatdirektiv och fågeldirektiv. Syftet
            med direktivet är att bevara naturtyper och livsmiljöer för arter
            som EU-länderna har kommit överens om att bevara och är en av
            EU:s viktigaste åtgärder för att bevara biologisk mångfald. Medlemsstaterna
            är skyldiga att tillämpa EG- direktiven på nationell nivå. Då
            Sverige inte lyckats peka ut tillräckligt många förslag till områden
            som ska skyddas, exempelvis fågelskyddsområden av global betydelse,
            våtmarker, kulturlandskap och marina miljöer, har vi blivit anmälda
            till EU-domstolen. Miljömålskommittén har i sitt betänkande ”Framtidens
            miljö — allas vårt ansvar” föreslagit att odlingslandskapets och
            jordbruksmarkens värde för biologisk produktion och livsmedelsproduktion
            skall skyddas, samtidigt som den biologiska mångfalden och kulturmiljövärdena
            bevaras och stärks. Detta
          </p>
          <p>
            mål motsvarar vårt åtagande enligt FN:s konvention om biologisk
            mångfald. Som ett av etappmålen för år 2010 i betänkandet föreslås
            att arealens särskilt värdefulla betesmarkstyper utökas med minst
            25 procent och arealen hävdad ängsmark med minst 100 procent.
            För detta krävs givetvis ett ökat samhällsstöd till jordbruket
            för de kostnader som uppstår vid aktiv skötsel och restaurering
            av marker med förhållandevis låg produktionskapacitet, men ett
            ytterligare krav är en god tillgång på betesdjur. Jordbruksverket
            har visat att det på en nationell nivå idag finns tillräckligt
            med betesdjur för att hävda hela arealen ängs- och betesmarker,
            men att det regionalt uppstår brister, särskilt i
          </p>
          <pb facs="riksdagen-motions-pdf/data/200001/mot_200001_MJ_0234/mot_200001_MJ_0234-0003.pdf"/>
          <p>
            områden där många jordbruksföretag läggs ned. Det är främst på
            små- och medelstora gårdar i skogs- och mellanbygderna som det
            behövs fler brukare för att miljökvalitetsmålet ska kunna nås.
            För detta krävs styrmedel av regionalpolitisk karaktär. Sverige
            har som nation och som medlem i Europeiska unionen åtaganden att
            bevara den biologiska mångfalden. Sverige har ännu inte kunnat
            leva upp till sina åtaganden. Det är av högsta prioritet att regeringen
            aktivt verkar för att skapa de förutsättningar som krävs för att
            dessa åtaganden ska kunna fullföljas. Detta bör ges regeringen
            till känna.
          </p>
          <p>
            4 Åker är ängs moder
          </p>
          <p>
            Idag är ca 2000 arter i odlingslandskapet rödlistade varav 50
            anses vara akut eller starkt hotade. Det största hotet mot artrikedomen
            i odlingslandskapet är den drastiska minskningen av hävdade ängs-
            och hagmarker. Detta är en följd av en process som pågått de senaste
            50-100 åren och som innebär storleks- och driftsrationalisering
            med ett minskat utnyttjande av betesmarker som resurs i djurproduktionen.
            Ängen är åkerns moder är ett gammalt begrepp som innebär att ängen
            behövdes för att ge djuren vinterfoder, som i sin tur gav gödsel
            åt åkrarna. Gödsel från djuren avgjorde hur stor areal åker som
            kunde finnas samtidigt som antalet djur var beroende av areal
            äng. Idag kan man säga att förhållandena är de omvända. Åker är
            ängs moder sammanfattar vikten av en lönsam produktion inom jordbruket
            för att kunna avsätta ekonomiska medel och tid för hävdandet av
            våra ängar och därmed gynnandet av den biologiska mångfalden.
            I takt med att våra artrika ängs- och betesmarker växer igen framstår
            lantbrukets betydelse i arbetet mot ett hållbart artgynnande jordbruk
            allt tydligare. Det är nödvändigt med en tillräcklig lönsamhet
            i svenskt jordbruk med inriktning på naturvårdande åtgärder och
            det krävs dessutom socialt acceptabla villkor för jordbrukarna.
            Utan lönsamhet och socialt acceptabla villkor finns det ingen
            utvecklingsmöjlighet för jordbruket och heller ingen kraft att
            ställa om till ekologiskt hållbara produktionsmetoder och långsiktigt
            integrera naturvården i jordbruksnäringen. Hotet mot naturbetesmarkerna
            är av flera slag. För det första är medelåldern bland lantbrukare
            väsentligt högre jämfört med andra yrkesgrupper, samtidigt som
            viljan bland de yngre lantbrukarna att ta över minskar. Detta
            leder till att det finns färre och färre lantbrukare som förvaltar
          </p>
          <p>
            och brukar markerna. Tre lantbrukare slutar varje dag i Sverige.
            Trots allt vackert tal om att värna det svenska jordbruket ökar
            importen av livsmedel, vilket får till följd att svenskproducerat
            livsmedel har det svårt i den prismässiga konkurrensen. När ladugårdarna
            stängs försvinner betesdjuren från hagarna och det öppna landskapet
            förbuskas och växer igen. För det andra har djurhållningen koncentrerats
            till färre och större lantbruk utanför skogs- och mellanbygderna,
            där dessa bygders stora biologiska värden hotar att gå förlorade
            utan kontinuerlig hävd. För det tredje har en del av det
          </p>
          <p>
            2000/01:MJ234
          </p>
          <p>
            43
          </p>
          <pb facs="riksdagen-motions-pdf/data/200001/mot_200001_MJ_0234/mot_200001_MJ_0234-0004.pdf"/>
          <p>
            2000/01:MJ234
          </p>
          <p>
            44
          </p>
          <p>
            kvarvarande betet överförts till åkrar, dels som efterbete när
            vallen slagits eller till särskilda högproducerande betesvallar.
          </p>
          <p>
            5 Vad kan vi göra?
          </p>
          <p>
            För att stimulera till fortsatt skötsel av de värdefulla odlingsmarkerna
            kan samhället bidra med miljöstöden och andra EU-stöd, regionalpolitiska
            stöd osv. Även juridiska styrmedel i form av = naturreservat =
            eller biotopskyddsområde kan i vissa fall användas. För en långsiktig
            och integrerad lösning krävs ändå att bonden, som är den viktigaste
            aktören i arbetet för att det artrika odlingslandskapet ska kunna
            bevaras och förstärkas, ges de ekonomiska och sociala förutsättningarna
            för att kunna genomföra detta arbete. Grundläggande för att klara
            detta är att det finns jordbruk och bönder i de regioner och bygder
            där vi har de för den biologiska mångfalden och kulturmiljövården
            värdefulla områdena. Det är viktigt att jordbruk med betesdjur
            får sådana ekonomiska förutsättningar att det stimulerar till
            att driva jordbruket vidare. Ett led i detta arbete kan vara att
            utveckla lokala handlingsplaner i samverkan mellan kommunerna,
            lantbrukets företrädare och länsstyrelserna, i vilka man analyserar
            jordbrukets förutsättningar i de aktuella bygderna. Möjligheterna
            och förutsättningarna för att hålla betesdjur
          </p>
          <p>
            måste då ges särskild vikt. Detta bör ges regeringen till känna.
          </p>
          <p>
            5.1 Miljöstöd
          </p>
          <p>
            Genom Agenda 2000 antogs en ny rådsförordning om stöd till utveckling
            av landsbygden. Sammantaget ersätter LBU-förordningen nio nu gällande
            rådsförordningar om struktur-, miljö- och landsbygdsåtgärder med
            anknytning till den gemensamma jordbrukspolitiken. Genom LBU-förordningen
            får medlemsstaterna möjlighet att själva definiera sina egna prioriteringar
            och göra sina egna val bland de åtgärder som ingår i förordningen.
            Genom betesprogrammet får lantbrukaren ersättning för att hålla
            betesdjur på markerna och göra andra skötselåtgärder. Till de
            mest skyddsvärda ängs- och hagmarkerna utgår även en tilläggsersättning.
            I miljöprogrammets budgetram för tilläggsersättning finns idag
            budgetmedel avsatta för att täcka ca 125 000 hektar. Enligt inventeringar
            och bedömningar gjorda av Naturvårdsverket finns det sammantaget
            ca 300 000 hektar ängs- och hagmark som är av värde för natur-
            och kulturvården. För att målet om fortsatt hävd av dessa marker
            ska kunna uppnås fordras ökade = ersättningar = till jordbruket.
            Landsbygdsförordningen ligger fast, men en översyn ska göras för
            eventuella ändringar fr.o.m. 2003. I samband med denna översyn
            föreslår Vänsterpartiet att reglerna för miljöstöd för biologisk
            mångfald ses över. Detta bör ges regeringen till känna. I och
            med att den nya förordningen antogs, förändrades även utformningen
            av stödet för ekologisk produktion. Enligt det tidigare systemet
            utgick
          </p>
          <pb facs="riksdagen-motions-pdf/data/200001/mot_200001_MJ_0234/mot_200001_MJ_0234-0005.pdf"/>
          <p>
            ersättning för hela arealen åkermark kombinerat med ett stöd
            för ekologisk djurhållning, där ersättning utgick per djurenhet.
            I det nya systemet har stödet per hektar sänkts något samtidigt
            som djurbidraget kopplas till foderarealen, dvs. vallarealen.
            Då betesmarkerna ej tillåts räknas som foderareal som ligger till
            grund för djurbidraget, kan resultatet bli att bönder som tar
            en stor del av sitt foderbehov från naturbeten förlorar stora
            bidrag jämfört med tidigare system. Följden av detta blir att
            dessa lantbrukare kan komma att vilja överge sina naturbeten för
            att istället odla vall på åkermark. Förordningen ligger fast,
            men en översyn ska göras för eventuella ändringar fr.o.m. 2003.
            I samband med denna översyn föreslår Vänsterpartiet att reglerna
            för miljöstöd för ekologisk odling ses över utifrån det problem
            som här anförts. Detta bör ges regeringen till känna.
          </p>
          <p>
            5.2 Offentlig upphandling
          </p>
          <p>
            Beräkningar från Naturvårdsverket visar att det antal nötkreatur
            och får som krävs för att uppfylla naturvårdsmålen och vår mjölkförsörjning
            motsvarar dagens konsumtion av nöt, får och lamm, men med den
            skillnaden att allt kött är från svenska djur. Till följd av att
            transporter är kraftigt subventionerade då de inte bär sina samhällsekonomiska
            kostnader, gynnas idag import och centralisering av livsmedelsproduktionen,
            medan den fördel som närhet innebär inte värderas lika högt. Genom
            offentlig upphandling ges kommuner och staten stora möjligheter
            att dels gynna den svenska närproducerade produktionen, dels genom
            långvariga avtal med sina leverantörer skapa en lönsamhet för
            såväl upphandlare som leverantör. Idag handlar staten och kommunerna
            livsmedel för ca 20 miljarder kronor till sina kök i skolor, daghem
            och vårdhem. Genom offentlig upphandling ges staten genom kommunerna
            möjligheten att styra den lokala produktionen mot ett ekologiskt
            mer hållbart system, vilket i förlängningen även ökar den biologiska
            mångfalden. Vänsterpartiet anser därför att regeringen bör verka
            för att krav på miljöhänsyn och närproduktion ställs på produkter
            genom offentlig upphandling. Detta bör ges regeringen till känna.
            Med det är inte enbart genom den offentliga upphandlingen produktionsinriktningen
            kan styras. Även den enskilde konsumenten ges ett stort ansvar,
            eftersom det i hög grad är hon eller han som har förmågan att
            örändra produktionen genom att välja produkter som är lokalt producerade
            eller produkter som orsakar mindre miljöpåverkan. Att välja kött
            från idisslare och då främst kött från naturbetesmarker framför
            svinkött eller fågel är både mer miljövänligt och mer resurssnålt.
            Idisslare besitter den unika örmågan att kunna omvandla grovfoder,
            som gräs och hö, till kött och mjölk samtidigt som de med sina
            mular och klövar bidrar till en öka mångfald på betesmarkerna.
            Svin och fjäderfän däremot kräver i stort sett samma föda som
            vi människor och föds ofta upp i energikrävande djurfabriker,
            vilket ur resurs- och miljöhänsyn därför innebär ett sämre alternativ.
            Genom en ökad marknadsföring riktad till konsumenter har lantbruksnäringen
            möjlighet att upplysa och informera om vilka effekter på miljön
            val av produkt har.
          </p>
          <p>
            2000/01:MJ234
          </p>
          <p>
            45
          </p>
          <pb facs="riksdagen-motions-pdf/data/200001/mot_200001_MJ_0234/mot_200001_MJ_0234-0006.pdf"/>
          <p>
            2000/01:MJ234
          </p>
          <p>
            46
          </p>
          <p>
            5.3 EU:s jordbrukspolitik
          </p>
          <p>
            EU:s jordbrukspolitik har precis genomgått en reform som innebär
            vissa förändringar. Bland annat har andelen av budgeten som går
            till landsbygdsutveckling och miljöstöd ökat, vilket är positivt.
            Reformen innebär dock ingen större förändring av den förda politiken
            och torde knappast leda till någon större förändring av den utveckling
            som svenskt och europeiskt jordbruk genomgår. Reformeringen måste
            fortsätta och Vänsterpartiets övergripande målsättning är att
            EU:s jordbrukspolitik måste förändras från att vara baserad på
            kompensation för lägre priser och exportstöd till ersättningar
            för miljöåtgärder och stöd till regioner med sämre odlingsförutsättningar.
            Denna förändring av jordbrukspolitiken måste ha som målsättning
            att bevara ett jordbruk i hela EU och möjliggöra produktionssystem
            som kan upprätthålla ekologiska, sociala och kulturella värden.
            Detta bör ges regeringen till känna.
          </p>
          <p>
            5.4 Juridiskt skydd
          </p>
          <p>
            Där ett aktivt jordbruk, trots insatser från samhället, inte
            är ett alternativ för bevarad hävd av betesmark och ängsmark så
            bör andra metoder prövas. En variant kan vara att på statlig såväl
            som privat mark införa ett juridiskt stöd ör skyddandet av dessa
            marker. Genom förordnande enligt miljöbalken 7 8 apitlet om naturskydd
            kan t.ex. särskilt skyddsvärda marker eller tätortsnära betesmarker
            ges status av naturvårdsområde. Detta kan då göras genom att lokala
            eller regionala myndigheter, exempelvis länsstyrelserna, på uppdrag
            av aturvårdsverket tar huvudansvaret för hävden av marken genom
            inhyrning av betesdjur eller genom särskilda avtal med jordbrukare
            eller andra som kan hävda marken. Det behövs ytterligare kunskap
            för att detta skall bli ett verkningsfullt redskap för bevarande
            av odlingslandskapets biologiska mångfald. Regeringen bör därför
            låta utreda möjligheten att involvera fler aktörer i bevarandet
            av ängs- och hagmarker samt möjligheten att utveckla ormerna för
            alternativ till stöd till jordbrukare för hävd av ängs- och hagmarker.
            Detta bör ges regeringen till känna.
          </p>
          <p>
            Stockholm den 29 september 2000
          </p>
          <p>
            Karin Svensson Smith (v)
          </p>
          <p>
            Maggi Mikaelsson (v) Jonas Ringqvist (v) Johan Lönnroth (v) Marie
            Engström (v) Per Rosengren (v) Lars Bäckström (v) Sten Lundström
            (v) Kjell-Erik Karlsson (v) Siv Holma (v) Owe Hellberg (v)
          </p>
          <p>
            Elanders Gotab, Stockholm 2000
          </p>
        </div>
      </div>
    </body>
  </text>
</TEI>
