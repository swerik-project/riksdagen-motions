<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00049">
  <teiHeader>
    <fileDesc>
      <titleStmt>
        <title>Förstärkta rättigheter för transpersoner</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:49 av Jonas Sjöstedt m.fl. (V)</title>
          <idno type="rdwebb">H30249</idno>
          <rs type="number">49</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H30249/text</ref>
          <ref type="dokument_url_html">http://data.riksdagen.se/dokument/H30249</ref>
          <ref type="dokumentstatus_url_xml">http://data.riksdagen.se/dokumentstatus/H30249</ref>
          <ref type="docx">http://data.riksdagen.se/fil/73F80369-138B-45AF-9364-176619270D1C</ref>
          <ref type="pdf">http://data.riksdagen.se/fil/E5B4EBAB-10C8-4078-9D5F-5235CD2E1CFD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A1o3hW2ftcwbsVVLAyem8h" type="signed"/>
        <correspContext corresp="i-A1o3hW2ftcwbsVVLAyem8h">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-7EGhEVdWhirq9oiHvVcrQR"/>
        </correspContext>
        <correspAction xml:id="i-K8dmaocyUpUMowd9T7LTb7" type="submitted">
          <date when="2015-09-23"/>
          <time when="14:21:52"/>
        </correspAction>
        <correspAction xml:id="i-6SHPwxw8qRcHfe1kXV22tN" type="reviewed">
          <date when="2015-09-23"/>
          <time when="16:20:37"/>
        </correspAction>
        <correspAction xml:id="i-CradQtwwjSPdcZzCykvoUZ" type="referred">
          <date when="2015-10-13"/>
        </correspAction>
        <correspAction xml:id="i-VyXeZCJcC6TbMQoLQ5FoLT" type="assigned">
          <date when="2018-06-05"/>
          <time when="10:32:58"/>
        </correspAction>
        <correspContext corresp="i-VyXeZCJcC6TbMQoLQ5FoLT">
          <ref type="assignedTo">Socialutskottet</ref>
        </correspContext>
        <correspAction xml:id="i-Ffnt4J6hjRWWeXkivSnvyk" type="behandlas_i"/>
        <correspContext corresp="i-Ffnt4J6hjRWWeXkivSnvyk">
          <ref type="uppgift">2015/16:SoU7</ref>
          <ref type="ref_dok_id">H301SoU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JNqS52MQYhgPmirzA9An9d" type="behandlas_i"/>
        <correspContext corresp="i-JNqS52MQYhgPmirzA9An9d">
          <ref type="uppgift">2015/16:SkU20</ref>
          <ref type="ref_dok_id">H301SkU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BnRw2YGbQKYruVScLSNRiq" type="behandlas_i"/>
        <correspContext corresp="i-BnRw2YGbQKYruVScLSNRiq">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XUnKyvxqQUz5hsoZbMiTvA" type="behandlas_i"/>
        <correspContext corresp="i-XUnKyvxqQUz5hsoZbMiTvA">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:49 av Jonas Sjöstedt m.fl. (V)
          Förstärkta rättigheter för transpersoner
        </div>
      </div>
      <div type="motBody">
        <div xml:id="i-7nXGDaonfftHfvhLs4tkUh" type="TOC">
          <head xml:id="i-G5TiqiaGrvcXWRYGRWMrvB">
            1 Innehåll
          </head>
          <list>
            <item style="indent-level: 1">
              1Innehåll
            </item>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Inför ett tredje juridiskt kön
            </item>
            <item style="indent-level: 1">
              5Offentlig ursäkt till dem som har tvångssteriliserats
            </item>
            <item style="indent-level: 1">
              6Juridiskt kön och medicinsk könskorrigering
            </item>
            <item style="indent-level: 1">
              7Ökade möjligheter till en förbättrad könskorrigerande vård i
              hela landet
            </item>
            <item style="indent-level: 1">
              8En könsneutral familjelagstiftning
            </item>
            <item style="indent-level: 1">
              9Könsneutral namnlag
            </item>
            <item style="indent-level: 1">
              10Könsneutrala personnummer
            </item>
          </list>
        </div>
        <div type="motProposal" subtype="förslag">
          <head xml:id="i-RgZa8wr2Qkt6oYqFdFPWHt">
            2 Förslag till riksdagsbeslut
          </head>
          <list style="ol">
            <item xml:id="i-EpE4Dxbz9S1aJpozSiQSfB">
              Riksdagen ställer sig bakom det som anförs i motionen om att
              regeringen bör tillsätta en utredning som ser över möjligheten
              att införa ett tredje kön som juridiskt sett är jämställt med
              kvinna och man, och riksdagen tillkännager detta för regeringen.
            </item>
            <item xml:id="i-Aye86CWVurYyb5vGUQ6Txk">
              Riksdagen ställer sig bakom det som anförs i motionen om att
              regeringen bör tillse att en offentlig ursäkt ges till de transpersoner
              som har tvångssteriliserats, och riksdagen tillkännager detta
              för regeringen.
            </item>
            <item xml:id="i-PmPuKYdZLDGnEgPEy6jRa3">
              Riksdagen ställer sig bakom det som anförs i motionen om att
              regeringen bör utreda förutsättningarna för att ge de transpersoner
              som har tvångssteriliserats en ekonomisk kompensation och tillkännager
              detta för regeringen.
            </item>
            <item xml:id="i-3di7x3CLMU1TGfSJYA3G6s">
              Riksdagen ställer sig bakom det som anförs i motionen om att
              könstillhörighetslagen bör ersättas och delas upp i två nya lagar
              som reglerar frågor som rör juridiskt kön respektive medicinsk
              könskorrigering och tillkännager detta för regeringen.
            </item>
            <item xml:id="i-12i6i5CXWiYaVR1hQp19Ka">
              Riksdagen ställer sig bakom det som anförs i motionen om att
              ändring av juridiskt kön bör vara ett helt administrativt förfarande
              och tillkännager detta för regeringen.
            </item>
            <item xml:id="i-DU4sPVno7DMwFYFe5sWXcY">
              Riksdagen ställer sig bakom det som anförs i motionen om att
              åldersgränserna för ändring av juridiskt kön respektive medicinsk
              könskorrigering bör avskaffas och tillkännager detta för regeringen.
            </item>
            <item xml:id="i-QwXYx9vcr9S1riP3i5BaPu">
              Riksdagen ställer sig bakom det som anförs i motionen om att
              lagstiftningen bör ändras så att möjligheten att ändra juridiskt
              kön omfattar såväl personer som är folkbokförda eller bosatta
              i Sverige som personer som har svenskt medborgarskap, och riksdagen
              tillkännager detta för regeringen.
            </item>
            <item xml:id="i-V4s8TK8JrmCZ6dLimSvaZo">
              Riksdagen ställer sig bakom det som anförs i motionen om att
              regeringen bör se till att Socialstyrelsens kunskapsstöd implementeras
              och regelbundet följs upp och tillkännager detta för regeringen.
            </item>
            <item xml:id="i-WC8FvqViBe9CUNFg9CRskY">
              Riksdagen ställer sig bakom det som anförs i motionen om att
              det bör göras en översyn av den familjerättsliga lagstiftningen
              i syfte att den ska bli både materiellt och språkligt könsneutral
              och tillkännager detta för regeringen.
            </item>
            <item xml:id="i-QKh7pC1dPVcBP8QA3SCRKL">
              Riksdagen ställer sig bakom det som anförs i motionen om att
              Skatteverket bör ges tydliga direktiv om att folkbokföringsregistret
              ska anpassas efter det juridiska könet och tillkännager detta
              för regeringen.
            </item>
            <item xml:id="i-JkMu3b8GhhBD7PDFGXHU2s">
              Riksdagen ställer sig bakom det som anförs i motionen om att
              Socialstyrelsen bör ges i uppdrag att se över vilka riktlinjer
              som behöver tas fram så att sjukvården i allmänhet och mödravården
              i synnerhet har förmåga och kompetens att bemöta transpersoner
              i samband med graviditeter, och riksdagen tillkännager detta för
              regeringen.
            </item>
            <item xml:id="i-F9veofsPFQqMVwdw5ejr4h">
              Riksdagen ställer sig bakom det som anförs i motionen om att
              namnlagen bör ändras så att den blir könsneutral och inte uppställer
              hinder för personer som är under 18 år att byta namn, och riksdagen
              tillkännager detta för regeringen.
            </item>
            <item xml:id="i-8euwgGZWnysDUkrVBDmTQy">
              Riksdagen ställer sig bakom det som anförs i motionen om att
              viktiga handlingar såsom betyg, studieintyg och anställningsbevis
              bör kunna ändras retroaktivt vid ett namnbyte och tillkännager
              detta för regeringen.
            </item>
            <item xml:id="i-8xeU4o5Jkvs7JedA7HRenT">
              Riksdagen ställer sig bakom det som anförs i motionen om att
              frågan om ett nytt personnummersystem bör utredas i syfte att
              införa könsneutrala personnummer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-UEkhwi6CjJJ77bZX6fbD7C" type="h1">
            3 Inledning
          </head>
          <p xml:id="i-3j7p7HvQSMgtdJWAP1ogcx">
            I juni i år presenterades den hittills största studien om transpersoners
            livssituation. Det var en dyster läsning. Var tredje transperson
            har övervägt att ta sitt liv det senaste året. Varannan transperson
            har utsatts för trakasserier de senaste tre månaderna och har
            undvikit dagliga aktiviteter på grund av rädsla för diskriminering.
          </p>
          <p xml:id="i-HcV8kDVc93L4anvbTLaPJq">
            Sverige är fortfarande ett land där priset är högt för den som
            utmanar normer om kön och könsuttryck. Normerna syns även i lagstiftningen.
            Sverige är ett land med ålderdomliga regler som skapar problem
            i transpersoners vardag, cementerar konservativa normer och skapar
            ohälsa. Faktum är att länder som Colombia, Irland och Nepal i
            delar kommit längre än Sverige när det kommer till transpersoners
            legala rättigheter.
          </p>
          <p xml:id="i-NsKZrpFkYZsgvARqtdmu1M">
            Processen för att få ändra juridiskt kön och få könskorrigerande
            vård är idag komplicerad. Långa väntetider, orimliga krav och
            ibland bristande bemötande skapar ohälsa. Argentina och Malta
            har avskaffat alla krav vid ändring av juridiskt kön. Vänsterpartiet
            vill gå samma väg. Låt varje individ själv bestämma sitt juridiska
            kön och gör ändring av juridiskt kön till en administrativ fråga.
            Vi vill även att personnummersystemet ändras så att vi får könsneutrala
            personnummer.
          </p>
          <p xml:id="i-KASkFm3uCkVVbPpncAbNqo">
            Den könskorrigerande vården behöver utvecklas för att garantera
            respektfullt bemötande och att den är tillgänglig oavsett var
            i landet en bor eller hur tjock plånbok en har. I april presenterade
            Socialstyrelsens förslag till Nationellt kunskapsstöd för vård
            och behandling av transpersoner. Det var ett viktigt initiativ,
            nu måste det omsättas till verklighet i alla regioner och landsting.
          </p>
          <p xml:id="i-JV4C81DDHaoKBxLMFYcQk4">
            Vi behöver samtidigt avskaffa dagens 18-årsgräns för ändring
            av juridiskt kön och könskorrigerande vård. Det måste vara individens
            behov som styr vem som får vård. Det är orimligt att en 17-årig
            transperson inte kan få den vård hen behöver för att lagstiftare
            satt upp en åldersgräns. En modern könstillhörighetslag behöver
            således utgå från verkligheten. För många av oss, inklusive många
            transpersoner, är könstillhörigheten självklar. För andra är uppdelning
            man och kvinna mindre självklar, därför är det viktigt att möjligheten
            att välja ett tredje juridiskt kön finns.
          </p>
          <p xml:id="i-BAZGcQzwrqjL3prDeKRocF">
            Vi ser idag en växande grupp män och kvinnor som har ändrat sitt
            juridiska kön, men som har behållit sin reproduktiva förmåga.
            Antalet män som föder barn blir fler. En verklighet som varken
            dagens lagar eller regelverk är anpassade till. Nyblivna föräldrar
            riskerar därför inte bara att behöva ta fighten mot samhällets
            normer, utan också mot trilskande myndigheter. Vänsterpartiet
            anser att det är helt orimligt och vill se en grundläggande översyn
            av all familjelagstiftning för att göra den könsneutral. Vi vill
            också ge Skatteverket och Socialstyrelsen uppdrag att omgående
            garantera att det är våra behov, inte våra juridiska kön, som
            styr tillgången till hälsovård.
          </p>
          <p xml:id="i-78v3FDkzqmx7UzYa5FxTQb">
            Vänsterpartiet vill förstärka arbetet mot diskriminering och
            hatbrott av transpersoner. Vi vill att könsöverskridande identitet
            och uttryck inkluderas i diskrimineringslagens och skollagens
            bestämmelser om aktiva åtgärder mot diskriminering.
          </p>
          <p xml:id="i-UGPTqZHyAgCN5ESdGAJfNB">
            Transfobin kommer inte bara kunna pressas tillbaka genom lagstiftning.
            Det krävs ett aktivt arbete med att förändra normer runt om i
            det svenska samhället. Vi behöver garantera att transpersoner
            bemöts med kunskap när de vänder sig till äldreomsorgen eller
            ungdomsmottagning, att frågor runt könsidentitet och könsuttryck
            finns med i skolans sex- och samlevnadsundervisning samt att idrottsrörelsen
            och andra folkrörelser engagerar sig i arbetet mot transfobi.
          </p>
          <p xml:id="i-7yT9yHVGXWigy13CRtLzDN">
            För att dessa viktiga steg framåt ska kunna tas måste vi också
            göra upp med vår historia. Fram till 2013 tvångssteriliserades
            transpersoner i Sverige. Det innebär att drygt 800 transpersoner
            tvångssteriliserades under tidigare lagstiftning. Tvångssteriliseringarna
            av transpersoner är fortfarande ett öppet sår och har skapat stort
            lidande. Ett första steg borde därför vara att ge Sveriges transpersoner
            en officiell ursäkt och skadestånd.
          </p>
          <p xml:id="i-Xm75wHnmdS6UY4QHM5srzE">
            Sverige har förändrats. Heteronormen har luckrats upp, lagstiftning
            reformerats och homofobin har pressats tillbaka mer och mer. Det
            är ett arbete vi gjort i och utanför riksdagen, över partigränser
            och inom civila samhället. Men inom politiken har arbetet med
            hbtq-frågor i realiteten fokuserat på homo- och bisexuella. Betydligt
            mindre har gjorts när det gäller transpersoners rättigheter. Det
            är hög tid att vi fokuserar på transpersoners rättigheter. Precis
            som vi tillsammans infört jämlik äktenskapslagstiftning, insemination
            för samkönade par och rätt till adoption är det nu dags att vi
            tillsammans kan ta nödvändiga steg för Sveriges transpersoner.
          </p>
          <head xml:id="i-Wszt6uE596P2VvTDAXiyBi" type="h1">
            4 Inför ett tredje juridiskt kön
          </head>
          <p xml:id="i-Fcawb3Rm8r72p5prkQ5R2v">
            I Sverige lever transpersoner fortfarande idag i stor utsatthet.
            Det är en grupp av människor som ofta osynliggörs när frågor om
            diskriminering och mänskliga rättigheter diskuteras. Ingen heltäckande
            kartläggning finns av hur vanligt det är att som transperson bli
            utsatt för kränkningar, trakasserier och diskriminering, men de
            undersökningar som gjorts tyder på att det är mycket vanligt.
            Psykisk ohälsa är också vanligt bland framför allt yngre transpersoner.
          </p>
          <p xml:id="i-K2t4PxKg2Gz9tkhP45yYBg">
            Vi vill att alla människor fritt ska kunna definiera och uttrycka
            sig och ha rätten att bestämma över sin egen kropp. För många,
            inklusive många transpersoner är könstillhörighet självklar. Vi
            identifierar oss som män eller kvinnor. För vissa transpersoner
            men även intersexuella skulle en lagändring som innebär att ett
            s.k. tredje juridiskt kön införs betyda oerhört mycket. Ett tredje
            juridiskt kön skulle självklart vara en valmöjlighet för den enskilde,
            ingen ska kunna kategoriseras som ett tredje juridiskt kön mot
            sin vilja.
          </p>
          <p xml:id="i-CJ63YAVzbB3AGkQkJSk71t">
            Det finns flera exempel på länder, såsom Australien, Sydafrika
            och Indien, som infört ett tredje juridiskt kön som varken är
            kvinnligt eller manligt. I Europa är det än så länge bara Tyskland
            som infört ett tredje kön, men endast för intersexuella. Det var
            den första november 2013 som Tyskland genom en lagändring blev
            det första landet i Europa att införa ett tredje juridiskt kön.
            Lagen innebär att tyska födelsebevis i fortsättningen kommer att
            ha ett tredje könsalternativ. Ett barn som föds med intersexuellt
            tillstånd kommer därmed inte att behöva tvångskönas till man eller
            kvinna, utan i stället kan rutan för juridiskt kön lämnas tom.
            De flesta barn som föds med intersexuellt tillstånd visar sig
            senare i livet ha en tydlig könsidentitet som pojke eller flicka,
            varmed det då enligt den tyska lagen ska vara möjligt att ange
            ett kön. De intersexuella barn som varken känner sig som entydigt
            pojke eller flicka, kommer dock att ha möjlighet att behålla sin
            status som juridiskt könlösa om de vill. Det finns många brister
            med det tyska regelverket, men det är intressant att man även
            inom EU börjar öppna för tanken att mänskligheten inte kan delas
            in i två könskategorier.
          </p>
          <p xml:id="i-PM3ni5fVoGQQgxRercXQ5o">
            För Vänsterpartiet är det dock viktigt att understryka att frågan
            om ett tredje juridiskt kön inte bara rör intersexuella. För personer
            som definierar sig både som man och kvinna, varken eller, eller
            som upplever att könstillhörigheten varierar skulle ett tredje
            juridiskt kön fylla en mycket viktig funktion. Alla människor
            har rätt att få sin könsidentitet respekterad och erkänd. Det
            är både en fråga om rättvisa och psykiskt välbefinnande samt en
            mänsklig rättighet.
          </p>
          <p xml:id="i-NQ7Xgc5C3cqYdP1FbWC5GB">
            Att erkänna ett tredje kön i lagstiftningen skulle dessutom innebära
            att vi rör oss från den nuvarande tvåkönade modellen och vidgar
            föreställningarna om den mänskliga existensen. Om vi inte är så
            fasta i våra föreställningar om vad som är typiskt manligt och
            kvinnligt skapas förutsättningar för en större variation av hur
            vi uttrycker oss i våra könsroller samtidigt som det på sikt kan
            ändra negativa attityder och minska fördomar mot transpersoner,
            intersexuella och andra personer som idag ses som normbrytare.
            Detta skulle i sin tur leda till att diskrimineringen och våldet
            mot dessa grupper minskar.
          </p>
          <p xml:id="i-T6iPFbwcDHzPvD1TNTD3kt">
            Regeringen bör därför tillsätta en utredning som ser över möjligheten
            att införa ett tredje kön som juridiskt sett är jämställt med
            kvinna och man. Detta bör riksdagen ställa sig bakom och ge regeringen
            tillkänna.
          </p>
          <head xml:id="i-UHFQq1uE8om1Nv5eHHUEkK" type="h1">
            5 Offentlig ursäkt till dem som har tvångssteriliserats
          </head>
          <p xml:id="i-XtTfsDrakxwc1HkPCei6r8">
            Kampen för att transpersoner ska kunna byta juridiskt kön och
            genomgå medicinsk könskorrigering utan att tvingas sterilisera
            sig har varit lång. Först i december 2012 slog Kammarrätten i
            Stockholm fast att steriliseringskravet för transpersoner som
            önskar byta juridiskt kön strider mot Europakonventionen. Den
            1 juli året därpå trädde en lagändring i kraft som innebar att
            steriliseringskravet i könstillhörighetslagen ströks. Vänsterpartiet,
            som under lång tid har drivit på för en förändring, välkomnade
            detta och anser att det är bra att människor som nu och framöver
            vill göra en medicinsk könskorrigering och/eller byta juridiskt
            kön inte längre måste genomgå ett tvångsingrepp.
          </p>
          <p xml:id="i-4oZ1VtzCPbjLTcffmeQALe">
            Nyligen kom en dom från Europadomstolen som fastslog att det
            var fel av den turkiska staten att kräva att en person som behövde
            könskorrigerande vård först skulle sterilisera sig. Turkiet tvingas
            nu betala skadestånd till personen. Europadomstolen har ansett
            att det dels inte ska ställas krav på sterilisering vid ett så
            stort ingrepp som könskorrigerande vård är, dels att ett sådant
            krav även är skadeståndsgrundande. I Sverige har samma krav om
            sterilisering ställts även när det har handlat om byte av juridiskt
            kön. Europadomstolens dom kan därför ses som en tydlig indikation
            på att Sverige bör ge ekonomisk kompensation till de transpersoner
            som har tvångssteriliserats.
          </p>
          <p xml:id="i-2ay6ZikMW6snTbzpVLDUam">
            I Sverige är det många transpersoner som har steriliserats mot
            sin vilja, och till alla dessa anser Vänsterpartiet att en offentlig
            ursäkt ska ges. Regeringen bör därför tillse att en offentlig
            ursäkt ges till de transpersoner som har tvångssteriliserats.
            Detta bör riksdagen ställa sig bakom och ge regeringen tillkänna.
          </p>
          <p xml:id="i-AEcbru7oiajvTR694HDxPe">
            Vänsterpartiet anser att det är rimligt att även dessa personer
            bör kompenseras och vill därför låta utreda förutsättningarna
            för att ge ekonomisk ersättning, ett skadestånd, av staten. I
            övriga fall av tvångssterilisering har staten utbetalat ersättning
            till de drabbade. Vi ser därför ingen anledning att på denna punkt
            ytterligare diskriminera och särbehandla transpersoner som har
            tvångssteriliserats. Tidigare har åtminstone ett av regeringspartierna,
            Miljöpartiet, tydligt delat vår ståndpunkt i denna fråga. Regeringen
            bör därför utreda förutsättningarna för att ge de transpersoner
            som har tvångssteriliserats en ekonomisk kompensation. Detta bör
            riksdagen ställa sig bakom och ge regeringen tillkänna.
          </p>
          <head xml:id="i-5VupPuBe4c63DCYkqLDP6F" type="h1">
            6 Juridiskt kön och medicinsk könskorrigering
          </head>
          <p xml:id="i-JjCctttx4JqtwhJakceWkE">
            Att kunna få uttrycka sin könsidentitet på sina egna villkor
            är att betrakta som en grundläggande mänsklig rättighet. Det är
            en rättighet som inte i alla fall respekteras i Sverige. Många
            transpersoner måste inte bara slåss mot fördomar, diskriminering
            och en stark transfobi – de måste också slåss mot myndigheter
            och sjukvården.
          </p>
          <p xml:id="i-Cwbc1mBrexnQ2kw7DpVcz5">
            Lag (1972:119) om fastställande av könstillhörighet i vissa fall
            (cit könstillhörighetslagen) reglerar förutsättningarna för att
            ändra såväl den juridiska delen som den medicinska delen i processen
            att ändra juridiskt kön. Lagen tillkom 1972 och trots att flera
            ändringar gjorts de senaste åren är det på många sätt en ålderdomlig
            lagstiftning. Ett grundläggande problem är att ändring av juridiskt
            kön kopplas samman med könskorrigerande vård. Det gör att processen
            för att ändra juridiskt kön oftast är lång, komplicerad och påfrestande.
            Det skapar också en situation där människor tvingas leva med pass,
            körkort, personnummer m.m. där det står att en har ett annat kön
            än vad som stämmer överens med ens könsidentitet och/eller könsuttryck,
            vilket skapar uppenbara problem i vardagen, i kontakt med myndigheter
            och vid resor.
          </p>
          <p xml:id="i-NocDSYsygpuEUMQ4w6DkHn">
            Den 1 juli 2013 avskaffades kravet på sterilisering formellt
            i könstillhörighetslagen, vilket innebär att det inte längre finns
            något krav på medicinskt ingrepp vid fastställande av könstillhörighet.
            I utredningen Juridiskt kön och medicinsk könskorrigering (SOU
            2014:91) föreslås därför att dagens lagstiftning om könstillhörighet
            delas upp i två delar, en juridisk och en medicinsk. En uppfattning
            som Vänsterpartiet delar. Könstillhörighetslagen bör därför ersättas
            och delas upp i två nya lagar som reglerar frågor som rör juridiskt
            kön respektive medicinsk könskorrigering. Detta bör riksdagen
            ställa sig bakom och ge regeringen tillkänna.
          </p>
          <p xml:id="i-JwwKWXpLjrSyacKxgFuTEo">
            Respekten för den enskildes privatliv och rätten till självbestämmande
            och integritet innebär att det ska stå individen fritt att ändra
            det kön som har registrerats i folkbokföringen. Mot bakgrund av
            vilken betydelse det har att det juridiska könet speglar det kön
            en person identifierar sig som, är det viktigt att processen för
            att ändra juridiskt kön är snabb, enkel och transparant. De lagar
            som reglerar ändring av juridiskt kön ska inte uppställa några
            direkta eller indirekta krav på medicinsk vård eller behandling
            för att den enskilde ska få till stånd en ändring av det juridiska
            könet. Ingen ska heller tvingas att genomgå någon form av medicinsk
            eller psykologisk behandling, process eller prövning på grund
            av könsidentitet. Bland annat Malta, Danmark och Argentina har
            redan infört lagstiftning med denna inriktning. Ändring av juridiskt
            kön bör vara ett helt administrativt förfarande. Detta bör riksdagen
            ställa sig bakom och ge regeringen tillkänna.
          </p>
          <p xml:id="i-CR9sBbun3yCbo3seXK7gQm">
            Dagens åldersgräns för att ansöka om ändring av sitt juridiska
            kön är 18. Utredningen föreslår att unga ska kunna ansöka om en
            ändring av det juridiska könet, oavsett föräldrarnas stöd, när
            de är 15 år. Med sina vårdnadshavares tillstånd, ska barnen kunna
            ändra sitt juridiska kön redan när de är 12. Utredningen föreslår
            även att ändring av juridiskt kön blir ett rent administrativt
            förfarande hos Skatteverket. Medicinsk könskorrigering, vilket
            innebär kirurgiska ingrepp, föreslår utredarna ska vara möjligt
            att ansöka om från 15 års ålder och att det på samma sätt som
            idag ska prövas av Socialstyrelsens rättsliga råd.
          </p>
          <p xml:id="i-8Mtu61tcg2RC8c87oGy936">
            Vänsterpartiet har tidigare motionerat om att kravet på att 18-årsgränsen
            för fastställande av könstillhörighet helt ska tas bort. Vår bedömning
            är att utredningens förslag är ett steg i rätt riktning, men precis
            som RFSL och RFSL Ungdom anser vi att åldersgränserna helt bör
            slopas.
          </p>
          <p xml:id="i-Jdj59E1EB2Q9uYpYa47gsR">
            Många transpersoner känner sig trygga i sin könsidentitet i en
            tidig ålder. Hur det bör hanteras måste lösas från fall till fall.
            Om en ändring av juridiskt kön blir en ren administrativ fråga
            ser vi inget behov av skarpa åldersgränser. Varför ska en 12-åring
            kunna ändra juridiskt kön men inte en 11-åring?
          </p>
          <p xml:id="i-Xy5ct9P7EExmA7ZbJiG8fH">
            Könskorrigerande vård är en del av hälso- och sjukvården. Vår
            grundinställning är att hälso- och sjukvården ska styras av den
            enskildas behov. Vi ser det därför som problematiskt att sätta
            upp en åldersgräns för sjukvårdens insatser. Om och när det kan
            bli aktuellt med könskorrigerande vård måste avgöras utifrån en
            bedömning i varje enskilt fall. Så ser det ut redan idag. Det
            görs alltid en omfattande utredning av varje patient och en bedömning
            i det enskilda fallet, varmed åldersgränsen i detta fall inte
            heller fyller något syfte. Åldersgränserna för ändring av juridiskt
            kön respektive medicinsk könskorrigering bör därför avskaffas.
            Detta bör riksdagen ställa sig bakom och ge regeringen tillkänna.
          </p>
          <p xml:id="i-UEu13MWMbSg9sF26tgV278">
            Det är i sammanhanget centralt att en ny lagstiftning för könskorrigerande
            vård garanterar vård på likvärdiga villkor över hela Sverige,
            oavsett vilket landsting eller region man lever i. Det är också
            viktigt att en ny lagstiftning garanterar att det inte uppkommer
            kringkostnader runt könskorrigerande vård, exempelvis resekostnader,
            som begränsar den enskildes rätt till vård.
          </p>
          <p xml:id="i-2Q4VqTAYpkGXENQQ8T2Vk2">
            Tidigare fanns ett krav i könstillhörighetslagen som innebar
            att den som ville ändra sin juridiska könstillhörighet var tvungen
            att ha svenskt medborgarskap för att få göra det. Det kravet har
            slopats, vilket är bra. Idag är det dock ersatt med ett krav om
            att personen ska vara folkbokförd eller bosatt i Sverige. Tyvärr
            har detta medfört att svenska medborgare som bor utomlands saknar
            möjlighet att ändra juridisk könstillhörighet. Många länder kräver
            att det ska ske i medborgarlandet, vilket blir omöjligt för transpersoner
            som är svenska medborgare men bosatta utomlands. Det här har skapat
            verkliga problem för många. Ett enkelt sätt att åtgärda det är
            att omformulera kravet så att möjligheten att ändra juridiskt
            kön dels omfattar personer som är folkbokförda eller bosatta i
            Sverige, dels dem som har svenskt medborgarskap. Detta är extra
            viktigt nu när möjligheten till ändring av juridisk könstillhörighet
            inom kort förhoppningsvis kommer att blir ett rent administrativt
            förfarande. Lagstiftningen bör därför ändras så att möjligheten
            att ändra juridiskt kön omfattar såväl personer som är folkbokförda
            eller bosatta i Sverige som personer som har svenskt medborgarskap.
            Detta bör riksdagen ställa sig bakom och ge regeringen tillkänna.
          </p>
          <head xml:id="i-22ad89zNaFLkQibxrQwgXZ" type="h1">
            7 Ökade möjligheter till en förbättrad könskorrigerande vård
            i hela landet
          </head>
          <p xml:id="i-JFikLEM33r85GVpEC53KXN">
            Vården som erbjuds transpersoner är ojämlik och ser olika ut
            beroende på var i landet en bor. Väntetiden för att påbörja utredningen
            kan exempelvis vara mycket lång, mer än ett år på vissa ställen,
            vilket kan innebära stora psykiska påfrestningar för dem som väntar
            på att få påbörja en utredning. Frågan om könskorrigerande vård
            ska bli rikssjukvård har diskuterats och Socialstyrelsen har utrett
            frågan.
          </p>
          <p xml:id="i-6N3LSxQvFnMEn2T2r4gXuR">
            I april i år presenterade Socialstyrelsens förslag till Nationellt
            kunskapsstöd för vård och behandling av personer med könsdysfori.
            Förslaget tyder på en god förståelse för den situation som dessa
            personer befinner sig i och innehåller en rad aktiva åtgärder
            som behövs för att förbättra hälsosituationen bland personer som
            behöver könskorrigerande vård. Socialstyrelsen vill bland annat
            göra vården tillgänglig för fler, förbättra den och säkerställa
            en mer likvärdig vård i hela landet. I kunskapsstödet betonas
            vikten av att människors könsidentitet respekteras.
          </p>
          <p xml:id="i-MTopYohhy8VLkkV9JPXgjT">
            Vänsterpartiet anser därför att det är viktigt att kunskapsstödet
            implementeras på ett så snabbt och bra sätt som möjligt runt om
            i landet samt att det framöver görs uppföljningar för att säkerställa
            att kompetensen och kvaliteten på transvården håller en hög nivå
            och är jämlik i hela landet. För Vänsterpartiet är respekten för
            mänskliga rättigheter och rätten till bästa möjliga hälsa för
            alla grundläggande, därför måste tillgången och kvaliteten på
            den könskorrigerande vården stärkas i hela landet. Regeringen
            bör därför se till att Socialstyrelsens kunskapsstöd implementeras
            och regelbundet följs upp. Detta bör riksdagen ställa sig bakom
            och ge regeringen tillkänna.
          </p>
          <head xml:id="i-HG6x49WcFE2r7Sy8eAxQGa" type="h1">
            8 En könsneutral familjelagstiftning
          </head>
          <p xml:id="i-U7HfYgjPMAmDoEiuPfDBaF">
            Dagens familjerättsliga lagstiftning utgår i mångt och mycket
            från heteronormativa föreställningar om hur en familj ser ut och
            innehåller många bestämmelser och antaganden kopplade till kön
            och sexualitet. Dessutom är många bestämmelser specifikt kopplade
            till modern (som alltid förutsätts vara en kvinna) och moderskapet
            respektive fadern (som alltid förutsätts vara en man) och faderskapet.
            Sedan samkönade par fått rätt att ingå äktenskap, adoptera och
            inseminera har dock vissa tillägg gjorts i de befintliga bestämmelserna.
            Efter att kravet på tvångssterilisering vid ändring av juridiskt
            kön togs bort har nya problem med lagstiftningen uppstått. Mot
            bakgrund av den rättsliga och samhälleliga utvecklingen framstår
            det som omotiverat att upprätthålla och behålla den nuvarande
            heteronormativa och könsstereotypa lagstiftning, som dessutom
            blir allt svårare att tillämpa på ett rättssäkert och bra sätt.
          </p>
          <p xml:id="i-7PRRn6ekfDNek4mMzn15s7">
            Vänsterpartiet anser att det saknas skäl att dela upp föräldraskapet
            och göra åtskillnad mellan moderskap och faderskap. För oavsett
            vilken sexuell läggning och juridiskt eller biologiskt kön den
            person som föder barnet har så är den personen barnets förälder.
            Samma sak gäller för den eller de personer som i övrigt är att
            anse som barnets förälder/föräldrar. Det bör därför göras en översyn
            av den familjerättsliga lagstiftningen i syfte att den ska bli
            både materiellt och språkligt könsneutral. Detta bör riksdagen
            ställa sig bakom och ge regeringen tillkänna.
          </p>
          <p xml:id="i-QekHV4JWgkYUYz5Q2nDCwM">
            På senare år har det skett en hel del lagstiftningsmässigt och
            i domstolarnas praxis på det familjepolitiska området. Även statliga
            utredningar som kan komma att ha stor påverkan på området har
            presenterats eller pågår just nu. Under de två senaste åren har
            bland annat kravet på tvångssterilisering vid ändring av juridiskt
            kön avskaffats och det har i domstol fastslagits att en man som
            fött barn också ska stå som biologisk far till barnet i födelseattesten.
            De förslag som nyligen presenterades om juridiskt kön och medicinsk
            könskorrigering (SOU 2014:91) skulle, om de blir verklighet, få
            stor påverkan för den familjerättsliga lagstiftningen.
          </p>
          <p xml:id="i-7zFqDYTHAFp8kzZVT9fBso">
            Enligt en dom i Förvaltningsrätten i Göteborg som meddelades
            hösten 2014 fastslogs att Skatteverket gjort fel när de vägrade
            en man som ändrat juridiskt kön att få registreras som sitt barns
            far. Mannen födde barnet när han fortfarande var en juridisk kvinna
            och registrerades då som barnets mor. Sedan mannen ändrat juridiskt
            kön ville han få betecknas som sitt barns far, men fick avslag
            på detta av Skatteverket. Domstolen ansåg att registreringen inte
            var förenlig med rätten till privatliv och konstaterade bland
            annat att avsaknaden av uttrycklig reglering och den rättsosäkerhet
            som detta resulterat i, i möjligaste mån inte ska drabba den enskilde.
          </p>
          <p xml:id="i-UQFEdiuvSphnEA7s7NEvqk">
            Att en man står som biologisk mor i folkbokföringsregistret innebär
            dels praktiska problem i kontakt med exempelvis skola, sjukvård
            och alla andra ställen där barnets vårdnadshavare behöver identifiera
            sig, dels att såväl mannen som barnet kan tvingas berätta om mannens
            bakgrund oavsett om de vill eller inte, vilket är integritetskränkande
            för såväl förälder som barn. En juridisk ändring av kön ska erkännas
            fullt ut. Det gör den inte om en man står registrerad som mor
            i folkbokföringen.
          </p>
          <p xml:id="i-YF7vW5XTfT8FmL1QkNcRMc">
            Förutom att det förekommer att män som föder barn registreras
            som mödrar och att personer som ändrat juridiskt kön efter att
            ha fött barn har svårigheter att bli registrerade som barnets
            far i folkbokföringsregistret, så har dessutom flera transpersoner
            vittnat om svårigheter i kontakten med sjukvården i samband med
            graviditet, både ifråga om bemötande och rena byråkratiska hinder.
            Det kan bland annat handla om att det inte gått att mata in ett
            manligt personnummer i sjukhusens journalsystem när en person
            ska skrivas in på MVC eller att det uppstått problem och förvirring
            när gravida män sökt akut vård. Eftersom det är möjligt att ändra
            juridiskt kön och personnummer utan att sterilisera sig eller
            genomgå en medicinsk könskorrigering torde det bli mer vanligt
            förekommande att personer med ett manligt personnummer blir gravida
            och föder barn, varmed det är mycket viktigt att såväl sjukvård
            och myndigheter framgent ger alla personer, oavsett bakgrund och
            kön, ett korrekt och respektfullt bemötande samt att ändringar
            av juridiskt kön erkänns fullt ut.
          </p>
          <p xml:id="i-FSbDrqBbXZrvsaxPh67zFT">
            Fram till dess att familjelagstiftningen blivit helt könsneutral
            och det därmed inte längre kommer att registreras vem som är moder
            och fader utan endast vem/vilka som är barnets förälder/föräldrar,
            behöver det vidtas åtgärder för att ändringar av juridiskt kön
            ska erkännas fullt ut även när det kommer till familjefrågor.
            Skatteverket bör därför ges tydliga direktiv om att folkbokföringsregistret
            ska anpassas efter det juridiska könet. Detta bör riksdagen ställa
            sig bakom och ge regeringen tillkänna.
          </p>
          <p xml:id="i-CRXRF2quexfoYsNz8oGnYM">
            En persons rätt till skydd för sitt privatliv, som regleras i
            Europakonventionen om de mänskliga rättigheterna, väger tyngre
            än behovet av att registrera en biologisk mor till varje barn.
            Dessutom behöver åtgärder vidtas för att både lösa praktiska hinder
            inom mödravården och generellt höja kompetensen inom sjukvårdens
            olika delar kring hbqt-frågor. Socialstyrelsen bör därför ges
            i uppdrag att se över vilka riktlinjer som behöver tas fram så
            att sjukvården i allmänhet och mödravården i synnerhet har förmåga
            och kompetens att bemöta transpersoner i samband med graviditeter.
            Detta bör riksdagen ställa sig bakom och ge regeringen tillkänna.
          </p>
          <head xml:id="i-DxKHt3FUNKfjDanH1z8SrJ" type="h1">
            9 Könsneutral namnlag
          </head>
          <p xml:id="i-NquGJ9oC4P4dWc7EhgfbXR">
            Vänsterpartiets anser att det bör vara tillåtet att byta förnamn
            till det som en själv väljer. Bestämmelserna i namnlagen ska inte
            grundas på föreställningar om vilka namn som är passande för vilka
            kön och därmed hindra människor för att välja det namn som de
            vill till sig själva eller till sitt/sina barn. Endast immaterialrättsligt
            skyddade värden bör även fortsättningsvis utgöra skäl för att
            begränsa medborgarnas möjligheter att själva välja sina namn.
          </p>
          <p xml:id="i-PrqVdSwuK3SVCe4HRjMY72">
            Vi anser att namnlagen bör ändras på så sätt att myndiga personer
            själva kan välja sitt namn oavsett könsidentitet samt att det
            behövs en lagändring som innebär att en person som har bytt namnidentitet
            eller personnummer har rätt att få dessa uppgifter ändrade retroaktivt.
            Ett stort problem för personer som t.ex. ändrar juridiskt kön
            är att inte kunna få sin namnidentitet ändrad retroaktivt. Samma
            sak gäller även för de personer som av någon annan anledning ändrat
            namnidentitet eller personnummer. Problemet är särskilt stort
            när det gäller vissa handlingar såsom betyg, studieintyg och anställningsbevis.
            Betyg och meriter ska inte fråntas legitimitet för att en person
            ändrat juridiskt kön.
          </p>
          <p xml:id="i-JjkoZKNxnmUywWvWqYBhtF">
            För två år sedan presenterades utredningen En ny lag om personnamn,
            SOU 2013:35, där det bland annat konstaterades att ”nuvarande
            regler om förnamnets form är väl avvägda och behöver bara marginellt
            ändras. Ett problem är likväl att reglerna tillämpas ojämnt och
            utan tillräcklig förutsägbarhet. Dessa problem kommer emellertid
            att successivt rättas till genom kommitténs förslag om enhetligt
            förfarande med färre beslutsinstanser i namnärenden, och om medverkan
            av språklig expertis.” Enligt den praxisgenomgång som kommittén
            genomfört så konstateras att det under lång tid i praxis funnits
            en relativt icke-tillåtande hållning ifråga om exempelvis ”förnamn
            som kan ge ett vilseledande intryck beträffande bärarens kön”
            samt att det emellertid på senare tid skett en avsevärd uppmjukning
            i praxis. Det har dock ännu inte lagts fram någon proposition
            med anledning av nämnda utredning.
          </p>
          <p xml:id="i-C73MVUbd99TdtLn3hpmkwH">
            Det kan konstateras att praxis har gått före och att det numera
            mera sällan förekommer att människor som vill byta namn nekas
            det. Vänsterpartiet anser dock att det är rimligt att lagens innehåll
            motsvarar hur den tillämpas. Namnlagen bör därför ändras så att
            den både blir könsneutral och inte uppställer hinder för personer
            som är under 18 år att byta namn. Detta bör riksdagen ställa sig
            bakom och ge regeringen tillkänna. Viktiga handlingar såsom betyg,
            studieintyg och anställningsbevis, bör kunna ändras retroaktivt
            vid ett namnbyte. Detta bör riksdagen ställa sig bakom och ge
            regeringen tillkänna.
          </p>
          <head xml:id="i-VZr9uvZpNYjmqZLBfzfe4G" type="h1">
            10 Könsneutrala personnummer
          </head>
          <p xml:id="i-NpzDLn3pExaZd4J1g9DMDX">
            Varje svensk har ett unikt individuellt personnummer och används
            vid identifiering. De första sex siffrorna är personens födelsedatum,
            vilket följs av en fyrsiffrig kod. De påföljande tre siffrorna
            är ett löpnummer, där tredje siffran beskriver personens kön –
            jämn siffra för kvinnor och udda för män. Den sista siffran är
            en kontrollsiffra som räknas fram ur de övriga.
          </p>
          <p xml:id="i-Uab64ph8maHTaf6BKxg72M">
            För de flesta av oss är dessa förhållanden oproblematiska, däremot
            kan de vara problematiska för transpersoner. Processen för att
            ändra juridiskt kön eller genomgå könskorrigerande vård kan ta
            lång tid samtidigt som personen ifråga naturligtvis vill bli identifierad
            som det juridiska kön den anser sig tillhöra. När legitimation
            måste uppvisas eller personnummer anges, vilket är vanligt förekommande
            i alla möjliga vardagssituationer, så avslöjar den tredje siffran
            i löpnumret alltid vilket juridiskt kön en person tillhör.
          </p>
          <p xml:id="i-DdrmSKiz5zhAK8UWP7pj8A">
            Vänsterpartiet anser att personnummersystemet bör revideras och
            att det ska införas könsneutrala personnummer på så sätt att könsbestämningen
            i löpnumret tas bort. På så sätt kommer en bort ifrån alla de
            problem och svårigheter som det kan medföra när personnumret inte
            överensstämmer med en persons könsidentitet eller könsuttryck.
          </p>
          <p xml:id="i-GoTuYb23efVFTo4UHrXpxf">
            Informationen om juridisk könstillhörighet i personnumret ligger
            dock till grund för mycket av den könsuppdelade statistiken, vilket
            är ett viktigt instrument för att synliggöra diskriminering, brottsutsatthet
            m.m. Därför är det viktigt för oss att det även med könsneutrala
            personnummer kan säkerställas att det är möjligt att göra könsuppdelad
            statistik. Könsuppdelad statistik bör naturligtvis även inkludera
            personer som varken identifierar sig som män eller kvinnor, vilket
            den sällan gör idag.
          </p>
          <p xml:id="i-RnLPVHEAiTPMM4o9YaBQqJ">
            Förutom de brister med dagens personnummersystem som angetts
            ovan så finns ett växande behov av att revidera systemet då det
            blir allt svårare att ta fram nya personnummer. Personnumren håller
            helt enkelt på att ta slut. Detta konstaterades exempelvis redan
            2008 i en utredning, SOU 2008:60.
          </p>
          <p xml:id="i-GTDXQKsdi6fYbCddUBNGzk">
            I Norge beslutades förra året att systemet för personnummer skulle
            göras om, eftersom sifferkombinationerna beräknades ta slut runt
            år 2030. I samband med detta bestämdes även att siffran i numret
            som avslöjar könet ska tas bort, detta efter uppmaningar från
            grupper i samhället som önskar en förändring samtidigt som det
            finns en internationell trend där fler och fler länder tar bort
            könstillhörigheten ur sina identitetshandlingar.
          </p>
          <p xml:id="i-WycvTurrtD39B37DHS7TJY">
            Ett könsneutralt personnummer har många fördelar. Förutom att
            det inte pekar ut en persons kön, kommer heller inte personnumret
            behöva ändras efter att exempelvis en person ändrat sitt juridiska
            kön. Dessutom skulle ett könsneutralt personnummersystem ha stora
            fördelar och vara bättre anpassat för att hantera när det införs
            ett tredje juridiskt kön i Sverige. Frågan om ett nytt personnummersystem
            bör därför utredas i syfte att införa könsneutrala personnummer.
            Detta bör riksdagen ställa sig bakom och ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-4zKomZMscJLHykUwHtCjEw" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-45zPiZyXprjn1FGNuHSWVB" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-LGGj263pjPZKxCH2TWPZze" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-Ri94PtagmWp5tQdnFnZa21" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-AAAotC5LB9qwJVsyKzZyEH" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-9X5zBugumNXAmgdzZEfFGZ" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-8DDMtbuFku2cWfM2Bb6BhD" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
          </list>
        </div>
      </div>
    </body>
  </text>
</TEI>
