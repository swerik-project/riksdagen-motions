<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-LU-00032">
  <teiHeader>
    <fileDesc>
      <titleStmt>
        <title>med anledning av skr. 2001/02:148 Mål och inriktning för det svenska arbetet med konsumentfrågor i EU</title>
        <author corresp="i-4SAiMdwrEthd2M8z2yjtkv">av Ana Maria Narti m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2001/02:148 Mål och inriktning för det svenska arbetet med konsumentfrågor i EU</title>
          <idno type="rdwebb">GP02L32</idno>
          <rs type="number">L32</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GP02L32/text</ref>
          <ref type="dokument_url_html">http://data.riksdagen.se/dokument/GP02L32</ref>
          <ref type="dokumentstatus_url_xml">http://data.riksdagen.se/dokumentstatus/GP02L32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-nX9ipUS8FhkbQHkWWytwf</idno>
            <name>Ulf Nilsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3qDv9MHF2kTEakRb7J4zHZ" type="basedOn"/>
        <correspContext corresp="i-3qDv9MHF2kTEakRb7J4zHZ">
          <ref>Regeringsskrivelse 2001/02:148</ref>
        </correspContext>
        <correspAction xml:id="i-Jn7D1RBq99AyQwkf7Q5XaN" type="signed"/>
        <correspContext corresp="i-Jn7D1RBq99AyQwkf7Q5XaN">
          <note type="signatory" corresp="i-4SAiMdwrEthd2M8z2yjtkv"/>
          <note type="signatory" corresp="i-nX9ipUS8FhkbQHkWWytwf"/>
          <note type="signatory" corresp="i-CwVjNqMneZm6zhJTP798e5"/>
        </correspContext>
        <correspAction xml:id="i-59Sq5DNG6rzi52q4ndwETY" type="referral">
          <date when="2002-04-12"/>
        </correspAction>
        <correspAction xml:id="i-JmHnaMmG9rpYTHBxbTWwgF" type="dismissal">
          <date when="2002-04-10"/>
        </correspAction>
        <correspAction xml:id="i-FBvKB4Ntmx3nBeSw8HAXHw" type="submission">
          <date when="2002-04-09"/>
        </correspAction>
        <correspAction xml:id="i-46p22xgNWPe5vwWkKB4SGA" type="assigned"/>
        <correspContext corresp="i-46p22xgNWPe5vwWkKB4SGA">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_L_0032/mot_200102_L_0032-0001.pdf"/>
      <div xml:id="i-WkQY2tZ9MQ2dQUQcW6KqDY" type="motHeader">
        <div xml:id="i-Rpga7Yqs8ssmBWoXGEj1QE" type="motTitle"/>
        <div xml:id="i-GkPMYvZzLh1MMysH9RSBVX" type="motSubmissionInfo"/>
      </div>
      <div xml:id="i-HKF7nGgsXjv22HAyYch51b" type="motBody">
        <div xml:id="i-PyySkTLz18okg4MW1egGzg">
          <p xml:id="i-UqwGLcXerni4ncTxssjbLs">
            14
          </p>
          <p xml:id="i-XN62ZHU2XeKQ1Vaq9fYUgM">
            2001/02 mnr: L32 pnr: fp1154
          </p>
          <p xml:id="i-6wDNYuTzKT6teKM98wXmeX">
            Motion till riksdagen 2001/02:L32
          </p>
          <p xml:id="i-JV4WKyU5Pz4mEWgXNRdi57">
            av Ana Maria Narti m.fl. (fp) med anledning av skr. 2001/02:148
          </p>
          <p xml:id="i-4oczE9hgaqKsVS2x1fwB79">
            Mål och inriktning för det svenska arbetet med konsumentfrågor
            i EU
          </p>
          <p xml:id="i-XLNkUKct1X9fVbCzKcvgir">
            Förslag till riksdagsbeslut
          </p>
          <p xml:id="i-AgLtbHeCZgGCvyMveTjahF">
            1. Riksdagen tillkännager för regeringen som sin mening vad i
            motionen anförs om den i de svenska grundlagarna fastlagda synen
            på tryck- och yttrandefrihet som vägledande för regeringens fortsatta
            arbete vad gäller EU-samarbetet och frågor om tillämplig lag i
            rättstvister över gränserna. 2. Riksdagen tillkännager för regeringen
            som sin mening vad i motionen anförs om att EU-regler om tillämplig
            lag kan innebära risker för tryck- och yttrandefriheten.
          </p>
          <p xml:id="i-DfHwFLhbhbTzKmVDhpJMHU">
            Motivering
          </p>
          <p xml:id="i-4XCQxHp893FbQrbyHmGoG9">
            Regeringen redovisar kortfattat, i skrivelsens avsnitt 5.2.7,
            att arbete pågår inom EU på en rättsakt om vilket lands lag som
            skall vara tillämplig vid rättegångar som gäller förhållanden
            utanför avtal. Denna tilltänkta rättsakt har arbetsnamnet ”Rom
            II”. Regeringens redogörelse förmedlar intrycket att ”Rom II”
            skulle vara av betydelse i konsumenträttsliga frågor och inget
            annat. I själva verket har under EU-kommissionens förberedelser
            även väckts frågan om att en del tryck- och yttrandefrihetsmål
            skulle behandlas på samma sätt som konsumenträttsliga tvister
            i ett viktigt avseende, nämligen gemensamma regler om i vilket
            lands domstolar och enligt vilket lands lagstiftning rättegång
            skall ske. Det slags tryck- och yttrandefrihetsmål det i så fall
            skulle kunna gälla är inte bara skadeståndstalan om det som i
            den svenska tryckfrihetsförordningen betecknas som förtal eller
            förolämpning. Det skulle också kunna handla om andra slags skadeståndstalan
            som i olika EU-länder är möjlig mot medier, mot enskilda journalister
            och mot mediers källor och intervjupersoner. Det rör sig i så
            fall om juridiska ingripanden som är oförenliga med den svenska
          </p>
          <pb facs="riksdagen-motions-pdf/data/200102/mot_200102_L_0032/mot_200102_L_0032-0002.pdf"/>
          <p xml:id="i-8rEedRJXeCtHS93pd8ZKJp">
            2001/02:L32
          </p>
          <p xml:id="i-2s5P7gJCfZ8sB8NJ9RDFiY">
            15
          </p>
          <p xml:id="i-D3CdfgGfJBxyZbWPLC3A57">
            tryckfrihetstraditionen och inte möjliga i vårt land, med våra
            gällande grundlagar. Beroende på vad som händer i det fortsatta
            beredningsarbetet kan alltså förslag till den tilltänkta rättsakten
            ”Rom II” om vilken lag som skall vara tillämplig komma att beröra
            för Sverige så utomordentligt viktiga frågor som skyddet för tryck-
            och yttrandefriheten. Detta kunde med fördel ha redovisats i regeringens
            skrivelse. Mot den här bakgrunden är det regeringen i skrivelsen
            2001/02:148, under rubriken ”tvistlösning”, anger som ”mål och
            inriktning” inte tillräckligt. Det bör också förutsättas att regeringen
            i det fortsatta arbetet inom EU i dessa frågor med kraft verkar
            för att det inte skall införas några rättsregler som står i motsats
            till den syn på tryck- och yttrandefrihet som riksdagen lagt fast
            i de svenska grundlagarna. Att blanda ihop tryckfrihetsmål med
            civilprocesser i konsumenträttsliga frågor är över huvud taget
            helt fträmmande för svensk rätt, där skadestånd för yttranden
            i tryckt skrift och andra grundlagsskyddade medier endast kan
            förekomma ifall yttrandet är brottsligt enligt tryckfrihetsjuryns
            kvalificerade majoritet. Regeringen måste i första hand vara uppmärksam
            på att det inom EU, med konsumentskyddet som förevändning, inte
            sker något som direkt eller indirekt kan försvaga det skydd som
            tryck- och yttrandefriheten genom grundlagarna getts i Sverige.
            Men regeringen bör också verka för att eventuella nya regler om
            vilken lag som skall vara tillämplig inte ges en utformning som
            inom EU- området i allmänhet får negativa följder för nyhetsförmedlingens,
            samhällsdebattens och det konstnärliga skapandets frihet. Detta
            bör riksdagen ge regeringen till känna. Problemet att det land
            som har det svagaste skyddet för tryck- och yttrandefrihet i vissa
            lägen kan bli det som avgör var skyddsnivån för det fria ordet
            ligger har inte uppstått genom att man inom EU börjat överväga
            regler om vilket lands lag som skall tillämpas i tvister utanför
            avtalsförhållanden. Att en tidning, en bok eller ett TV-program
            ibland kunnat angripas med allmänt åtal eller skadeståndskrav
            i flera länder är inget nytt. Men av flera orsaker har detta problem
            fått ökad betydelse på senare år. De förbättrade språkkunskaperna
            i många länder har gjort att det är vanligare att tidningar, böcker
            och andra medier kan läsas och ha en inverkan på opinionen i andra
            länder än utgivningslandet. Internet har gjort många medier mycket
            mer lättillgängliga över gränserna, och såväl tidningars databaser
            som rent Internetbaserade medier kan ha betydelse för nyhetsförmedling
            och opinionsbildning i flera länder. TV-program sänds alltmer
            över satellit, och när kanalen använder ett språk som kan förstås
            av människor i flera länder blir även televisionen ett medium
            som sprids över gränserna, på samma sätt som radion är sedan tidigare.
            Den här utvecklingen har vidgat utrymmet för nyhetsförmedling,
            samhällsdebatt och konst. Men samtidigt har både motiven och möjligheterna
            för olika intressen att tillgripa juridiska åtgärder mot medier
            blivit starkare. Detta har fått uppmärksammade följder när framträdande
            politiker i ett par EU-länder gått domstolsvägen för att ekonomiskt
            försöka komma åt kritiker som framträtt i medier som kommer ut
            i andra länder. Det mest kända
          </p>
          <pb facs="riksdagen-motions-pdf/data/200102/mot_200102_L_0032/mot_200102_L_0032-0003.pdf"/>
          <p xml:id="i-8tFFEuF5ssabGg9Dw31rVH">
            exemplet är den nuvarande italienske regeringschefens försök
            att, inte bara i Storbritannien utan också i Italien, använda
            rättsliga medel mot den brittiska tidningen The Economist. Bakgrunden
            är en mycket uppmärksammad nyhetsartikel om misstänkta mutbrott
            och ekonomisk brottslighet inom den av regeringschefen kontrollerade
            företagsgruppen. Ett annat exempel är att nuvarande regeringschefen
            i den österrikiska delstaten Kärnten efter att ha drabbats av
            ideologisk kritik väckt en rad enskilda åtal vid österrikisk domstol,
            bland annat mot TV-bolag i Tyskland och mot personer som framträtt
            i intervjuer i dels amerikansk, dels italiensk television. Om
            det i EU- sammanhang kommer på tal att ärekränkning, brott mot
            ”privacy” och annat sådant skall räknas till de konsumenträttsliga
            och liknande frågor där talan skall väckas i det land där den
            klagande har sin hemvist bör man vara klar över att även politiska
            förtalsprocesser — liksom processer om ”ekonomiskt förtal” med
            affärsintressen som klagande — kan komma att omfattas av sådana
            regler. Skyddet för tryck- och yttrandefrihet befinner sig i EU-länderna
            på mycket varierande nivå. Möjligheterna att angripa nyhetsförmedling
            och samhällsdebatt genom skadeståndstalan i domstol är i flera
            länder långt mer vidsträckta än i Sverige. Det förekommer att
            juridiska personer kan anses ärekränkta och få skadestånd för
            nyhetsartiklar (s.k. ”ekonomiskt förtal). Det förekommer en avgränsning
            av förtal och andra skadeståndsgrunder som ger mycket större möjligheter
            än i Sverige att föra process om nyhetsartiklar, nyhetsbilder
            och = debattinlägg. Den koppling som = finns i tryckfrihetsordningen
            mellan brottslighet och skadeståndsmöjlighet saknas i en rad länder,
            vilket gör att medier och deras anställda och källor kan vara
            mycket mer utsatta för skadeståndsrisker. Systemet med ensamansvar,
            ansvarskedja och ansvarig utgivare saknas helt eller delvis i
            många EU- länder, och det förekommer att enskilda journalister,
            debattskribenter, intervjuade personer och andra meddelare kan
            lagföras för yttranden i skrifter, radioprogram med mera. Vilket
            lands lag som tillämpas kan alltså ofta få stor betydelse för
            hur nyhetsförmedlingens, debattens och konstens frihet är skyddad
            eller inte skyddad. Att de som har resurser att driva skadeståndsprocess
            ibland kan försöka välja att angripa en bok, en tidning eller
            en TV-kanal i det land där yttrandefriheten är svagast skyddad
            är ingen helt ny företeelse. Men när det gäller den tilltänkta
            EU-rättsakten ”Rom IP” är det intressanta att en regel om att
            det inte är lagen i utgivningslandet, utan lagen i den klagandes
            hemland, som skall tillämpas skulle kunna förvärra problemet att
            svagare yttrandefrihetslagstiftning tränger undan starkare. Risken
            för detta har till EU- kommissionen påtalats av det europeiska
            tidningsutgivareförbundet ENPA. Risken bör tas på stort allvar.
            Det är betänkligt om EU-rätten kommer att stadfästa en ordning
            där politiska makthavare i länder med svagt skydd för press- och
            yttrandefrihet kan sätta i system att angripa internationella
            kritiker i domstolar där lagen ger stora möjligheter att få kritiker
            dömda, varefter myndigheterna i andra länder förväntas driva in
            de skadestånd som är ägnade att begränsa nyhetsförmedlingen och
            samhällsdebatten. Det hör också till saken att en del intressen
            som kan vilja försvåra obekväm nyhetsrapportering
          </p>
          <p xml:id="i-S115acNZoQmAGS7BFy5ft5">
            2000/01:c999
          </p>
          <p xml:id="i-Y3vhV7rA7XhyZJD3x2KnEK">
            16
          </p>
          <pb facs="riksdagen-motions-pdf/data/200102/mot_200102_L_0032/mot_200102_L_0032-0004.pdf"/>
          <p xml:id="i-Be2swxXgLg3qdthu4PcbDe">
            2001/02:L32
          </p>
          <p xml:id="i-S18Rm53xzw8KHqiFXLz4Ln">
            17
          </p>
          <p xml:id="i-MqojRMcWXBHCuGVetx2hpF">
            i praktiken kan ha möjlighet till s.k. forum-shopping, dvs att
            bland flera möjliga länder välja att öppna processen där utsikterna
            till skadestånd är störst. Ett sådant intresse kan nämligen ha
            hemvist i flera länder eller i praktiken förfoga över ”parter”
            med olika nationalitet, vilka kan användas i processer. Riskerna
            för press- och yttrandefriheten kan begränsas om man inom EU avvisar
            förslag om att förtals- eller andra tryck- och yttrandefrihetsmål
            skall ha som huvudregel att talan skall väckas vid det lands domstol
            där klagande part har sin hemvist. Konsumentlagstiftning skall
            också hållas helt skild från tryckfrihets- och yttrandefrihetsrätt.
            Detta bör riksdagen ge regeringen till känna.
          </p>
          <p xml:id="i-5THonYvFQ95o371M3Ammnq" type="date">
            Stockholm den 9 april 2002
          </p>
          <div xml:id="i-VTRRJgFPE3M4T4uZAE57AY" type="signatureBlock">
            <list xml:id="i-2wrov1RR6qUcZ732cGCevw">
              <item xml:id="i-WYai1wVJtpUDP1CiJJSaAk" who="i-4SAiMdwrEthd2M8z2yjtkv" type="signature">
                Ana Maria Narti (fp)
              </item>
              <item xml:id="i-Uo28ZWMbYeErH8MjRZFtQF" who="i-nX9ipUS8FhkbQHkWWytwf" type="signature">
                Ulf Nilsson (fp)
              </item>
              <item xml:id="i-73knwayTdyREMA6td11MVW" who="i-CwVjNqMneZm6zhJTP798e5" type="signature">
                Helena Bargholtz (fp)
              </item>
            </list>
          </div>
        </div>
      </div>
    </body>
  </text>
</TEI>
