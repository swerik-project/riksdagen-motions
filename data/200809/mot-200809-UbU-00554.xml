<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00554">
  <teiHeader>
    <fileDesc>
      <titleStmt>
        <title>Stimulering av kritiskt tänkande i den unga generationen</title>
        <author corresp="i-YU8i88S8eJQ5ZYdJzkoGef">av Eva Selin Lindgren (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stimulering av kritiskt tänkande i den unga generationen</title>
          <idno type="rdwebb">GW02Ub554</idno>
          <rs type="number">Ub554</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub554/text</ref>
          <ref type="dokument_url_html">http://data.riksdagen.se/dokument/GW02Ub554</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub554</ref>
          <ref type="doc">http://data.riksdagen.se/fil/E986C387-70AC-473E-862A-D2E777E4D41E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hx3F68TPjrR9ER2NqGVK5w" type="signed"/>
        <correspContext corresp="i-Hx3F68TPjrR9ER2NqGVK5w">
          <note type="signatory" corresp="i-YU8i88S8eJQ5ZYdJzkoGef"/>
        </correspContext>
        <correspAction xml:id="i-YUqqn4o1ZyerkUiNN6XA5k" type="numbering">
          <date when="2008-10-08"/>
        </correspAction>
        <correspAction xml:id="i-Q2yYDiLZsM96zHXkB2LDUY" type="submission">
          <date when="2008-10-07"/>
        </correspAction>
        <correspAction xml:id="i-TxzDgUEz6hipqQj4ZosVLA" type="transfer">
          <date when="2008-10-06"/>
        </correspAction>
        <correspAction xml:id="i-9VvLU2QpJzQ5cVj5BxaoHb" type="assigned"/>
        <correspContext corresp="i-9VvLU2QpJzQ5cVj5BxaoHb">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-AunLCRNvGqF1na5eFpsqju">
            Förslag till riksdagsbeslut
          </head>
          <p xml:id="i-KMTirjgti7zWZ1MiaffVsk">
            Riksdagen tillkännager för regeringen som sin mening vad som
            anförs i motionen om vikten av att stärka och komplettera grundskolans,
            gymnasieskolans och högskolans utbildningar med träning i kritiskt
            tänkande, logik, filosofi och begreppsanalys.
          </p>
        </div>
        <div type="motContent">
          <head xml:id="i-AwU2HXKh9A1Bj4bXtHHKPR" type="h1">
            Motivering
          </head>
          <p xml:id="i-QaB8BSvMGzem6Dtbem61u3">
            Dagens samhälle blir alltmer komplext och svårgripbart för den
            unga generationen, till vilken vi överlämnar nästan olösliga problem
            som alstras både av våra egna tillkortakommanden och genom den
            ohämmade exploatering av naturresurser och miljö som äger rum
            i global skala. Samtidigt finns många krafter i samhället som
            stimulerar ytlighet och verkar förflackande.
          </p>
          <p xml:id="i-4QMWRaCVYQzZYzcZ2iF9At">
            Människors egna resurser i form av kritiskt tänkande, medmänsklighet
            och sunt förnuft tränas alltför sällan i den grundläggande utbildningen.
            De finns med implicit i skolans övergripande målsättning, men
            förmågan till kritiskt tänkande och empati behöver också utvecklas
            och tränas. Man kan inte lita på att den utvecklas spontant hos
            alla människor. I själva verket ser vi att det är både brist på
            medkänsla och brist i förmågan att förutse konsekvenserna av vissa
            handlingar som ligger bakom många av de problem vi möter i dag
            vad gäller våld, mobbning och skadegörelse.
          </p>
          <p xml:id="i-VAQdkfx3o35bW2mbQw6Z1w">
            För att möta framtidens utmaningar behöver den unga generationen
            ett brett spektrum av kunskaper av både teoretisk och praktisk
            natur. Det räcker därför inte att träna sig i att skriva, läsa
            och räkna. Man behöver också kunna tänka och känna. Det behövs
            därför träning i att tänka logiskt och strukturerat och koppla
            ihop det logiska resonemanget med känsla och empati. Detta är
            betydelsefullt inom flera viktiga kompetensområden liksom även
            i vardagslivet. Brister i kritiskt tänkande möter oss när människor
            i vår närhet låter sig manipuleras av modetrender inom olika områden,
            faller undan för grupptryck, traskar patrull, oreflekterat lyder
            auktoriteter, deltar i mobbningsaktioner eller låter sig luras
            in i masshysteri. Omvänt är det kombinationen av kritiskt tänkande
            och medkänsla som utgör grunden för självständiga ställningstaganden.
          </p>
          <p xml:id="i-2oFi85BhcYrdsWGS7Pmddz">
            En viktig ingrediens i det kritiska tänkandet är också att utöva
            självkritik.
          </p>
          <p xml:id="i-4p9Uv6tpJF9oDPXG5Tu9Fa">
            I grundskolans läroplan står det visserligen under rubriken 2.
            Mål och riktlinjer åtföljt av 2.2 Kunskaper: Mål att sträva mot
            att skolan skall sträva efter att varje elev lär sig lyssna, diskutera,
            argumentera och använda sina kunskaper som redskap för att
          </p>
          <list style="ul">
            <item xml:id="i-4DeYwerY3Wei6gwi6JPmGn">
              kritiskt granska och värdera påståenden och förhållanden.
            </item>
          </list>
          <p xml:id="i-LjPru3te7awMvBHxtQjsCD">
            Detta innebär att man identifierat behovet av kritiskt tänkande
            men formuleringen finns inte med under de mål som skall uppnås.
          </p>
          <p xml:id="i-C2UQGEKphEyw3PvgYTnKWH">
            På gymnasienivån finns för naturvetenskapsprogrammet en formulering
            under rubriken Skolans ansvar som säger följande:
          </p>
          <p xml:id="i-6uNNfb3DeZmATeY4fbobsy">
            Skolan skall ansvara för att eleverna vid fullföljd utbildning:
          </p>
          <list style="ul">
            <item xml:id="i-QCdYs7vGJxL7t2JoAQMBqr">
              har utvecklat sin förmåga till kritiskt tänkande utifrån ett
              naturvetenskapligt förhållningssätt.
            </item>
          </list>
          <p xml:id="i-JpMggP6QtaVpvz7WXW1t79">
            Begränsningen här ges av att det kritiska tänkandet skall ha
            utvecklats utifrån ett naturvetenskapligt förhållningssätt och
            inte utifrån ett mer grundläggande filosofiskt och begreppsanalytiskt
            perspektiv.
          </p>
          <p xml:id="i-3XaRFQY498UNfkPufErHbY">
            Inom de samhällsvetenskapliga och tekniska programmen finns inget
            nämnt om ansvaret att förmedla kritiskt tänkande, trots att dessa
            sektorer är viktiga för samhällets snabbt ökande teknikanvändning
            och de stora ekonomiska kriser som av och till drabbar världsekonomin.
            Det är därför mycket oklart i vilken utsträckning gymnasieelever
            får någon adekvat träning inom detta viktiga område.
          </p>
          <p xml:id="i-K3uy7ihJ2c9S6wvLF6ymyK">
            Även inom högskola/universitet brister det kritiska tänkandet.
            Man kunde kanske frestas att tro att vetenskapligt skolade personer
            skulle uppvisa en högre grad av kritiskt tänkande och självkritik
            än andra medborgare. Men detta verkar inte vara fallet, och historien
            visar att många vetenskapligt skolade personer inte utövar självkritik
            utan också låter sig manipuleras och luras in i auktoritetstro.
            Bristen på kombinationen av kritiskt tänkande och empati ligger
            bakom många stora tragedier både på det individuella planet och
            för hela samhällen.
          </p>
          <p xml:id="i-DBFyhDEghpM4fkrmbip2Bh">
            Pessimisterna kanske hävdar att det är en nästan omöjlig uppgift
            att genom utbildning öka människors förmåga att tänka logiskt
            och analysera händelseförlopp. Men jag menar att detta är en av
            skolans huvuduppgifter och att det kritiska tänkandet är något
            som kan tränas genom utbildning, övningar och diskussioner.
          </p>
          <p xml:id="i-PdkG7mfEmDgU6hymLucD3e">
            Frågan om i vilken årskurs eller på vilken nivå denna träning
            skall äga rum behöver säkert diskuteras mer utförligt. I grundskola
            och gymnasium finns flera ämnen som bidrar till att träna det
            kritiska tänkandet; så har t ex matematiken och språken egna logiska
            strukturer. Men dessa ämnen räcker inte utan det behövs också
            träning i begreppsanalys, logik och filosofi. Elever på högstadiet
            borde ha goda förutsättningar att utveckla sin kritiska förmåga,
            och de skulle ha nytta av det inom nästan alla yrken de kan tänkas
            ägna sig åt i framtiden, såväl praktiska som teoretiska. På gymnasie-
            och högskolenivån bör undervisningen ges inom alla utbildningsprogram,
            även de konstnärligt inriktade.
          </p>
        </div>
        <div type="motSignatures">
          <list>
            <item xml:id="i-HuP8PUmeeqwWwz47yQTvGW" who="i-YU8i88S8eJQ5ZYdJzkoGef">
              Eva Selin Lindgren (c)
            </item>
          </list>
        </div>
      </div>
    </body>
  </text>
</TEI>
