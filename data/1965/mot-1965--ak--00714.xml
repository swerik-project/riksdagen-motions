<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__714/mot_1965__ak__714-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Andra kammaren, nr 714 år 1965
          </p>
          <p>
            Nr 714
          </p>
          <p>
            Av fröken Wetterström m. fl., om åtgärder för att öka åldringarnas
          </p>
          <p>
            trygghet till liv och egendom. (Lika lydande med motion nr 595
            i Första kammaren)
          </p>
          <p>
            Under år 1964 förövades drygt ett 100-tal brott mot åldringar.
            Av dessa var 5 rån, och resten fördelade sig ungefär lika på stölder
            och bedrägerier. Som jämförelse kan nämnas att antalet dylika
            brott år 1963 stannade vid cirka 20. På goda grunder kan emellertid
            antagas att antalet dylika vålds- handlingar är betydligt flera,
            då långtifrån alla kommer till polisens känne- dom, beroende på
            att äldre personer ofta underlåter att göra polisanmälan i fall
            då övergreppet icke lett till kroppslig skada eller förlust av
            nämnvärd egendom eller kapital. Även om man tar i betraktande
            att antalet personer i folkpensionsålder och därutöver är stort
            och att antalet övergrepp i relation därtill ter sig ringa inger
            den stegrade brottsfrekvensen stark oro. Den som är gammal och
            försvarslös, kanske därtill invalidiserad, är i särskilt hög grad
            i behov av samhällets skydd. Det framstår därför som ytterst angeläget
            att samhället mobiliserar sina resurser för att komma till rätta
            med detta problem så att de gamla skall kunna känna sig trygga
            till liv och egendom. Polisväsendets förstatligande och den i
            samband därmed företagna omorganisationen kan måhända medföra
            en viss förbättring, när det gäller möjligheterna att uppklara
            brott. En förutsättning därvidlag torde dock vara att polisstyrkan
            numerärt utökas. Den blygsamma utökning som före- slagits i årets
            statsverksproposition kan icke anses tillfredsställande. Den inom
            rikspolisstyrelsen inrättade informationsavdelningen torde kunna
            göra en värdefull insats när det gäller att genom press, radio
            och TV sprida upplysning om vilka försiktighetsåtgärder den enskilde
            bör iakttaga för att skydda sig mot våldshandlingar. NTF:s meddelanden
            och filmer i TV är därvidlag föredömliga och bör tjäna som mönster.
            Andra tänkbara åtgärder, när det gäller att varna för godtrogenhet
            och för ett mer eller mindre oförsiktigt handhavande av kontanta
            medel, torde kunna ske genom spridande av broschyrer och icke
            minst genom att i samband med pensionsutbetalningar ge lämpliga
            råd. Dessutom borde propageras för anskaffande av säkerhetslås
            liksom, när det gäller speciellt de åldringar som är bosatta i
            glesbygderna, anskaffande av vakthund. En pålitlig vakthund inger
            trygghetskänsla och skulle säkerligen ha en brotts-
          </p>
          <pb facs="riksdagen-motions-pdf/data/1965/mot_1965__ak__714/mot_1965__ak__714-002.pdf"/>
          <p>
            Motioner i Andra kammaren, nr 714 år 1965 9
          </p>
          <p>
            förebyggande och avskräckande effekt på de samvetslösa element
            som synes mer och mer specialisera sig på offer från vilka motstånd
            ej är att vänta. Telefonen är också ett medel att öka särskilt
            de ensamboende åldringar- nas trygghet. Inträdesavgiften är emellertid
            hög och innebär mången gång en alltför stor utgift för den som
            endast har sin folkpension att lita till. Det synes oss därför
            befogat att en sänkning av inträdesavgiften kom till stånd. De
            kostnader som härvidlag skulle uppkomma för televerket borde kunna
            täckas genom anslag från femte huvudtiteln. I en motion ter det
            sig svårt att framlägga konkreta förslag till lösningar av de
            säkerligen icke helt lättlösta problem som här berörts. Härför
            tarvas mera djupgående undersökningar och överväganden. Vi har
            här endast upp- tagit några tänkbara förslag till lösningar, ägnade
            att öka de gamlas trygghet och att stävja den tilltagande brottsligheten.
            Vi vill föreslå att en utredning tillsättes. för att undersöka
            vilka åtgärder, som erfordras för att skydda de gamla till liv
            och egendom. Åberopande det anförda hemställes, att riksdagen
            i skrivelse till Kungl. Maj:t måtte anhålla om en skyndsam utredning
            angående åtgärder i syfte att öka åldringarnas trygghet till liv
            och egendom. Stockholm den 27 januari 1965
          </p>
          <p>
            Karin Wetterström
          </p>
          <p>
            Blenda Ljungberg Per-Eric Ringaby Bo Turesson
          </p>
        </div>
      </div>
    </body>
  </text>
</TEI>
