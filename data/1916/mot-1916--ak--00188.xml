<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1916--ak--00188">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__188/mot_1916__ak__188-001.pdf"/>
      <div xml:id="i-SC6ksFGgiGeeNKYYFEeyq1" type="motHeader">
        <div xml:id="i-UqhPy6sx76Xae4SeiwwVpE" type="motTitle"/>
        <div xml:id="i-kphtgUcyR9VzFs8x9fQpG" type="motSubmissionInfo"/>
      </div>
      <div xml:id="i-Sjz4tRjhg7UUC9ryKP4Dig" type="motBody">
        <div xml:id="i-JWwtNJuJ73DFSa8wkRE3ug">
          <p xml:id="i-Gcm9kiojxXoJuNsnAxmjVx">
            Motioner i Andra kammaren, Nr 188. 1
          </p>
          <p xml:id="i-VZp92xcTATbgtVRQ6iU5DX">
            Nr 188.
          </p>
          <p xml:id="i-CrQTeBP3waHfngWGSqUWeu">
            Av herr Lindhagen, om skrivelse till Kungl. Maj:t angående den
            personliga frihetens värnande mot psykiatrisk läkare- praktik,
            som går utöver sin kompetens och befogenhet.
          </p>
          <p xml:id="i-DKGfVmhnqfBqmWFrboujM7">
            Demokratien är ännu en ytlig, formell företeelse utan verkligt
            demo- kratiskt innehåll. Allestädes bestå människorna av styrande
            och styrda, ledda väsentligen, de förra av maktinstinkter och
            de senare av slavsinne. Individernas andliga befrielse samt funktionarismens
            omvandling till ett intelligent och behjärtat verktyg 1 mänsklighetens
            tjänst är framtidens största samhällsuppgift. Låtom oss nu till
            en början samla verklighets- bilder till belysande av denna viktiga
            angelägenhet.
          </p>
          <p xml:id="i-APzZcUFqQ36vzLGgHB8XWc">
            3
          </p>
          <p xml:id="i-GDj15AvcocAb52DnHM1jyr">
            Rätten att beröva en fullmyndig person friheten genom häktning
            för brott är omgärdad med särskilda garantier och prövas ytterst
            av domstol. Rätten att inskränka en sådan persons civila befogenheter
            genom omyndighetsförklaring är också ovillkorligen en domstolsfråga.
            Befogenheten åter att internera en fullmyndig person på grund
            av sinnessjukdom är överlämnad åt läkarne i gemen och polismyndig-
            heterna i förening. Befogenheten att förklara en sådan person
            hava saknat rättskapacitet för upprättandet av en rättshandling
            såsom testa- mente eller gåvobrev är genom praxis i själva verket
            även överlämnad till läkarne ensamma även om saken kan medelst
            rättegång komma jämväl under domstols bedömande. Visserligen har
            även för interneringar stadgats en ytterligare garanti främst
            genom särskild prövning av läkaren vid sinnessjukanstalten samt
            förbud för läkare, som utfärdat intyg om sjukdomen, att intaga
            den sinnessjuke på egen anstalt. Detta är dock uppenbarligen såsom
            Bihang till riksdagens protokoll 1916. 4 saml. 81 häft. (Nr 188.)
            1
          </p>
          <pb facs="riksdagen-motions-pdf/data/1916/mot_1916__ak__188/mot_1916__ak__188-002.pdf"/>
          <p xml:id="i-BzLYE9HdpnAHR9CyVW2AXQ">
            2 Motioner i Andra kammaren, Nr 188.
          </p>
          <p xml:id="i-QEJSYaFSVCEKwt5HSrVPU4">
            erfarenheten visat icke tillräcklig garanti i många fall. Läkareintyg
            om saknad av rättskapacitet för viss rättshandlings utfärdande
            är åter icke förenad med annan garanti. I båda fallen kan emellertid
            saken hän- skjutas till domstol, därest någon rättsägare finnes,
            som vill och kan inlåta sig på vanskligheterna av en process.
            Men även i en rättegång spelar läkarens intyg rent auktoritativt
            ofta en avgörande roll. Faran för obehöriga intrång i dylika fall
            på den personliga fri- heten har ökats alltmer de senare tiderna.
            Den psykiatriska vetenskapen har nämligen utvidgat och specialiserat
            sin forskning. Man måste emellertid besinna att denna vetenskap
            visserligen bygger på åtskilliga rön, som kunna lämna en god vägledning,
            men å andra sidan knappast kunnat med förståelse eller rättvist
            genomskåda människonaturens mång- sidiga innehåll eller finna
            riktiga förklaringar till olika livsyttringar. Bästa beviset därför
            äro de fullständigt stridiga meningar som yppa sig mellan psykiatrici
            i nästan alla speciella fall av ömtålig innebörd. Man kan tryggt
            säga att avgörandet i dessa ting ännu åtminstone till en väsentlig
            del måste vara förbehållen det vanliga civila omdömet. Mången
            idkare av nämnda vetenskap medger också, att den knappast är vetenskaplig
            utan snarare ett famlande försök, att efter vissa nya metoder
            komma till klarhet över ett med dylika metoder ofta nog oåtkomligt
            innehåll. Härtill kommer en sak som i detta sammanhang är av största
            vikt, nämligen den bristande överensstämmelsen mellan det som
            vetenskapen dömer som sjukt och det som rätten dömer som inkapabelt
            att fullgöra rättsliga handlingar. Det är ingalunda uteslutet
            att en person, som av psykiatrien med rätta påstämplas en diagnos,
            kan i lika hög grad som en frisk bedöma en handling och värdesätta
            dess följder. Särdeles äventyrligt måste emellertid detta forskningssträvande
            bliva när det framträder såsom yrkesmässig praktik för att därpå
            för- tjäna penningar. Erfarenheten giver därpå oavlåtligen nya
            exempel. Interneringar företagas sålunda i allt större omfattning
            efter den snabbare metod, som enligt sinnessjukstadgan bör endast
            undantagsvis för tvingande fall användas. Det inträffar allt oftare
            att en anhörig blir i tillfälle utan vidare omgång att emot en
            närståendes vilja inter- nera denne utan att tvingande skäl i
            form av fara eller dylikt före- ligger. Vederbörande vänder sig
            till en praktiserande läkare. En kort undersökning äger rum av
            föremålet såvida man ej rent av nöjer sig med intyg från andra
            personer. Specialister äro i allmänhet benägna att konstatera
            sin specialitets förhandenvaro och allmänheten har god kännedom,
            om vilka specialister som äro på detta sätt ivrigast i sitt
          </p>
          <pb facs="riksdagen-motions-pdf/data/1916/mot_1916__ak__188/mot_1916__ak__188-003.pdf"/>
          <p xml:id="i-8L5LV97BiNK6YvbWQ7go6S">
            Motioner i Andra kammaren, Nr 188. 3
          </p>
          <p xml:id="i-UUmMixhJm6RFhXB8bRgkdr">
            yrke. En attest om sinnessjukdoms tillvaro utfärdas, läkaren
            får sitt arvode och går. Sedan anmodas polisen om biträde på grund
            av den utfärdade läkareattesten. Polismän uppträda och söka gripa
            det olyckliga offret, som, slutligen anträffat, i automobil bortföres
            för att inspärras och naturligtvis under dylik behandling har
            all utsikt att kunna bli till hälsan försämrad. Upprörande exempel
            på sådana fall av internering förekomma. Den kontroll som skall
            utövas genom ny undersökning på anstalten är också föga effektiv.
            Någon grund till sjuklighet i något visst avseende har merendels
            legat till grund för det inledda förfarandet och det är naturligtvis
            mycket svårt för en läkare att desavuera en kollega. Ett särdeles
            farligt verktyg har denna läkarepraktik blivit i sitt tillmötesgående
            mot släktingar, som för upprätthållande av arvsanspråk söka få
            en anhörig ställd under förmynderskap eller en gåvohandling förklarad
            ogiltig. Särskilt börjar det bli en ganska utbredd praktik att
            söka genom praktiserande psykiatrici få testamenten upphävda,
            oavsett om de hava ett förnuftigt och vida nyttigare innehåll,
            än som innefattas 1 arvsanspråken. Man vänder sig till någon sådan
            läkare samt över- lämnar till honom det största möjliga antal
            intyg från olika personer om den utpekades uppförande vid skilda
            tillfällen. På dylika intyg, ibland dock kontrollerade genom personliga
            förhör med intygsgivarna, men utan undersökning av själva personen
            eller något försök att låta även den andra sidan komma till tals,
            kan man ibland tillåta sig att på heder och samvete intyga att
            personen i fråga icke haft sådan sinnes- författning vid rättshandlingens
            upprättande, att densamma kunnat äga rättslig verkan. När en sådan
            sak kommit till domstol har det ofta visat sig att den förmente
            vetenskapsmannen icke ens gjort någon under- sökning om dessa
            intygsgivares egen kompetens att fälla sina omdömen, utan byggt
            viktiga slutledningar på de mest ovederhäftiga uttalanden. Det
            har ock visat sig att, när den andra parten även fått komma till
            tals, en rad vittnen kunnat åberopas, som haft en alldeles annan
            uppfatt- ning än de intygsgivare, som vetenskapsmannen ensidigt
            litat sig till. En kontroll ligger nu visserligen i domstolarnas
            slutliga prövnings- rätt. Många domstolsutslag hava också dragit
            ett brett streck över dylika vetenskapliga utlåtanden och detta
            till och med även när medicinal- styrelsen ansett sig kunna lägga
            sin skyddande hand över en kollegas obetänksamhet. Men i många
            fall kommer saken aldrig under domstol, utan utlåtandet får understundom
            1 tysthet göra sin gärning, och även i de mål, som dragas under
            domstolarna, äventyras ofta att mångfalden
          </p>
          <pb facs="riksdagen-motions-pdf/data/1916/mot_1916__ak__188/mot_1916__ak__188-004.pdf"/>
          <p xml:id="i-Ryh78XwARAHgjwWRDqDPN7">
            4 Motioner i Andra kammaren, Nr 188.
          </p>
          <p xml:id="i-8vsA1s1zcRpz1mZniFuH8M">
            domare med formell läggning helt och hållet suspendera sitt eget
            om- döme på grund av vad man kallar »en auktoritets» oangripliga
            votum. Ja, det kan till och med inträffa att någon som helst prövning
            av domstol i rättsskipningens nuvarande tillstånd icke kan erhållas.
            Detta visar »Lotten von Kremers testamente», vars öde rekommenderas
            alla i denna fråga intresserade till närmare studier ur de därom
            i bokhandeln utgivna handlingarna. Under ledning av en rådfrågad
            praktiserande psykiatriker och med stöd jämväl av andra intyg
            lyckades den avlidnes släktingar så uppskrämma en del av styrelsen
            i testamentets egen stif- telse, att trehundratusen kronor gingo
            förlorade för fattiga författare i vårt land. Testamentet var
            dock uttrycket för en klok tanke, som den avlidna burit på under
            större delen av sitt liv, och hennes synnerliga kompetens att
            göra just detta förordnande vitsordades å andra sidan av en rad
            med henne verkligt bekanta personer, av vilka icke mindre än fem
            varit närvarande vid testamentets upprättande, och bland dem också
            två vårt lands främsta psykiatrici. Men när sedan saken kom till
            dom- stolarne ansågs hennes egen stiftelse äga befogenhet att
            genom ett medgivande av grunden till släktingarnas talan om hennes
            bristande rättskapacitet upphäva stiftelsens egen grundval, innan
            densamma vunnit laga kraft. Testamentsexekutorerna fingo häremot
            ej föra någon talan. På detta sätt berövades den avlidna genom
            en ensidig läkarepraktik till och med alla möjligheter att få
            sin sak rättsligen prövad.
          </p>
          <p xml:id="i-2HwseFU9UGpHuyL9Jwq22d">
            Man bör kunna medgiva att här uppenbarligen föreligger en lucka
            i statsförfattningens värn om den enskilda friheten och att något
            måste åtgöras för att fylla densamma. Nu har visserligen Kungl.
            Maj:t den 12 september 1913 medgivit, att inom civildepartementet
            må tillkallas sakkunniga med uppdrag bland annat att verkställa
            revision av gällande bestämmelser angående in- tagande å sinnessjukanstalt.
            De i följd härav. tillkallade sakkunniga äro för närvarande sysselsatta
            med detta uppdrag, 1 vilket enligt moti- veringen ingår bland
            annat att taga i betraktande att det allmänna kravet vuxit på
            garantier mot obehöriga intrång i den personliga friheten. Detta
            uppdrag avser dock endast internering av sinnessjuka och den förutsätter
            såsom garantier allenast revision av en administrativ författning.
            Hägnandet av den personliga friheten bör dock i detta fall som
            i de övriga ske genom lag och omfatta även andra utvägar än som
            man tänkt sig med den ifrågasatta revisionen av sinnessjukstadgan.
            Möjlighet att i alla fall kunna få denna sak definitivt prövad,
            även av
          </p>
          <pb facs="riksdagen-motions-pdf/data/1916/mot_1916__ak__188/mot_1916__ak__188-005.pdf"/>
          <p xml:id="i-AG8Wt2uvWdkGx2s2gihBt3">
            Motioner i Andra kammaren, Nr 188. 5
          </p>
          <p xml:id="i-Xs4gdPGLQBCanKg2pBYa8y">
            domstol, synes böra i denna författning tillerkännas ett tillräckligt
            antal behöriga personer. Vidare är det nödvändigt att psykiatricis
            kompetens att hava ett avgörande ord i bedömandet av rättslig
            kapacitet begränsas till vad den bör och kan vara. Den psykiatriska
            vetenskapen har som sagt långt ifrån det mänskliga greppet på
            denna sak i alla de fall, som äro tvivelaktiga. Den urartar därföre
            lätt till ett legalt kvacksalveri, som måste på det bestämdaste
            avvisas. Detta är nog en livsbetingelse för den psykiatriska vetenskapen
            själv. Den kan icke vara betjänt med att bland domare och advokat-
            kårerna alltmer sprider sig den uppfattningen, att den som först
            vänder sig med en beställning på ett utlåtande till en sådan praktiserande
            yrkesman gemenligen också får honom på sin sida. Den överläggning
            i detta ämne som nu obestridligen påkallas måste naturligtvis
            vara allsidig. Vid densamma böra få komma till tals olika uppfattningar
            bland läkarne och en fyllig representation för lek- mannauppfattningen,
            på vilken senare 1734 års lag bygger sina stad- ganden i förevarande
            fall. På grund av vad sålunda anförts hemställes,
          </p>
          <p xml:id="i-PKefbr8otsPK6nJKnEzeLo">
            att riksdagen ville hos Kungl. Maj:t begära ett övervägande i
            vad mån och på vad sätt den personliga friheten må kunna i ovan
            angivna avseenden värnas mot psykiatrisk läkarepraktik, som går
            utöver sin kompetens och befogenhet.
          </p>
          <p xml:id="i-3yJkVrMAJ2Qav1jC99A3V2" type="date">
            Stockholm den 28 januari 1916.
          </p>
          <div xml:id="i-PotGrb6Ain3P1S2D8bW96Z" type="signatureBlock">
            <list xml:id="i-4TsD3KLYEn5it1e1YpBQQG">
              <item xml:id="i-NN8ze3KuDKFmisuC7w2hQx" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
          <p xml:id="i-7NSL8Wr4z5zyqAKUK9DG5c">
            Bihang till riksdagens protokoll 1916. 4 saml. 81 häft. (Nr 188.)
            2
          </p>
        </div>
      </div>
    </body>
  </text>
</TEI>
