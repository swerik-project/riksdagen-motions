<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__ak__203/mot_1940__ak__203-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 203. 1
          </p>
          <p>
            Nr 203.
          </p>
          <p>
            Av herr Hagberg i Luleå m. fl., i anledning av Kungl. Maj:ts
            pro- position, nr 57, med förslag till förordning rörande för-
            bud mot befordran av vissa periodiska skrifter med stat- liga
            trafikmedel m. m.
          </p>
          <p>
            I regeringens proposition nr 57 föreslås, att post och järnväg
            inte skall få distribuera sådana skrifter, som »vid upprepade
            tillfällen&gt; i tryckfrihetsåtal »förklarats brottsliga&gt; eller där
            »indragning av skriften» skett. Detta distri- butionsförbud skall
            utfärdas för en tid av högst sex månader i sänder men får inte
            avse skrifter, som före den 1 september drabbats av nämnda straff-
            åtgärder. Med denna något invecklade omskrivning har regeringen
            undvikit att ange, att den för det första menar de kommunistiska
            tidningarna Ny Dag och Arbetar-Tidningen och att den därefter
            för det andra inte menar några icke kommunistiska publikationer.
            Eftersom adressen för denna Lex Ny Dag är så tydligt angiven,
            tillåter vi oss att längre fram närmare ingå på frågan i vad mån
            nämnda publikationer förbrutit sig. Det är en sedan gammalt praktiserad
            metod, att tillskriva oppositionen mot en regim de mest tvivelaktiga
            motiv och syften. Särskilt söker man utnyttja medborgarnas nationella
            känslor och utpeka opponenten som lan- dets fiende. Så har skett
            i alla länder och vid de mest skiftande tidpunkter. På samma sätt
            söker man av föregiven omtanke om den inre ordningen framställa
            oppositionen mot en av de maktägande förd politik som riktande
            sig mot den grundlagsfästa ordningen. I regeringens förslag raseras
            grundlagen på en väsentlig punkt under den föregivna motiveringen
            att man skall skydda samhällsordningen. Grund- lagen garanterar
            tryckfriheten. Enligt tryckfrihetsordningen skall inga hin- der
            för handeln med tryckta skrifter få finnas, annat än om skrifter
            är belagd med kvarstad eller beslag eller om den indragits efter
            att ha påträf- fats vid något militärt förband och icke får säljas.
            Genom regeringsförslaget skulle transporten av dessa skrifter
            ut till »handeln» förhindras. Detta måste ovillkorligen strida
            mot grundlagens anda, ty ett lagfästande av rätten att i handel
            utbjuda skrift blir ju illusoriskt om inte skriften får föras
            ut i han- deln. Justitieministern försöker emellertid advocera
            bort denna enkla och lo- giska slutsats med följande: »Med hänsyn
            till omständigheterna vid tryckfrihetsförordningens tillkomst
            torde vidare med bestämmelsen om förbud för den offentliga makten
            att i Bihang till riksdagens protokoll 1940. 4 saml. Nr 203. 1
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-002.pdf"/>
          <p>
            2 Motioner i Andra kammaren, Nr 203.
          </p>
          <p>
            förväg hindra skrifts utgivning endast avses ordningsmakten och
            rättsväsen- det samt regeringen, i dess funktion såsom högsta
            myndighet inom detta område. Hit höra sålunda ej åtgärder som
            vidtagas exempelvis av kom- munikationsverken. » Här ger alltså
            justitieministern regeringen en alldeles utomordentlig posi- tion,
            enligt vilken dess högra hand ej behöver ha reda på vad dess vänstra
            gör, enligt vilken regeringen i en ställning har att slå vakt
            om en lag och i en annan att kringgå, ja trotsa samma lag. Ty
            regeringen, som enligt justi- tieministerns uttolkning av tryckfrihetslagen
            icke har rätt »att i förväg hindra skrifts utgivning», som vidare
            har skyldighet att som högsta rätts- vårdande myndighet värna
            om lagen, den enskildes rätt och den grund- lagsfästa ordningen,
            skulle alltså i egenskap av samtidig högsta chef för post och
            järnväg kunna »i förväg hindra skrifts utgivande». Det blir näm-
            ligen regeringen, som kommer att fatta det slutliga beslutet,
            huruvida post och järnväg skall vägra befordra en skrift som regeringen
            ogillar. Bevisar inte detta både det grundlagsvidriga och det
            juridiskt monstruösa i hela det av regeringen utarbetade förslaget?
            Man har som huvudmotivering för det uppseendeväckande förslaget
            fram- hållit regeringens svårigheter att övertyga främmande makter
            om dess vilja till fullständig neutralitet i det nuvarande kriget!?
            Med samma motivering har den senaste tidens ingripande, i huvudsak
            mot den kommunistiska pres- sen, skett. En talare använde i anledning
            härav i remissdebatten uttrycket »indrag- ningsmaktens renässans».
            Mot detta replikerade justitieministern: »Det är verkligen en
            enastående frigjordhet från alla juridiska begrepp, som kommer
            till uttryck i en sådan visserligen verkningsfull, men dock låt
            mig säga vilseledande formulering. Ty det finns ingen indragningsmakt
            en- ligt grundlagen, nu för tiden. Indragningsmakten bestod däri,
            att den hind- rade en tidning från att komma ut. Det är nu inte
            alls tal om någonting sådant.» Det är möjligt, att justitieministern
            menade vad han sade under remiss- debatten. Det förslag han nu
            framlagt är emellertid till sitt syfte just det, som justitieministern
            tillbakavisade såsom avsikt under remissdebatten. Ty ett beslut
            om transportförbud för en daglig tidning av Ny Dags karaktär innebär
            ju ett så oerhört ekonomiskt och transporttekniskt slag, att syftet
            måste vara att tidningen i realiteten inte skall ha någon större
            nytta av att den ändå får tryckas i fortsättningen. I första kammarens
            remissdebatt anförde Jjustitieministern vidare, att tryckfrihetslagen
            förbjuder smädelser mot främmande makter och deras överhuvud och
            att regeringen beivrar sådana smädelser. I intet av åtalen mot
            kommunistiska tidningar kan åberopas en smädelse mot något lands
            statsöverhuvud. Lika litet kan åtalen sägas vara stödda på smädelser
            mot något särskilt land. Här bör emellertid inskjutas, att bestämmelsen
            om för-
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-003.pdf"/>
          <p>
            Motioner i Andra kammaren, Nr 203. 3
          </p>
          <p>
            hållandet till främmande makter inte kommit till användning på
            över 100 år och att ur juridisk synpunkt en dylik lag inte längre
            anses vara i funktion. Ingen bestrider att rätten att i tryckt
            skrift säga och propagera sin mening är en väsentlig del av den
            svenska grundlagen. Regeringens förslag kränker därför både grundlagens
            text och i ändå högre grad grundlagens anda. Det kringgår den
            grundlagsenligt fastställda ordningen, enligt vilken åtgärder,
            som avser att förändra grundlagen, måste beslutas av tvenne riksdagar,
            med ett val emellan. Regeringsförslaget är alltså lika grundlagsvidrigt
            som det är antidemokratiskt. Antagligen i känslan av att motiveringen
            var otillräcklig för det grund- lagsvidriga förslaget anges också
            som motiv, att skrift sökt »undergräva krigslydnaden&gt; eller om
            den åsyftat »att förbereda samhällsordningens om- störtande med
            hjälp av främmande makt eller eljest med våldsamma medel&gt;. Eftersom
            propositionen själv fastslår, att man vid bedömandet härav inte
            får gå längre tillbaka än till den 1 september föregående år,
            kan vi utan tvekan fastslå, att från kommunistisk press inte kan
            utletas ett enda exempel på strävan att »undergräva krigslydnaden».
            Det har funnits så mycket mindre anledning att skapa några svårigheter
            för upprätthållandet av krigs- lydnaden, eftersom den kommunistiska
            pressen är ense med den officiellt angivna uppgiften för neutralitetsvakten,
            nämligen att bevara freden och självständigheten och skydda neutraliteten.
            Under samma tid skall man förgäves i den kommunistiska pressen
            finna uppmaningar eller tendenser att »förbereda samhällsordningens
            'omstör- tande med hjälp av främmande makt;. Det är under alla
            förhållanden ett axiom, att från kommunistiskt håll icke riktats
            ett hot mot det demokra- tiska i det svenska styrelseskicket.
            Detta hot riktas för närvarande från an- nat håll. Som ett exempel
            på vad som i detta avseende får passera tillåta vi oss anföra
            Svenska Dagbladets ledande artikel av den 20 februari. Där säges
            bland annat: »Varje försök från denna riksdags sida att spela
            något slags mentor gent- emot allmänna opinionen måste öka farhågorna
            hos de varma och över- tygade anhängarna av det fria folkstyret,
            som befarar vådliga följder för dettas framtid, om icke riksdagen
            själv börjar besinna att den överlevat sig själv och i sin nuvarande
            partibundna gestaltning icke längre är en trogen avspegling av
            folkviljan.&gt;» Denna propaganda är icke endast kränkande och nedsättande
            för folk- styrets organ, riksdagen; i inlindad form är den också
            en direkt hotelse. I en debatt i första kammaren den 21 februari
            karakteriserade vidare folk- partiledaren herr Sam Larsson de
            verkliga angriparna av »samhällsord- ningen». Han sade bland annat:
            »Det finns emellertid grupper som föregiva sig företräda den allmänna
            opinionen och som anse sig vara en riktigare avspegling av folkviljan
            än riksdagen. Dessa fordra nu högljutt att få bestämma landets
            utrikespoli-
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-004.pdf"/>
          <p>
            4 Motioner i Andra kammaren, Nr 203.
          </p>
          <p>
            tiska kurs. Förstår man verkligen på vilka farliga vägar man
            här är inne? Landets regering vill man fråndöma förmågan att förstå
            rikets sannskyldiga väl, kanske också viljan att tjäna rikets
            intressen. Om riksdagen förklarar man, att den överlevat sig själv
            och i sin nuvarande partibundna gestaltning icke längre är en
            trogen avspegling av folkviljan. Vore det riktigt skulle vårt
            land nu sakna lagliga organ att vårda rikets arv. Det skulle vara
            opi- nionsstämningarna ute på möten som skulle bestämma vår utrikespolitik.
            Oansvariga kommittéer och sammanslutningar skulle vara de enda
            verkligt befullmäktigade representanterna för folkviljan i Sverige.
            Förstår man inte att det bär hän mot anarki och upplösning av
            hela vårt fäderneärvda lag- samhälle, om man fortsätter på dessa
            vägar? Sveriges riksdag får icke låta sig skjutas åt sidan av
            aldrig så pockande friskaror.» Alla veta att det var mot krigsaktivisterna
            herr Larsson riktade sig i detta anförande. Och dessa äro inte
            att finna inom den kommunistiska rörelsen utan i de kretsar, där
            man gärna talar högt om sitt patriotiska sinnelag. Mot dessa vore
            skyddsåtgärder nödvändiga, men i verkligheten vidtager man åtgärder
            för att understödja dessa äventyrliga och landsförrädiska krafter.
            Vi anse det i detta ögonblick inte vara nödvändigt att närmare
            ingå på vår ställning till de nuvarande egendomsförhållandena
            och den politik, som vi anse vara nödvändig för att skapa förnuftigare
            sådana. Detta är känt av alla och har inte med den aktuella frågan
            att skaffa. Det är en vitt spridd villfarelse, medvetet odlad
            på vissa håll, att den kom- munistiska rörelsen skulle »med utländsk
            hjälp», d. v. s. med röda arméns un- derstöd, söka förverkliga
            sina idéer, och man tror sig ha funnit exemplet härpå i Finland.
            Men Finland utgör icke något sådant exempel. Den finsk-ryska konflikten
            är resultatet av djupgående meningsskiljaktigheter mellan de tvenne
            staterna. Från Sovjetunionens sida har aldrig ifrågasatts att
            beröva Finland dess suveränitet, tvärtom har i uppgörelsen med
            Kuusinenregerin- gen vidsträckta förbindelser i detta avseende
            givits och Finland med ett nära tjugo gånger så stort område kompenserats
            för de fyra tusen kvadrat- kilometer detta land skulle avstå på
            Karelska näset och den flott- och flyg- bas det skulle arrendera
            ut på Hangö till Sovjetunionen. Det har inte från något håll förnekats,
            att Sovjetunionens krav om skydd för Leningrad och säkerhet för
            att Finska viken inte skulle utnyttjas i krigsföretag mot nämn-
            da land voro försvarliga. Diskussionen i Sverige har i stället
            rört sig om huruvida de av Sovjetunionen till Finland föreslagna
            åtgärderna voro nöd- vändiga med hänsyn till Finlands politik,
            och man har hävdat att Finlands nordiska orientering utgjorde
            en garanti mot att detta land skulle invecklas i en stormaktskombination
            mot Sovjetunionen. Den inre svenska menings- skiljaktigheten i
            denna fråga rör sig alltså om Sovjets misstro mot Finland var
            obefogad eller om den var välgrundad. Det är orimligt att den
            ena upp- fattningens anhängare skola intaga någon moralisk attityd
            mot den andra av detta skäl och utnyttja de statliga maktmedlen
            för att tysta opinionen.
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-005.pdf"/>
          <p>
            Motioner i Andra kammaren, Nr 203. 5
          </p>
          <p>
            Men, invänder man, Terijokiregeringens bildande utgjorde ett
            hugg i ryg- gen på Finlands s. k. lagliga regering, och dess tillkomst
            möjliggjordes av att det fanns ett — visserligen illegalt men
            dock — kommunistiskt parti. Som bekant skedde en omedelbar finsk
            regeringsombildning vid krigsut- brottet, då de mest utsatta —
            statsministern och utrikesministern -— utbyt- tes mot nya män.
            Denna ombildning avsåg att lägga grunden för nya för- handlingar
            och för att reparera den skada som bringats genom avbrytandet
            av de tidigare och det som sedan följde. Denna anordning var det
            enda, som gjordes för att ställa allt till rätta. Den var uppenbarligen
            otillräcklig. För dem som ville undvika krigets olycksaliga verkningar
            återstod alltså blott att ställa på sidan alla de män, som lett
            Finland under den senaste tiden, vilka uppenbarligen inte hade
            vilja eller förmåga att åstadkomma en vänskaplig reglering av
            tvistefrågorna, och i spetsen för Finland placera män, som kunde
            göra detta. Det var vad som skedde med Terijokiregerin- gen, och
            den åstadkom genast en uppgörelse. När år 1809 en skara män avsatte
            den dåvarande svenske konungen Gustav IV och skapade en ny dynasti
            och den nuvarande grundlagen, vilken handling historien fullt
            rätt- färdigat, så skedde detta därför att det inte fanns någon
            annan väg för att vinna fred och lotsa landet ut ur det äventyrliga
            tillstånd i vilket det förts av en övermodig och oduglig regim.
            Detta tillfälle i Sveriges historia bildar en historisk motsvarighet
            till vad som skett i Finland. Därjämte finns det icke någon europeisk
            regim som inte djupast sett är resultatet av åtgärder riktade
            mot en tidigare regim och ofta i samband med krig och utrikes-
            politiska äventyr. Det är alltså i samband med konflikten i Finland
            i dag icke fråga om att utbreda kommunismen och upprätta sovjetsystemet.
            Terijokiregeringen be- traktar sig själv endast som medlet att
            föra landet ut ur kriget, bevara dess självständighet och återuppbygga
            detsamma på den fria, demokratiska folk- republikens grundval.
            För kommunisterna i alla länder gäller i full utsträck- ning den
            gamla marxistiska regeln: »Arbetarklassens befrielse måste vara
            dess eget verk.» Det är följaktligen uteslutet att förnuftiga
            människor skulle bedöma problemet på det sätt, som framskymtat
            i pressdebatten och härovan be- rörts. Kvar står som den väsentliga
            slutsatsen, att det gäller att anskaffa nya maktmedel för att
            tysta en i fullt lagliga och demokratiska former be- driven opposition
            mot regeringens politik i vissa viktiga frågor. Låt oss här med
            några ord ingå på de statliga åtgärder som hittills vid- tagits
            mot kommunistiska tidningar. Det första kvarstadsbeslutet och
            tryck- frihetsåtalet erhöll dessa tidningar, därför att de, rent
            nyhetsmässigt och i informationssyfte, införde en deklaration
            från Finlands kommunistiska parti. I denna deklaration förklarade
            partiet vilka åtgärder som skulle ge- nomföras i Finland, när
            konflikten med Sovjetunionen slutligt reglerats. Bland nämnda
            åtgärder kan nämnas, att storjordbrukens jord skulle styckas
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-006.pdf"/>
          <p>
            6 Motioner i Andra kammaren, Nr 203.
          </p>
          <p>
            och fördelas bland jordfattiga bönder, att banker och industriföretag
            skulle underställas statens kontroll, att småföretagare skulle
            erhålla visst statligt stöd samt att åtta timmars arbetsdag, tolv
            dagars årlig semester jämte en del andra sociala reformer skulle
            genomföras för arbetarna. På utrikespolitikens område fastslogs
            som principer: vänskap med Sovjetunionen och alla grann- länder,
            fred, och en överenskommelse varigenom det av karelare bebodda
            området i Sovjetunionen skulle tillföras den nya, fria, oavhängiga,
            demo- kratiska finska folkrepubliken, vars regering skulle sammansättas
            ur de skilda klasser och folkgrupper, som ville medverka i genomförandet
            av ett sådant program. Därjämte innehöll deklarationen vissa angrepp
            på den s. k. Rytiregeringens män. För detta nyhetsmeddelande dömdes
            de båda tid- ningarnas ansvarige till två månaders fängelse vardera.
            Samma artikel pub- licerades i borgerlig press utan att föranleda
            vare sig åtal eller beslag! Enligt vår mening införde man därmed
            en ny praxis. Som exempel kan anföras att när den tyske rikskanslern
            på hösten 1938 höll sitt tal mot den . tjeckoslovakiska republikens
            president, Eduard Benesj, var detta inmängt med synnerligen långtgående
            personligen kränkande uttryck mot Benesj. Tidningarnas telegrambyrå
            vidarebefordrade detta tal till den svenska pres- sen, jämte de
            nämnda personliga angreppen, pressen publicerade detsamma utan
            putsningar eller avslipningar, och något åtal var det aldrig tal
            om. Tidningsmannens synpunkt på denna fråga var ungefär följande:
            De person- liga utfallen tjänade i detta fall som en barometer
            över hur allvarlig krisen blivit, varför ett strykande av de personliga
            angreppen skulle försvaga för allmänheten bilden av de faktiska
            motsättningarna och därmed om krisens hela omfattning. Denna motivering
            accepterades. Men samma motivering kan med fullt fog anföras för
            att de kommunis- tiska tidningarna inte bara införde programpunkterna
            utan även karakte- ristiken av den regering, som Finlands kommunistiska
            parti bekämpar. Ty dessa s. k. personliga utfall spelade en roll
            för att mäta djupet av de motsätt- ningar, som består mellan den
            s. k. Rytiregeringen och Kuusinenregeringen. Domstolsutslagen
            visar emellertid, att vad som ansågs helt i sin ordning det ena
            tillfället betraktades som brottsligt vid det andra. Man kan här
            inte resa invändningen att det var mindre »&gt;fara för rikets säkerhet»
            eller kunde »skada rikets förhållande till främmande makt» i det
            förra fallet än i det senare. Ty den tjeckoslovakiska republiken
            ansågs vid det tillfället vara en särdeles betydelsefull medlem
            av folkförbundet och hade garanterats stöd av tre europeiska stormakter
            mot ett tyskt angrepp. Faran för ett fientligt skrivsätt mot Tjeckoslovakien
            borde alltså ha varit åtskilligt större än faran av ett fientligt
            skrivsätt mot det officiella Finland. Med allt fog kan man därför
            fastställa att de nämnda åtalen och domarna mot de kommunistiska
            tidningarna betecknar införandet av en ny, tidigare icke känd
            praxis och att nämnda tidningar alltså inte när de införde nämnda
            artikel. trodde sig bryta mot lag eller trotsa givna direktiv.
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-007.pdf"/>
          <p>
            Motioner i Andra kammaren, Nr 203. 7
          </p>
          <p>
            Den andra fällda artikeln var skriven av fransmannen André Marty
            och utgjorde en jämförelse med den svenska regeringens och den
            svenska över- klassens handlingssätt mot de spanska flyktingarna
            och frivilliga på rege- ringssidan samt motsvarande handlingssätt
            visavi Rytiregeringen. Artikelns informationsbetydelse ligger
            i denna jämförelse ur internationell siktpunkt från den spanska
            frivilligrörelsens främste man av svensk utrikespolitik i tvenne
            jämförliga situationer. Även om vissa uttryck tillspetsats lär
            artikeln inte kunna rubriceras som en »fara för rikets säkerhet&gt;.
            Beträffande den tredje artikeln »Det kallas frivilliga — men det
            är inter- vention», så befattar den sig med en inre företeelse
            -— frivilligvärvningen — som enligt vår mening mycket allvarligt
            riskerar Sveriges fred och säkerhet. Som bekant har också föreställningar
            i denna fråga gjorts från utländsk makt. Denna verksamhet skadar
            påtagligen Sveriges förhållande till Sovjet- unionen. utan att
            nämnvärt hjälpa Rytiregeringen. Ty ingen kan väl på all- var hävda,
            att några tusen, kanske tio tusen frivilliga svenskar skulle kunna
            få en avgörande betydelse. Det borde under alla förhållanden vara
            en demo- kratisk rätt för de, som fruktar att dylika åtgärder
            leder landet ut i krig eller allvarligt försämrar dess utrikespolitiska
            läge, att få säga ut denna uppfatt- ning i pressen och även göra
            detta på ett sätt, som uppmärksammas av folket för att därmed
            underlätta kampen mot krigsaktivisterna. Även har ett åtal väckts
            i anledning av meddelanden om möten med finnar, vilka tagit ställning
            för Kuusinenregeringen. Dessa åtal har emeller- tid inte i Stockholm
            vunnit stöd hos de juryorgan som handlagt desamma. Det märkliga
            inträffade emellertid, att en artikel som i Stockholm friades
            för Ny Dag och Arbetartidningen fälldes i Luleå mot Norrskensflamman.
            Detta bestyrker intrycket av en viss godtycklighet. Vi finner
            det principiellt i sin ordning, att pressen inte i denna allvarliga
            tid skall göra uttalanden som försvårar genomförandet av en neutralitetspo-
            litik. Vi hävdar dock att de åtalade artiklarna inte heller kan
            hänföras till nämnda område. För att närmare illustrera vår mening
            om det nuvarande tillståndet tillåter vi oss citera ett uttalande
            av justitieministern i första kam- maren under årets remissdebaltt:
            »Herr Sam Larsson uttryckte sin tillfredsställelse över att juryn
            i ett mål hade frikänt den tilltalande. (Tydligen avses Eskilstuna-Kuriren.)
            Det sam- manhängde med att herr Sam Larsson intog den ståndpunkten,
            att regerin- gen visserligen skulle åtala kommunistiska tidningar
            men inga andra. Javäl, men detta är en ståndpunkt som om den skulle
            tillämpas i hög grad skulle förbrylla juryn. Ty detta måste väl
            bli fallet, om man åtalade en kommunis- tisk tidning och den åtalade
            kunde anföra lika smädliga — eller värre — ut- tryck ur borgerliga
            eller socialdemokratiska tidningar och kunde ställa den frågan
            till juryn, hur i all världen den skulle kunna fälla i detta mål,
            när i andra fall yttrandefriheten varit mycket utsträckt. Beträffande
            det fall, i vil- ket herr Larsson gladde sig åt juryns friande
            utslag, vill jag bara nämna att
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-008.pdf"/>
          <p>
            8 Motioner i Andra kammaren, Nr 205.
          </p>
          <p>
            ur artikeln i fråga kan sammanställas en ordlista på smädeord
            i svenska språ- ket, som börjar med ”avskum” och fortsätter med
            ”bedrägeri” och ”förljugen- het” och ”förräderi” o. s. v. hela
            alfabetet igenom — dessa ord riktade mot statscheferna i tvenne
            länder, som inte äro oss alltför avlägsna.» Justitieminsterns
            exempel skulle kunna mångfaldigas. Såväl det faktum, att denna
            trafik får ostört fortsätta, som att regeringens enda försök till
            be- ivran desavuerades av juryn, bekräftar vår uppfattning, att
            de som i dag ro- par på åtgärder mot den kommunistiska pressen
            icke betraktar problemet från juridiska utgångspunkter utan från
            politiska. De, som vill bedriva den rakt motsatta politiken jämfört
            med den kommunistiska pressens, är mest högröstade i kraven om
            juridiska repressalier. Vi anser att regeringen fallit undan för
            dessa, att dess förslag icke kan försvaras från juridiska utgångs-
            punkter, utan syftar till skärpt förföljelse mot en politisk riktning,
            som står i viss opposition mot regeringens politik. De av regeringen
            föreslagna åtgärderna skulle med andra ord icke under- lätta upprätthållande
            av vänskapliga och korrekta förhållanden till främ- mande makter.
            I stället kan med säkerhet antagas att ett bifall till regerings-
            förslaget skulle, såsom generaldirektör Örne framhållit, ställa
            regeringen un- der en mycket svår påtryckning från främmande makters
            sida. Låt oss an- föra ett exempel. Den engelska regeringen utger
            i Stockholm en tidning, som kallas »Nyheter från Storbritannien»,
            en tidning som i Sverige på svenska språket propagerar för Englands
            ståndpunkter och intressen. Utan att ingå på det ur Sveriges synpunkt
            och med hänsyn till dess strävan att upprätt- hålla en neutral
            hållning diskutabla innehållet i nämnda tidning återger vi bara
            ur Völkischer Beobachter den 22 januari detta år en mening: »Es
            handelt sich um ein ausgesprochen schlechtes Propagandablättchen,
            das eine iible Hetze gegen Deutschland zu betreiben versucht.»
            Det är betecknande att regeringen inte finner det förkastligt
            att en tidning på detta sätt utgives av ett krigförande land i
            Sverige för hetsen mot ett an- nat krigförande land, ett förhållande
            som ovillkorligen måste framkalla svå- righeter för landet. Tror
            regeringen att ett ingripande mot den kommunis- tiska pressen
            i enlighet med dess proposition skulle underlätta för densamma
            att gentemot andra länder hävda den svenska pressens rätt att
            kommentera förhållanden i dessa andra länder, så har den säkert
            misstagit sig. Regeringens förslag är alldeles oavsett dess karaktär
            av en undantags- och klasslagstiftning därför ägnat att verkligen
            försämra förhållandena till främ- mande makter. Det är antidemokratiskt
            och godtyckligt. Det innebär rase- randet av en hundratrettioårig
            svensk rättsprincip. Och detta förslag fram- lägges för att vinna
            ett kampmedel i regeringens händer mot den inre oppo- sitionen
            mot dess politik. Detta försök att återvända till förhållanden
            som rådde under enväldet kan inte förlikas med demokratin och
            dess fastslagna rätt att i skrift framlägga sin mening även där
            denna står i strid mot den av regeringen och låt oss säga majoriteten
            hävdade uppfattningen.
          </p>
          <pb facs="riksdagen-motions-pdf/data/1940/mot_1940__ak__203/mot_1940__ak__203-009.pdf"/>
          <p>
            Motioner i Andra kammaren, Nr 203. 9
          </p>
          <p>
            Med denna motivering tillåta vi oss föreslå, att riksdagen måtte
            avslå Kungl. Maj:ts proposition nr 57. Stockholm i februari 1940.
          </p>
          <p>
            H. Hagberg.
          </p>
          <p>
            J. H. Brädefors. Axel Nordström. S. Rönn-Christiansson.
          </p>
          <p>
            Bihang till riksdagens protokoll 1940. 4 saml. Nr 203. 2
          </p>
        </div>
      </div>
    </body>
  </text>
</TEI>
