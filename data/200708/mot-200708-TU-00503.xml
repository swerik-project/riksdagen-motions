<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00503">
  <teiHeader>
    <fileDesc>
      <titleStmt>
        <title>Infrastruktur i Göteborg och Västsverige</title>
        <author corresp="i-AvtuWmW4WHMDrctQKwDQuR">av Eva Flyborg m.fl. (fp, m, c, kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastruktur i Göteborg och Västsverige</title>
          <idno type="rdwebb">GV02T503</idno>
          <rs type="number">T503</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T503/text</ref>
          <ref type="dokument_url_html">http://data.riksdagen.se/dokument/GV02T503</ref>
          <ref type="dokumentstatus_url_xml">http://data.riksdagen.se/dokumentstatus/GV02T503</ref>
          <ref type="doc">http://data.riksdagen.se/fil/7B562BB7-BA21-47D7-8139-A43E722BA554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-YU8i88S8eJQ5ZYdJzkoGef</idno>
            <name>Eva Selin Lindgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-T1N6sKNpePNbDTu7HWaHbd</idno>
            <name>Maria Kornevik Jakobsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-EvEhiwEfBXTnZhpZqBB1u5</idno>
            <name>Lisbeth Grönfeldt Bergman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström i Göteborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-D6hrZCxPVTQxPgXvGFfuJ7</idno>
            <name>Ulf Sjösten</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JwZHRakc8avp2TCUWXu5hU" type="signed"/>
        <correspContext corresp="i-JwZHRakc8avp2TCUWXu5hU">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-YU8i88S8eJQ5ZYdJzkoGef"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-T1N6sKNpePNbDTu7HWaHbd"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-Ldb2oqPG98BReLEGLTqU4A"/>
          <note type="signatory" corresp="i-EvEhiwEfBXTnZhpZqBB1u5"/>
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-K75KrtPmbiw4k8rrgLDHse"/>
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-FKLdFezw4jPcBcpexqvUyJ"/>
          <note type="signatory" corresp="i-D6hrZCxPVTQxPgXvGFfuJ7"/>
        </correspContext>
        <correspAction xml:id="i-hAEkb5A8Fom85UsLm9quh" type="referral">
          <date when="2007-10-16"/>
        </correspAction>
        <correspAction xml:id="i-JeUrB1xzC1BJ4rXBrCse3u" type="dismissal">
          <date when="2007-10-16"/>
        </correspAction>
        <correspAction xml:id="i-37g4vspgWZK8Qo4wFqJVif" type="numbering">
          <date when="2007-10-09"/>
        </correspAction>
        <correspAction xml:id="i-MEjPSwA9hBAJsmYJtZ5t3S" type="submission">
          <date when="2007-10-05"/>
        </correspAction>
        <correspAction xml:id="i-5JAhrA6SozpgENvNZGkBR1" type="transfer">
          <date when="2007-10-04"/>
        </correspAction>
        <correspAction xml:id="i-MhT45M9cy1BuLDkMCHF6Qm" type="assigned"/>
        <correspContext corresp="i-MhT45M9cy1BuLDkMCHF6Qm">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KA8vx9zpE4Qov7ZS4vGbpq" type="motBody">
        <div xml:id="i-AZhHpDLDCyRAoLCTj5CyxT" type="motProposal" subtype="förslag">
          <head xml:id="i-DChrpSqrSEKU45F47tDE1G">
            Förslag till riksdagsbeslut
          </head>
          <p xml:id="i-72PmumYvp6fULz9pdGhe58">
            Riksdagen tillkännager för regeringen som sin mening vad som
            anförs i motionen om infrastruktursatsningar i Göteborg och Västsverige.
          </p>
        </div>
        <div xml:id="i-7dL51SCvAkEaAgMMrMhSDE" type="motContent">
          <head xml:id="i-5s6FEpKUpspuXT88i9tgHq" type="h1">
            Motivering
          </head>
          <p xml:id="i-vjR2smcBzDcYFNZPSe5jU">
            Sverige lider för närvarande av många års försummelser inom infrastrukturen
            med uteblivna satsningar på såväl underhåll som nybyggnation.
            Denna underlåtenhet från den tidigare socialdemokratiskt ledda
            regeringen drabbar både enskilda och företag hårt. Det är en svår
            men nödvändig uppgift att rätta till många års försummelser. Men
            alliansregeringen har tydligt visat att man förstår allvaret i
            frågan, vilket bådar gott för framtiden.
          </p>
          <p xml:id="i-5duFycipf5ZJYBopD3t4bQ">
            Det är vår absoluta övertygelse att Sverige fortsatt behöver
            satsa betydande belopp på en utbyggnad och förbättring av transportinfrastrukturen.
            Vi är ett litet, perifert beläget och glest befolkat land med
            ett mycket stort beroende av ett globalt handelsutbyte. Sverige
            behöver mer än många andra länder ett väl fungerande transportsystem.
            Behovet av omfattande satsningar på infrastrukturen gäller i hög
            grad för Göteborg och Västra Götaland. Investeringar i transportsystemet
            blir här med kloka beslut samtidigt insatser för ökad tillväxt,
            nya arbetstillfällen och en bättre miljö. Den nationella nyttan
            är betydande. Vi vill fortsätta att utveckla vårt län som transport-
            och industriregion. Det förutsätter ett transportsystem som är
            effektivt, tillgängligt och som begränsar godstransporternas miljöpåverkan.
            Vi behöver säkra en fortsatt god tillväxt genom att låta Göteborgs
            lokala arbetsmarknad växa geografiskt, i likhet med den regionförstoring
            som redan skett runt Stockholm och Malmö. Hindren i dagens infrastruktur
            i Västsverige måste undanröjas. Det är en nationell angelägenhet.
          </p>
          <p xml:id="i-K2wmTSfLSPD4Pk9FahT78j">
            Vi behöver samtidiga satsningar på ett utbyggt väg- och järnvägsnät,
            infrastruktur för kollektivtrafik utifrån ett helhetsperspektiv.
            Sårbarheten måste minska. Totalt handlar det om betydande investeringar
            som behövs för att skapa en bättre framtid för dagens och kommande
            generationer. Otillräckliga satsningar i Västra Götaland leder
            i värsta fall till en total kollaps i trafiksystemet som drabbar
            hela landet. Infrastrukturen i länet är en flaskhals som blockerar
            hållbar tillväxt. Det går inte att i efterhand reparera skadan
            av uteblivna investeringar för en bättre framtid.
          </p>
          <head xml:id="i-47BU2mB76XjfWgXRmbobAU" type="h1">
            Bakgrund
          </head>
          <p xml:id="i-5qdNoNKkrD1uUWfpmB3hoE">
            Svensk ekonomi har under senare år utvecklats mycket bra. För
            ett litet, perifert beläget land med ett stort beroende av varuutbytet
            med andra länder måste transportsystemet fungera väl. Behovet
            av en fortsatt utbyggnad av infrastruktur är stort och de samlade
            resurserna behöver öka. Det gäller särskilt i Västra Götaland
            där näringslivsstrukturen och rollen i transportsystemet ställer
            tydliga krav på väl fungerande och kostnadseffektiva godsflöden.
            Behovet av utbyggnader av infrastrukturen och kraven på tillförlitlighet
            i hela transportkedjan understryks av näringslivet. Dålig infrastruktur
            ligger ofta bakom en negativ investeringsvilja.
          </p>
          <p xml:id="i-2vuR2mqFheUGjAND6TWjqy">
            Den ekonomiska tillväxten i Västra Götaland och särskilt i Göteborgsområdet
            har varit mycket stark men riskerar att bromsas upp på grund av
            stora brister i infrastruktur och trafiksystem.
          </p>
          <p xml:id="i-AeNu87mxe7QA4xSMsiQbdo">
            Möjligheterna till regionförstoring för ökad tillväxt och bättre
            jämställdhet på arbetsmarknaden måste tas till vara också i Västsverige.
            Göteborgs lokala arbetsmarknad har halkat efter i utvecklingen
            och till skillnad från Malmös och Stockholms nästan inte vuxit
            alls genom geografisk utvidgning. Här finns en stor potential
            för regionförstoring jämfört med övriga storstadsområden. Göteborgs
            lokala arbetsmarknad kan och behöver öka med en halv miljon invånare.
          </p>
          <p xml:id="i-XLPRy8N59d6iqUeP2xHBAR">
            Den fortgående globaliseringen understryker att Sverige måste
            ha en god internationell tillgänglighet för bibehållen konkurrenskraft.
            Tillgången till transoceana direktanlöp och frekventa Nordsjöförbindelser
            via Göteborgs hamn har avgörande betydelse. Anslutande väg- och
            järnvägsnät måste fungera. Särskilt viktigt är också utbudet av
            fraktflyg och utrikes direktförbindelser på GöteborgLandvetter
            flygplats.
          </p>
          <p xml:id="i-V9na7bqm7xzvkwHufDTGMd">
            Det regionala vägnätet har stora brister som behöver åtgärdas.
            Antalet olyckor med dödlig utgång måste minska för att vi ska
            gå mot nollvisionen. Standarden på prioriterade länkar som ansluter
            till det nationella nätet och som är viktiga för arbetspendling
            behöver förbättras. Bärigheten måste förbättras i takt med den
            förbättring som sker i övriga landet.
          </p>
          <p xml:id="i-WAeGYsjXDgM2chYTfB73MT">
            Behovet av väg- och järnvägsinfrastruktur liksom infrastruktur
            för kollektivtrafik är i olika grad tillgodosett i skilda delar
            av landet. Västra Götaland har i det nationella perspektivet en
            omfattande godstrafik och bl.a. genom storstadsområdet också mycket
            persontrafik. Utbyggnaden av väg- och järnvägsnätet i regionen
            har under lång tid släpat efter behoven. Brister i infrastrukturen
            får inte hindra en fortsatt positiv utveckling. Investeringar
            är också nödvändiga för att klara de stora nationella och nordiska
            godsflöden som går igenom och via Västra Götaland. Nu behövs investeringar
            för ökad kapacitet, bättre standard, minskad sårbarhet och en
            bättre miljö. Dessa investeringar är lönsamma för hela Sverige.
          </p>
          <head xml:id="i-Mxq5YN1oTGVMJ2YrAdoZj1" type="h1">
            Genomför redan beslutade projekt!
          </head>
          <p xml:id="i-Cc7zJKVpf4SHVzUb88LwCa">
            I gällande nationella investeringsplaner finns ett antal beslutade
            väg- och järnvägsprojekt i Västra Götaland som är väl utredda
            och prövade. I den nu pågående revideringen av gällande investeringsplaner
            för perioden 20042015 föreslår trafikverken senareläggning av
            ett antal objekt och i vissa fall att projekten utgår helt ur
            planen. Det senare gäller Banverkets förslag bl.a. vad gäller
            kapacitetsförstärkning på västra stambanan mellan Alingsås och
            Göteborg och planerad järnvägsanknytning till Landvetter flygplats.
            Vi konstaterar att behovet av att bygga ut redan beslutade större
            projekt i gällande framtidsplan kvarstår oförändrat för Västra
            Götalands del. Behovet av utbyggnad kvarstår också oförändrat
            för de vägprojekt som ingår i den nationella vägplanen där det
            västsvenska paketet liksom Trollhättepaketet utgör viktiga delar.
            Det är också angeläget att bygga ut den åtestående delen av väg
            rv 40, mellan Borås och Ulricehamn, till motorvägsstandard.
          </p>
          <p xml:id="i-Db6Rftvq7e2mxta29Mm99W">
            Inom järnvägssektorn är det särskilt viktigt att bygga Västlänken
            i Göteborg. Hamnbanan i Göteborg behöver byggas ut i ny sträckning
            med dubbelspår och med en kompletterande broförbindelse vid Marieholm.
            Det är vidare angeläget att fullfölja järnvägsutbyggnaden mellan
            Göteborg och Borås samt att påbörja Götalandsbanan mot Jönköping.
            Det behövs också fortsatta satsningar på utbyggnader av stationer
            och terminaler, bidrag till tåginköp samt till utveckling av spårvägssystemet
            i Göteborg. Västra Götaland är ett kustlän och det är av yttersta
            vikt att man inte glömmer bort den sjöburna kollektivtrafikens
            behov. Det är en naturlig och viktig del av infrastrukturen inte
            minst för oss som vill ha en levande och vital skärgård.
          </p>
          <head xml:id="i-XrJfZt3fBtYZxtExKv48qc" type="h1">
            Transportpolitiska mål
          </head>
          <p xml:id="i-C6GPLHd4yRaxFHwmEe4Kzc">
            Det övergripande transportpolitiska målet som beslutats av riksdagen
            lyder: säkerställa en samhällsekonomiskt effektiv och långsiktigt
            hållbar transportförsörjning för medborgarna och näringslivet
            i hela landet. Det övergripande målet preciseras i de sex delmålen:
            ett tillgängligt transportsystem, hög transportkvalitet, trafiksäkerhet,
            god miljö, en positiv regional utveckling och jämställdhet.
          </p>
          <p xml:id="i-X1rPDor4eik3aFZnX4oo8s">
            Västra Götalands län är Nordens främsta transportregion och en
            motor för svensk ekonomi, och de investeringar som görs i en hållbar
            och säker infrastruktur har avgörande betydelse för näringslivets
            utveckling såväl i regionen som i landet som helhet. Effektiva
            och säkra godstransporter och en snabb och säker kollektivtrafik
            har stor betydelse för tillväxt och utveckling.
          </p>
          <p xml:id="i-KSfWAyA4aD4xP11FVCePhG">
            Näringslivet i Västra Götaland domineras av tillverkningsindustrin.
            En stor del av länets tillverkningsindustri ingår i utlandsägda
            koncerner som ingår i globala logistiknät och produktionssystem.
            Varannan anställd i regionen jobbar i ett internationellt företag.
            Tillväxten av logistik- och distributionscentrum i Göteborgsområdet
            för Sverige, Norden och länder i Östersjöregionen är stark. Det
            geografiska läget med en unik närhet till tre huvudstadsregioner
            och med en tyngdpunkt av nordisk industri i kombination med den
            internationellt anknutna infrastrukturen gör det möjligt att samla
            så stora godsvolymer att fartygs- och flygtrafiken får logistiskt
            konkurrenskraftiga frekvenser. Besöksnäringen är en snabbt växande
            näring särskilt i Västra Götaland och en tillväxtfaktor framför
            allt för kusten och Göteborg men även för andra delar av länet.
          </p>
          <p xml:id="i-W6C9dWeR8v6eDY2hhyFsdL">
            Möjligheterna till regionförstoring för ökad tillväxt och bättre
            jämställdhet på arbetsmarknaden måste tas till vara också i Västsverige.
            Här finns goda möjligheter att skapa större lokala arbetsmarknader
            och därigenom öka den ekonomiska tillväxten. Skillnader i pendlingsmönstret
            mellan kvinnor och män visar att transportsystemet har betydelse
            för jämställdheten i stort. Brister i infrastrukturen har bidragit
            till att möjligheterna till regionförstoring har nyttjats dåligt
            i Västsverige, vilket innebär en stor potential för ökad tillväxt.
            Göteborgs lokala arbetsmarknad kan vidgas och på sikt omfatta
            en stor del av Västra Götaland plus delar av angränsande regioner.
            En regionförstoring förutsätter också en satsning på den lokala
            kollektivtrafiken så att hela resan kan fungera smidigt.
          </p>
          <p xml:id="i-KxadeboSu1vzzuwPAntdLq">
            Den fortgående globaliseringen understryker att Sverige behöver
            en god internationell tillgänglighet för bibehållen konkurrenskraft.
            Tillväxten i det internationella handelsutbytet är stor. Sverige
            är ett litet och perifert beläget land med ofta långa avstånd
            till viktiga marknader samtidigt som vi har ett stort beroende
            av utrikeshandeln. Västra Götaland, med Göteborgsregionen som
            nav, är landets främsta transport- och logistikregion med en samtidig
            stark koncentration av tillverkningsindustri. Tillgången till
            transoceana direktanlöp och frekventa Nordsjöförbindelser via
            Göteborgs hamn har avgörande betydelse för den internationella
            tillgängligheten. Särskilt viktiga är också fraktflyg och utrikes
            direktförbindelser på Göteborg-Landvetter flygplats. Väg- och
            järnvägsnätet måste erbjuda goda anslutningar till dessa transportnoder.
            Transportsystemets totala funktion kan stärkas genom en utbyggnad
            av väl fungerande terminaler som förbättrar sam-modaliteten. De
            förhållanden som här nämns är i linje med nationella intressen
            och samtidigt tydligt uttryckta i Vision Västra Götaland.
          </p>
          <p xml:id="i-TrXjGKsEzkArfXuDiKoWoG">
            Efterfrågan på järnvägskapacitet för både gods- och persontrafik
            växer kraftigt i Västra Götaland. En stor del av godstransporterna
            på järnväg berör Västra Götaland. Särskilt kraftig ökning har
            de s.k. godspendlarna mellan Göteborgs hamn och drygt tjugotalet
            orter runtom i landet. Resandet med pendel- och regiontåg ökar
            också kraftigt. Dessa förändringar är viktiga steg i en utveckling
            mot en ökad men samtidigt mer hållbar mobilitet. Ökade trafikvolymer
            leder till krav på ökad spårkapacitet redan idag finns allvarliga
            brister och ett ökat beroende av att systemen fungerar. Drift-
            och underhållsinsatser måste säkra järnvägsnätets funktion vid
            normala variationer i väderlek m.m. och sårbarheten måste minska
            bl.a. genom planerade alternativa körvägar.
          </p>
          <head xml:id="i-VnLH87SaJqBVLTND9PG4FL" type="h1">
            Ökat omvärldsberoende
          </head>
          <p xml:id="i-SsZBG5nhNPNWR4Xq52ceut">
            Öppnandet av flera tidigare slutna planekonomier och den europeiska
            integrationsprocessen har avsevärt vidgat de internationella marknaderna,
            vilket bidragit till att utrikeshandeln utgör en allt större andel
            av vår ekonomi. Värdet på svensk export och import av varor och
            tjänster motsvarar idag mer än 90 procent av rikets BNP, vilket
            kan jämföras med drygt 50 procent femton år tidigare. Det senaste
            året stod exporten för strax över hälften av BNP-tillväxten. Det
            betyder att exporten i likhet med året dessförinnan var viktigast
            för den svenska tillväxten.
          </p>
          <p xml:id="i-25htBaCNpJybCkLETzbGRi">
            Den dominerande delen av exporten utgörs av varor. Hela 60 procent
            av alla varor som tillverkas i Sverige säljs utomlands. Västra
            Götaland står för en fjärdedel av det svenska varuexportvärdet,
            vilket är en betydligt högre andel än de 17 procent av rikets
            invånarantal som regionens befolkning utgör. Göteborg är rikets
            mest framträdande exportregion med ett avsevärt större fjärrmarknadsberoende
            än övriga storstadsregioner.
          </p>
          <head xml:id="i-1S18yVQbtvHHWf2tkER6M" type="h1">
            Sveriges främsta transportregion
          </head>
          <p xml:id="i-SFgPYJGW84v6Rajco9jrVs">
            Avgörande för Västra Götalands framträdande roll som transportregion
            är det strategiska läget. Det utmärks dels av länets centrala
            placering i en av Nordeuropas starkaste regioner bestående av
            storstadsområdena Oslo, Göteborg, Malmö och Köpenhamn och dels
            genom den logistiskt fördelaktiga position som Sveriges port mot
            väster via Göteborgs hamn.
          </p>
          <head xml:id="i-McnyjkzZJb8S6rHhWmUtCb" type="h1">
            Göteborgs hamn
          </head>
          <p xml:id="i-LiiczehShCxCQvj7MFUCyS">
            Av rikets samlade utrikeshandel går ungefär 85 procent av allt
            gods, mätt i ton, över hamnarna. I Västra Götaland finns rikets
            i särklass två största hamnar, Göteborg och Brofjorden. Göteborgs
            hamn, som också är Nordens största, betjänar inte bara svensk
            utrikeshandel utan förmedlar även transporter till och från Norge,
            Finland och Baltikum. Hela 65 procent av den svenska containertrafiken
            går via Göteborgs hamn. Helsingborg är näst störst med 9 procent.
          </p>
          <p xml:id="i-W3TkEU2sJWQNefRL3aKSiX">
            Den transoceana direkttrafiken via Göteborgs hamn är av stor
            betydelse för det svenska samhället. Forskning visar att utan
            denna trafikeringsmöjlighet som inte finns någon annanstans i
            Sverige skulle merkostnaderna för de transoceana leveranserna
            till och från riket uppgå till ca 1 600 kr per container (20-fotsenhet).
            De ökade kostnaderna skulle innebära försämrad konkurrenskraft
            för den svenska exportindustrin på våra viktigaste transoceana
            marknader samt att importen därifrån skulle bli dyrare för såväl
            företag som konsumenter i Sverige. Genom undertecknandet av Container
            Security Initiative har Göteborgs hamn kunnat fortsätta att som
            enda hamn i Norden driva direkttrafik till USA. Avtalet innebär
            att de amerikanska import- och säkerhetskontrollerna kan ske på
            plats i Göteborg.
          </p>
          <p xml:id="i-PSPhAqRDgY3ha3EXFq6Rj2">
            Göteborgs Hamn har målmedvetet satsat på att transporterna till
            och från hamnen i så hög utsträckning som möjligt skall kunna
            ske med järnväg. För närvarande finns 22 dagliga godstågpendlar
            med fast tidtabell till olika svenska städer från Sundsvall i
            norr till Malmö i söder liksom till den norska huvudstaden. Godsvolymerna
            på järnvägspendlarna har under den senaste sexårsperioden mer
            än tredubblats.
          </p>
          <head xml:id="i-7bMPPpTgetzSfmZxR5PzHc" type="h1">
            Det västsvenska fordonsklustret
          </head>
          <p xml:id="i-2H6YLBgXNsaZWonzykkcui">
            En tredjedel av alla sysselsatta inom den svenska fordonsindustrin
            arbetar i Västra Götaland. De fem största privata företagen i
            regionen är samtliga verksamma inom denna industrigren.
          </p>
          <p xml:id="i-RzSu44iBsYf9Q4o2VpBQcv">
            Västra Götalands fordonsindustri är beroende av en mängd leverantörer
            som finns utspridda över hela länet och på flera andra håll i
            riket. Till bilden hör också att en allt större andel av komponenterna
            skickas direkt mellan fabriker i olika delar av världen. Några
            av de stora fordonstillverkarna har uppgett att endast 2035 procent
            av deras leverantörer är svenska.
          </p>
          <p xml:id="i-GaoEZ1q3fiegt8gpuUUoHK">
            Med AB Volvo i spetsen rankas Västsverige bland de tre starkaste
            regionerna i världen när det gäller tung fordonsindustri. Volvokoncernen
            är Europas största och världens näst största tillverkare av tunga
            lastbilar samt världens största tillverkare av tunga dieselmotorer.
            AB Volvo är också det företag som står för den i särklass högsta
            andelen av svensk export.
          </p>
          <p xml:id="i-AmxJYqjWqrtLfUngQEh96E">
            Vid tillverkningen av motorfordon fordras stora serier för att
            uppnå lönsamhet, vilket medför att en omfattande del av produktionen
            går på export. För svenskt vidkommande är detta särskilt tydligt
            på grund av den begränsade hemmamarknaden. Dessutom kräver de
            moderna produktionssystemen att leveranserna anländer just-in-time.
          </p>
          <head xml:id="i-TF2s5oSkPCznyPiAtTxSs7" type="h1">
            Transportsystemet är sårbart och har stora brister
          </head>
          <p xml:id="i-4mcRvrr9aMymYHw5fbbyWA">
            Västra Götalands tillväxt och utveckling hindras av den låga
            framkomligheten på infartslederna till Göteborg och den bristande
            kapaciteten i älvsnittet. Systemet är framför allt mycket störningskänsligt.
            Små incidenter på eller intill älvförbindelserna är frekventa
            och ger långvariga störningar. Omfattande underhållsarbeten är
            planerade de närmaste tio åren, vilket kommer att begränsa kapaciteten
            ytterligare. Störningarnas samhällsekonomiska kostnader är höga.
            Om t.ex. två körfält på Älvsborgsbron stängs av kostar det samhället
            0,5 miljoner kronor per dygn enbart i restidsförluster. På 40
            år har trafiken över älvsnittet ökat från 100 000 till 250 000
            fordon. Sedan 1978, då Angeredsbron öppnades, har kapaciteten
            inte förbättrats.
          </p>
          <p xml:id="i-Rmi9joM14Uye6fvDcBkjbs">
            Enligt mätningar vid 40 punkter i det statliga vägnätet i Göteborgsområdet
            ökade trafiken med 3,6 procent per år 19982002. Snabbast ökade
            lastbilstrafiken med igenomsnitt 5,2 procent per år. Mellan 20
            000 och 25 000 lastbilar passerar älvsnittet varje dag. Problemen
            växer i takt med utbyggnaden av industrier och logistikcentrum
            på Hisingen. Hamnens expansion ger också stora volymer på lastbil,
            trots den kraftiga ökningen på järnväg.
          </p>
          <p xml:id="i-CKEVydxHWTjejRkLBiUTH4">
            Prognoser visar på fortsatt ökad trafik i Göteborgsområdet. Även
            om målsättningen att öka kollektivtrafikens marknadsandel till
            40 procent lyckas bedöms biltrafiken i Göteborgsområdet öka. Det
            innebär att nuvarande störningar riskerar att bli än större och
            mer långvariga för såväl bil- och busspendlare som näringslivets
            transporter.
          </p>
          <head xml:id="i-T4V71fP691arv64oU2fk6X" type="h1">
            Bristande kapacitet i järnvägssystemet
          </head>
          <p xml:id="i-Ftyb7DYZRaja46kD3JABAr">
            Alla järnvägar till Göteborg är i dag maximalt utnyttjade med
            störningar, förseningar och inställda tåg som följd. Återställningstiderna
            blir långa. Den ökande efterfrågan på personresor och godstransporter
            på järnväg kan inte mötas med nuvarande kapacitet.
          </p>
          <p xml:id="i-FfqXR711DL6xW9Ygcaga2r">
            Mellan länets två största städer, Göteborg och Borås, finns idag
            en enkelspårig bana. På grund av banans standard går tåget långsammare
            än samma resa med bil, och kapaciteten begränsar trafikutbudet.
            Idag kompletteras tågtrafiken med omfattande expressbusstrafik
            som trots ett relativt generöst utbud har svårt att svara upp
            mot efterfrågan. I samma stråk ligger Landvetter flygplats som
            idag saknar tåganslutning.
          </p>
          <p xml:id="i-PohqWtwYvUhuJkJYK8CDXi">
            Efterfrågan på regionala tågförbindelser ökar. Mellan åren 1999
            och 2005 ökade resandet med närmare 45 procent och efterfrågan
            är fortsatt stark. De målbilder och strategier som är beslutade
            för kollektivtrafiken i Västra Götaland kan inte uppfyllas med
            de investeringar som för närvarande ryms i framtidsplanen. Göteborg
            centrals nuvarande utformning som säckstation utgör ett särskilt
            hinder för utvecklingen av en effektiv regional tågtrafik.
          </p>
          <p xml:id="i-EUSkc6beLddgoERYWoxvd9">
            Hamnbanan är hårt belastad, inte minst där den sammanfaller med
            Bohusbanan i enkelspår på den öppningsbara bron över Göta älv.
            På sex år har antalet godspendlar ökat från 2 till 22 stycken.
            Dessutom trafikeras hamnbanan av systemtåg för stål, papper, petroleum
            och bilar. Under 2006 ökade godstransporter på tåg till eller
            från Göteborgs hamn med 24 procent, och under 2007 väntas ökningen
            bli ytterligare 30 procent. Den enskilt viktigaste begränsande
            faktorn för en fortsatt stark utveckling av godstågstrafik till
            hamnen är kapaciteten i järnvägsnätet.
          </p>
          <head xml:id="i-SQWqH8uE4sWA5kCgj6e38E" type="h1">
            Brister på det finmaskiga vägnätet
          </head>
          <p xml:id="i-LFXD7rE2YtwfJtpV8qkmhi">
            I Vägverkets mätningar bedöms ca 15 procent av det belagda vägnätet
            i Västra Götaland ha dålig bärighet och ytterligare drygt 30 procent
            ha en tveksam bärighetsstandard. Problemen är störst i Dalsland
            och Sjuhärad. Satsningar här fick i gällande plan stå tillbaka
            eftersom Vägverket prioriterade åtgärder i de s.k. skogslänen
            trots jämförbara behov i Västra Götland. Den bärighetsplan som
            upprättades och fastställdes i samarbete med näringslivet för
            åren 20042007 har inte kunnat fullföljas, på grund av uteblivna
            medel. Underhåll och bärighetshöjande insatser släpar efter i
            Västsverige och gör att standarden försämras i allt högre takt
            även på vägar med omfattande trafik.
          </p>
          <head xml:id="i-CgE4jx6h9znGmediGrJg5q" type="h1">
            Detta behöver vi uppnå 2020
          </head>
          <p xml:id="i-CjAcX5zDiakdnPzR4ZKz58">
            Regeringen vill prioritera åtgärder för att skapa arbetstillfällen
            och tillväxt. Västra Götaland och särskilt Göteborgsregionen är
            en viktig tillväxtregion med stor betydelse för den nationella
            ekonomin. Staten måste utan tidspillan avsätta tillräckliga resurser
            för en utbyggnad av transportinfrastrukturen i Västra Götaland.
            Dessa investeringar är lönsamma för hela Sverige och har högsta
            rangordning enligt nationella undersökningar.
          </p>
          <p xml:id="i-H5Y69AbEKMjzFWxmTVe6MP">
            Göteborgs hamn och Landvetter flygplats är två mycket viktiga
            transportnoder i Västra Götaland. Dessutom finns ett antal hamnar
            och flygplatser som fyller en viktig funktion för att människor
            och gods ska kunna röra sig inom och utom landet på ett tillfredsställande
            sätt.
          </p>
          <p xml:id="i-RtxDHzj5NCXuNJKiMvX7Dg">
            För godstransporterna måste särskilt nämnas Göteborgs hamn, Nordens
            största med transoceana direktanlöp, och Brofjorden, som är landets
            största oljehamn.
          </p>
          <p xml:id="i-3aVuDoKxAi6ayGJt5rawB9">
            Landvetter flygplats är idag landets viktigaste flygplats för
            interkontinental flygfrakt i renodlade fraktflygplan och den näst
            största vad gäller passagerartrafik. För persontransporter uppvisar
            Göteborg City Airport en av de snabbaste ökningarna i Sverige.
            TrollhättanVänersborgs flygplats fyller en viktig funktion för
            snabba restider till eller från Stockholm.
          </p>
          <head xml:id="i-JHGUBpdJzerTvX7HPmddyp" type="h1">
            Väginfrastrukturen inriktning mot 2020
          </head>
          <p xml:id="i-7ooMCZz5Mm1aRNz23VknQA">
            En mycket stor andel av transportarbetet vad gäller såväl person
            som godstrafik utförs som vägtransporter. Samtidigt som alternativ
            till vägtransporter av miljömässiga och andra skäl måste utvecklas
            behöver väginfrastrukturen förbättras för att klara viktiga delar
            av näringslivets transportbehov och människors behov av resor
            där kollektivtrafiken inte är något alternativ.
          </p>
          <p xml:id="i-Q8YGCJaDMoRtvhxtvmMwes">
            Fyra av fem nationella vägstråk i Västra Götaland ingår i det
            robusta vägnät som tidigare pekats ut av Godstransportdelegationen.
            Dessa stråk har stor betydelse för svensk industris utvecklingsmöjligheter
            i en global konkurrens. Beslut och finansiering finns om utbyggnad
            av delar av detta vägnät, och en första inriktning måste vara
            att säkra genomförandet av redan beslutade utbyggnader. Härutöver
            kvarstår på det övergripande vägnätet stora brister för E 20 och
            Göteborgsområdet för att tillgodose behovet av en tillförlitlig
            framkomlighet som svarar mot industrins och handelns behov av
            effektiva logistiklösningar.
          </p>
          <p xml:id="i-N1Zn75ujPsynTmJXE5qpGK">
            Framkomligheten till hamnen och till viktiga industri- och terminalområden
            i storstadsområdet behöver förbättras och säkras. Trafikens negativa
            inverkan på luftkvaliteten i större städer behöver minska. I Göteborg
            uppfylls inte miljökvalitetsnormen längs flera stråk. Trängseln
            är både ett miljöproblem och ett hinder för framkomlighet och
            leveranssäkerhet. I delar av vägnätet skulle gods- och kollektivtrafik
            kunna dra nytta av gemensamma särskilda körfält. Sårbarheten och
            köerna i dagens vägförbindelser över och under Göta älv måste
            minska genom utbyggnad av fler förbindelser.
          </p>
          <p xml:id="i-XwCk5qevfWSdoVQoE4rJC1">
            De regionala vägarna har stor betydelse för såväl gods- som persontransporter.
            Trafikbelastningen varierar kraftigt. Flest allvarliga olyckor
            inträffar på det regionala vägnätet. För den betydelsefulla skogs-
            och jordbruksnäringen är problemen med bristfällig bärighet och
            tjälavstängningar ett allvarligt hinder. Boende på landsbygden
            drabbas också av den dåliga vägstandarden. Totalt sett är investeringsbehoven
            mycket stora och flerdubbelt större än tillgängliga resursramar.
            På det högbelastade regionala vägnätet som till sin funktion påminner
            om det nationella nätet behövs åtgärder för att säkra en tillförlitlig
            framkomlighet. Länkar som är särskilt viktiga för industrins transporter,
            för arbetspendling och för kollektivtrafikens behov bör prioriteras.
            Det är viktigt att satsningarna på att bygga bort bärighetsproblem
            m.m. i Västra Götaland inte släpar efter de satsningar som görs
            i andra jämförbara delar av landet.
          </p>
          <p xml:id="i-YVUhcHjYQ45zEfPiiNtNCz">
            E 20 genom länet behöver byggas ut till hög standard som svarar
            mot vägens funktion. Vägförbindelsen från Tingstadsområdet i Göteborg
            inklusive minst en ny älvförbindelse ut till hamnen och större
            industri- och verksamhetsområden behöver byggas ut. Åtgärder behövs
            för att öka nyttjandet av Norrleden och för förbättrad framkomlighet
            på Väster- och Söderleden. E 45 behöver byggas ut mellan Angesberg
            och Göteborgs centrum. Det är också angeläget att bygga ut den
            åtestående delen av väg rv 40, mellan Borås och Ulricehamn, till
            motorvägsstandard. Åtgärder behövs också för att förbättra framkomlighet
            och säkerhet på E 45 väster om Vänern.
          </p>
          <p xml:id="i-XMjtXLkpgpbrHD1C9oakzQ">
            Det av Göteborgs Hamn introducerade RailPort-konceptet med tågpendlar
            för gods till ett antal olika orter i inlandet och på ostkusten
            visar på en mycket imponerande volymutveckling av järnvägstransporterat
            gods till och från hamnen. Därmed minskar också utsläppen av bl.a.
            CO 2 med flera tiotusentals ton. Den stora ökningen av järnvägstransporterat
            gods till och från Göteborgs hamn aktualiserar kraven på en utökad
            spårkapacitet med ett dubbelspår i nytt läge för hamnbanan och
            en kompletterande älvförbindelse. Den mest sårbara länken i det
            västsvenska järnvägsnätet är järnvägsbron vid Marieholm. En kompletterande
            älvförbindelse måste byggas.
          </p>
          <p xml:id="i-SuxJnzEwt8XmUQBy58qsiD">
            För persontrafiken behövs en ökning av kapaciteten och funktionaliteten
            i Göteborg genom en utbyggnad av Västlänken. Den redan beslutade
            kapacitetsutbyggnaden av västra stambanan genom Lerum måste genomföras.
            En ny dubbelspårig järnväg mellan Göteborg och Borås via Landvetter
            flygplats behöver byggas för att knyta samman regionens två största
            städer med en snabb och miljövänlig transportinfrastruktur. En
            snabb pendeltågstrafik väntas ta stora marknadsandelar från personbilar
            och bussar. Utbyggnaden är också en naturlig första del i en fortsatt
            utbyggnad av en ny järnväg för höga hastigheter mellan Göteborg
            och Stockholm via Jönköping, den s.k. Götalandsbanan. Med en utbyggd
            Götalandsbana mellan GöteborgJönköpingStockholm skapas också ett
            mycket konkurrenskraftigt och miljövänligt alternativ till flyget.
            Västlänken och dubbelspår till Borås via Landvetter flygplats
            innebär att regionens största arbetsmarknader kan knytas ihop
            med genomgående trafik samtidigt som tillgängligheten till flygplatsen
            förbättras. De lokala och regionala ambitionerna om en satsning
            på kollektivtrafiken förutsätter också en fortsatt persontrafik
            och därmed en upprustning av de f.d. länsjärnvägarna.
          </p>
          <head xml:id="i-VakFSCoztjzi6XpKBnjkcw" type="h1">
            En positiv inställning till alternativ finansiering
          </head>
          <p xml:id="i-3wwmX1TH9pe46JqqKWvmTf">
            Regeringen har i olika sammanhang uttalat ett intresse för alternativa
            finansieringslösningar som ett sätt att tidigarelägga angelägna
            infrastrukturprojekt och/eller utöka investeringsvolymen. Västra
            Götalandsregionen har tidigare argumenterat för och konkret engagerat
            sig i tidigareläggning av vissa strategiska väg- och järnvägsprojekt
            i länet. Regionen har hittills avsatt mer än 300 miljoner kronor
            för sådana ändamål, och en stor del av detta belopp är nu intecknat
            för olika förskotteringar. Kostnaderna för att inte snabbast möjligt
            genomföra och ta i bruk viktiga infrastrukturprojekt är sannolikt
            betydande.
          </p>
          <p xml:id="i-HadgaJt8xGXswRJ3gsjZHk">
            I samband med uppdraget angående inriktningsplaneringen har diskussionen
            om nya finansieringslösningar fått en fortsättning. Exempel på
            prioriterade men än så länge ofinansierade satsningar är E 20,
            minst en ny älvförbindelse i Göteborg, Västlänken och Götalandsbanan.
            Vi har noterat att regeringen nyligen uppdragit åt Vägverket,
            Banverket och VTI att utreda förutsättningarna för offentlig-privat
            samverkan vid infrastrukturinvesteringar. Ett antal projekt i
            Västra Götaland bör vara aktuella i detta sammanhang.
          </p>
        </div>
        <div xml:id="i-MdRoqEjqm1etaTrUkjHwzm" type="signatureBlock">
          <list xml:id="i-PA6XwCnomVv1DYZMFkJkHt">
            <item xml:id="i-PEFVPhBu6YRzs72d2LZfTa" who="i-AvtuWmW4WHMDrctQKwDQuR" type="signature">
              Eva Flyborg (fp)
            </item>
            <item xml:id="i-8r53wBtznpNLjxD9kBoGbC" who="i-Evjo9hsKrPvb3KMyegAipb" type="signature">
              Cecilia Magnusson (m)
            </item>
            <item xml:id="i-McYTe2Sbp3Uxw5KcpCQBMU" who="i-YU8i88S8eJQ5ZYdJzkoGef" type="signature">
              Eva Selin Lindgren (c)
            </item>
            <item xml:id="i-17UUQtjYHQfA3BLhRCQqWK" who="i-TECanR77Prb79DHwPvLitN" type="signature">
              Annelie Enochson (kd)
            </item>
            <item xml:id="i-D1UrpkB67VyqmWn6uoRGVx" who="i-43NmWWYd8vEgZrkoXWWCXx" type="signature">
              Rosita Runegrund (kd)
            </item>
            <item xml:id="i-RsfPtd1Kxn8twm9oHzYANm" who="i-T1N6sKNpePNbDTu7HWaHbd" type="signature">
              Maria Kornevik Jakobsson (c)
            </item>
            <item xml:id="i-DyxvfaZimm7m2AVkx2mcm8" who="i-PVeQcRvegJXJJo2H94BNti" type="signature">
              Mikael Cederbratt (m)
            </item>
            <item xml:id="i-KaHrnj6r3SCAhDCGGi6zxi" who="i-Ldb2oqPG98BReLEGLTqU4A" type="signature">
              Jan Ericson (m)
            </item>
            <item xml:id="i-P9Le4FNAAmy3n3CJ5kkV8V" who="i-EvEhiwEfBXTnZhpZqBB1u5" type="signature">
              Lisbeth Grönfeldt Bergman (m)
            </item>
            <item xml:id="i-GkSSbZaynAnRPqE73hKLbR" who="i-9118KyeHJPwjSm2gBg9zwB" type="signature">
              Lars Hjälmered (m)
            </item>
            <item xml:id="i-3VvX8TsgtAMZfmMJFdjUrW" who="i-K75KrtPmbiw4k8rrgLDHse" type="signature">
              Maria Plass (m)
            </item>
            <item xml:id="i-Xg7E3f43yS1wG3yyuijcyp" who="i-MtQDAwnav9eHyeftxbQLvf" type="signature">
              Inger René (m)
            </item>
            <item xml:id="i-Gy7kVtnxGNiUWLwu86PsKT" who="i-J6HemNwzcYVLs5m9EZ9Tmt" type="signature">
              Hans Rothenberg (m)
            </item>
            <item xml:id="i-HysgRdDYsEpqnE37QmEkD4" who="i-RNLiVMpCYiPgzxr2ERSxMt" type="signature">
              Lars-Arne Staxäng (m)
            </item>
            <item xml:id="i-12iYeZjDNiTFFKZKxotkjJ" who="i-RDeqY3mXLBtUS9bixjvHS" type="signature">
              Lars Tysklind (fp)
            </item>
            <item xml:id="i-KUAaERHLH2JNjX5Cb5UPgx" who="i-QhURWkawnPDBf443faKewj" type="signature">
              Cecilia Wigström i Göteborg (fp)
            </item>
            <item xml:id="i-6nMaESwJ3iMgpQh1yv3GxQ" who="i-FKLdFezw4jPcBcpexqvUyJ" type="signature">
              Kent Olsson (m)
            </item>
            <item xml:id="i-BFXgEwfcd82WJZB22LfRpg" who="i-D6hrZCxPVTQxPgXvGFfuJ7" type="signature">
              Ulf Sjösten (m)
            </item>
          </list>
        </div>
      </div>
    </body>
  </text>
</TEI>
