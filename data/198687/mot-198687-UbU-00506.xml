<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-UbU-00506">
  <teiHeader>
    <fileDesc>
      <titleStmt>
        <title>Freds- och konfliktforskning vid Umeå universitet</title>
        <author corresp="i-KawwYRbfNooyPngtdSHu1B i-SSqaDPQScQwPiGYciJiS8W">Ulla Orring och Rune Ångström (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Freds- och konfliktforskning vid Umeå universitet</title>
          <idno type="rdwebb">GA02Ub506</idno>
          <rs type="number">Ub506</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GA02Ub506/text</ref>
          <ref type="dokument_url_html">http://data.riksdagen.se/dokument/GA02Ub506</ref>
          <ref type="dokumentstatus_url_xml">http://data.riksdagen.se/dokumentstatus/GA02Ub506</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KawwYRbfNooyPngtdSHu1B</idno>
            <name>Ulla Orring</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>Rune Ångström</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BnUnigZwBQwVR7LNF23ZhP" type="signed"/>
        <correspContext corresp="i-BnUnigZwBQwVR7LNF23ZhP">
          <note type="signatory" corresp="i-KawwYRbfNooyPngtdSHu1B"/>
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_ub_506/mot_198687_ub_506-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1986/87:Ub506
          </p>
          <p>
            Ulla Orring och Rune Ångström (fp) Freds- och konfliktforskning
            vid Umeå universitet
          </p>
          <pb facs="riksdagen-motions-pdf/data/198687/mot_198687_ub_506/mot_198687_ub_506-001.pdf"/>
          <p>
            Motion till riksdagen äN
          </p>
          <p>
            1986/87:Ub506 TR
          </p>
          <p>
            Ulla Orring och Rune Ångström (fp) Mot. 1986/87 Ub506—-512
          </p>
          <p>
            Freds- och konfliktforskning vid Umeå universitet
          </p>
          <p>
            Umeå är ett ungt universitet, det är ett bra universitet, men
            det saknar fortfarande vissa viktiga verksamhetsområden. Inte
            minst gäller detta inom det vi skulle kunna kalla human- och samhällsvetenskaper.
            Glädjande nog har universitetet fått resurser att bygga upp en
            konstvetenskaplig kompetens, och det pågår diskussioner om en
            utveckling av det religionsvetenskapliga ämnesområdet. Ett annat
            viktigt område är freds- och konfliktforskning. Ett modernt universitet
            bör ägna sig åt freds- och konfliktforskning. Krig och våld tycks
            ha följt människan sedan urminnes tider. Vår historieskrivning
            är visserligen sådan att kriget lyfts fram i rampljuset och därigenom
            undanskymmer mycket av det liv som representerar kärlek, omtanke
            och skapande. Men liksom i dag har sådana yttringar alltid levt
            i skuggan av våld, mord och krig. Att leva i konflikt med andra
            människor, grupper och nationer måste anses fundamentalt mänskligt
            och i så motto acceptabelt. Men konflikter skall inte lösas med
            våld. Om våldsmetoder har representerat den yttersta möjligheten
            att bilägga tvister genom hela vår historia, är det nu nödvändigt
            att satsa intensivt på utvecklingen av en teknik för konfliktlösning
            som inte inbegriper våld. Med den snabbt utvecklade tekniken har
            den mänskliga aggressiviteten blivit allt farligare. Vi står inför
            hotet om en total utplåning av mänsklighe- ten, om vi inte kommer
            överens om en nedrustning av i första hand kärnvapenarsenalen.
            Vi lever i detta avseende i en fullständigt ny situation i historien,
            och den kräver följaktligen nya och konstruktiva insatser. Världens
            nationer satsar i dag enorma summor på upprustning i en värld
            där dessutom miljarder männniskor lever i yttersta fattigdom.
            Den totala kostnaden för rustning under 1986 — FN:s fredsår —
            är 6 300 000 milj. kr. vilket motsvarar 12 milj. kr. per minut.
            Även Sverige är en nation som satsar avsevärda resurser på vapenutveck-
            ling och rustning. Den svenska försvarshuvudtiteln för innevarande
            budgetår är på 26 360 milj. kr. När det satsas enorma ekonomiska
            resurser på destruktiv teknik är det en skyldighet för alla civiliserade
            stater att med kraft ägna sig åt att reducera sådana konflikter
            som kan leda till våld och att utveckla nya strategier för att
            lösa konflikter. Den gamla metoden att rusta sig till tänderna
            och hoppas att motparten skall avstå från krigshandlingar har
            bevisat sin otillräcklighet för den tid och det samhälle vi lever
            i. Vi anser att man behöver forska för att hitta sådana nya strategier.
            Vi
          </p>
          <p>
            1 Riksdagen 1986/87.3 saml. Nr Ub506-512
          </p>
          <pb facs="riksdagen-motions-pdf/data/198687/mot_198687_ub_506/mot_198687_ub_506-002.pdf"/>
          <p>
            behöver utveckla ny kunskap om hur människor och grupper fungerar,
            hur konflikter uppkommer och upptrappas och hur konflikter på
            alla nivåer skall kunna lösas utan våld. Och det är bråttom! Freds-
            och konfliktforskning har funnits vid svenska universitet i närmare
            15 års tid. I början av 1970-talet satsade statsmakterna på sådan
            forskning vid universiteten i Uppsala, Göteborg och Lund. I Uppsala
            och Göteborg finns nu sedan något år professurer. Undervisningen
            i ämnet har i Uppsala temat ”fredskunskap”, i Göteborg ”internationella
            relationer”. Forum för tvärvetenskap i Umeå har nyligen, med stöd
            från utrikesdepar- tementet och universitetsstyrelsen, genomfört
            en föreläsningsserie under temat Freden — en social rörelse. Den
            totala satsningen på forskning och utbildning i de tre fredsforsknings-
            grupperna i Sverige är försvinnande liten från ekonomisk synpunkt
            i jämförelse med de resurser som går till försvaret även i Sverige.
            Det kan röra sig om några miljoner kronor per år. Möjligen kan
            man hoppas att vi befinner oss i början på en utveckling. I höst
            har Chalmers tekniska högskola fått klarsignal att starta en forskargrupp
            med fredsforskning. En eventuell nedrustning kräver ju också teknisk
            kunskap och insikt i sammanhang som berör både teknik och samhälle.
            Det vore orimligt om inte freds- och konfliktforskning i en objektiv
            bedömning skulle prioriteras ytterligare med hänsyn till omfattningen
            av de problem som rustningarna och vapenutvecklingen ställer människan
            inför i dag. Det gäller ju en fråga som sannolikt är ödesavgörande
            för mänsklighe- ten som helhet och för framtiden. Vi har lärt
            oss i vårt land att det finns vissa värden som är helt omistliga.
            Demokratin är ett exempel. Det torde föreligga en total uppslutning
            omkring demokratin i vår kultur. Ändå vet vi att den ständigt
            måste försvaras och ständigt födas på nytt. Den existerar så länge
            den uppehålls i en social rörelse. Gång på gång ser vi de tragiska
            exemplen på att visionärerna betyder så litet och att demokratin
            missbrukas. Den finns så länge vi är medvetna om det omistliga
            i att äga den och är beredda att försvara den och förbättra den.
            Detsamma gäller freden. Men vi har förmodligen ännu inte lärt
            oss med vilka medel den kan och måste försvaras. Våldet bland
            människor går säkerligen inte att på kort sikt utrota. Men det
            håller på att växa fram en ny medvetenhet, kanske i form av en
            social rörelse, om det stora värde som finns i freden, i frånvaron
            av våld, och om det ohyggliga hot som vi står inför om vi inte
            lyckas bemästra våldet. Umeå universitet måste och kan vara med
            och bidra i utvecklingen av ny kunskap på det här området. Forskningens
            resultat har värde till och medi ett internationellt perspektiv.
            Forskningen är också en grund för utbildning. Vid en forskningsavdelning
            tillväxer insikt och kompetens, och genom utbildning och fortbildning,
            av bl. a. lärare i skolväsendet, kan detta bli till nytta för
            hela den norra regionen i Sverige. Det råder inget tvivel om att
            sådan kompetens i stort sett saknas i denna region. I de flesta
            föreläsningar och kurser som hittills anordnats i Umeå har kunniga
            människor fått lov att resa hit från övriga landet. Det är inget
            fel i det, men Norrland måste ha sin egen kunskapsuppbyggnad och
            sin egen kompetens även på detta område. Betydelsen av ett universitet
            i Norrland
          </p>
          <p>
            Mot. 1986/87 Ub506
          </p>
          <pb facs="riksdagen-motions-pdf/data/198687/mot_198687_ub_506/mot_198687_ub_506-003.pdf"/>
          <p>
            har redan på många sätt dokumenterats. Fredsfrågorna utgör inget
            undantag i detta avseende. En framtida freds- och konfliktforskning
            vid Umeå universitet bör utgöra ett komplement till den forskning
            som redan bedrivs i Stockholm, Uppsala Göteborg och Lund. En inventering
            av de resurser på området som redan finns i Umeåregionen bör göras.
            Med utgångspunkt från behovet av kompletterande forskning på området
            i Sverige och de resurser som redan finns i Umeåregionen (FOA,
            Arbetsmedicin m. m.) kan sedan inriktningen av freds- och konfliktforskningen
            i Umeå fastställas. Den utredning och kartläggning som behövs
            för dessa ändamål bör snarast verkställas genom regeringens förslag.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts beträffande
            startandet av freds- och konfliktforsk- ning vid Umeå universitet.
          </p>
          <p>
            Stockholm den 15 januari 1987
          </p>
          <p>
            Ulla Orring (fp) Rune Ångström (fp)
          </p>
          <p>
            Mot. 1986/87 Ub506
          </p>
        </div>
      </div>
    </body>
  </text>
</TEI>
