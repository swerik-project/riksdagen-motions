<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_7/mot_200506_MJ_7-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ7 pnr: m1423
          </p>
          <p>
            Motion till riksdagen 2005/06:MJI7
          </p>
          <p>
            av Cecilia Widegren (m) med anledning av prop. 2004/05:177
          </p>
          <p>
            Etisk prövning av djurförsök m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att nya djurskyddsregler inte får påverka Sverige
            som forskarland. 2. Riksdagen tillkännager för regeringen som
            sin mening vad i motionen anförs om vikten av att undvika veterinärt
            dubbelarbete.
          </p>
          <p>
            Motivering
          </p>
          <p>
            Forskningen — basen för fler jobb
          </p>
          <p>
            Sverige är en av de ledande nationerna inom biomedicinsk forskning.
            Området utpekas av den socialdemokratiska regeringen som en av
            de främsta motorerna för framtida ekonomisk tillväxt, för att
            skapa arbetstillfällen och attrahera investeringar. Inte minst
            handlar det om värdet för dem med svåra sjukdomar som i dag inte
            kan botas. Biomedicinsk forskning är en långsiktig verksamhet
            som kräver stabila spelregler. Jag är övertygad om att ett samspel
            mellan forskningen, industrin och djurskyddslagstiftningen är
            avgörande både för djuren och för de framtida medicinska rönen.
            Jag oroas över den byråkratiska övertro som speglas i propositionen,
            inte minst med hänvisning = till att den nya Djurskyddsmyndigheten
            ges ökad styrka, än en gång. Hittills har det inte kommit djuren
            till del.
          </p>
          <p>
            Sverige i världsklass
          </p>
          <p>
            Svensk kompetens har under årens lopp åstadkommit framgångar
            inom såväl grundforskning som tillämpad forskning. Ett exempel
            är Nobelpristagaren Arvid Carlssons upptäckter av dopaminets betydelse
            för behandling av Parkinsons sjukdom. Ett annat är Astra Zenecas
            magsårsmedicin Losec, som
          </p>
          <pb facs="riksdagen-motions-pdf/data/200506/mot_200506_MJ_7/mot_200506_MJ_7-0002.pdf"/>
          <p>
            2005/06:MJ7
          </p>
          <p>
            under en rad år var världens mest sålda läkemedel och som radikalt
            minskade behovet för magsårsoperationer. Internationellt sett
            rankas kvaliteten på svensk biomedicinsk forskning mycket högt,
            högre än vad som motiveras av vår folkmängd och de ekonomiska
            resurser som tillförts området.
          </p>
          <p>
            Djurförsöken spelar roll
          </p>
          <p>
            Denna forskning har skapat tiotusentals arbetstillfällen såväl
            på universitet och högskolor som inom läkemedels- och bioteknikindustrin.
            I merparten av den biomedicinska forskningen utgör försök på djur
            ett oundvikligt inslag. Djurförsök genomförs bl.a. för att identifiera
            grundläggande mekanismer bakom olika sjukdomar. Vid utveckling
            av nya läkemedel ställs också strikta krav på väl dokumenterade
            resultat från djurförsök innan kliniska studier av läkemedel får
            utföras. Det är heller inte tillåtet att saluföra läkemedel som
            inte
          </p>
          <p>
            säkerhetstestats på djur. Ingen enskild forskare eller institution
            och inget läkemedelsföretag skulle våga riskera människors liv
            och hälsa genom att behandla patienter med nya läkemedel som inte
            testats på djur enligt den internationella standard som styr forskningen
            på det här området.
          </p>
          <p>
            Alternativa metoder växer fram
          </p>
          <p>
            Det sker i dag en snabb metodutveckling inom den medicinska forskningen.
            Denna metodutveckling lever till fullo upp till den princip som
            styr allt arbete med djurförsök och som syftar till att förfina,
            minska och ersätta försöken. De djurförsök som utförs i Sverige
            omgärdas av en av världens erkänt mest strikta lagstiftningar
            på djurskyddsområdet. Syftet med bestämmelserna är att användningen
            av försöksdjur skall begränsas till vad som är absolut nödvändigt.
            Enligt bestämmelserna i djurskyddslagen (1988:534) får djur användas
            i djurförsök endast om syftet med användningen inte kan uppnås
            med någon annan tillfredsställande metod där man inte använder
            djur. Lagen innebär vidare att verksamheten skall utformas så
            att djuren inte utsätts för större lidande än vad som är absolut
            nödvändigt och så att det inte används andra djur än sådana som
            har fötts upp för ändamålet. Innan ett djurförsök påbörjas krävs
            dessutom ett godkännande av en djurförsöksetisk nämnd, något som
            är unikt för Sverige. Det krävs också särskilda tillstånd från
            Djurskyddsmyndigheten för att få använda, föda upp, förvara eller
            tillhandahålla försöksdjur.
          </p>
          <p>
            Veterinärer
          </p>
          <p>
            Propositionen föreslår att en veterinär skall vara knuten till
            verksamheter med försöksdjur. Det kan tyckas självklart, men jag
            är oroad över att det skapar dubbelarbete. Veterinären skall bistå
            med djurkunskap till nämnder och
          </p>
          <pb facs="riksdagen-motions-pdf/data/200506/mot_200506_MJ_7/mot_200506_MJ_7-0003.pdf"/>
          <p>
            referensgrupper. Det torde vara enklare om referensgrupper innehöll
            veterinära kunskaper så behövdes inte en rekryteras till varje
            nämnd.
          </p>
          <p>
            Nej till aktivistöverklagan
          </p>
          <p>
            Ett annat oroande utredningsuppdrag är idéer om att beslut i
            djurförsöksetiska nämnder skall kunna överklagas. Vetenskapliga
            projekt finansieras i allmänhet av externa anslag, t.ex. från
            Vetenskapsrådet. Anslagen ges för begränsade tidsperioder, vanligen
            2-3 år. De etiska prövningarna tar redan i dag ofta ganska lång
            tid, och förlängs denna tid genom överklaganden kommer det ofta
            att bli omöjligt att utföra projekten inom anslagstiden. Dessutom
            saknas i princip lämplig instans att överklaga till eftersom de
            djurförsöksetiska nämnderna har mycket hög kompetens, en kompetens
            som inte finns på annat håll. Varje nämnd leds av en domare och
            både vetenskapsmän och lekmän finns representerade i nämnderna.
            En oro finns att djurrättsaktivister i framtiden inte bara fortsätter
            att trakassera djurägare och jordbrukare som håller djur, utan
            också ger sig på forskare eller på annat sätt hindrar instutitioner
            eller företag som genomför djurförsök. Här bör regeringen hand
            i hand med sina nya idéer se över brottsskalan på de aktivister
            som inte bara ger sig på legala näringar utan också uppviglar,
            förstör och bryter sig in vid forskarstationer och företag.
          </p>
          <p>
            Djurförsöken flyttar utomlands
          </p>
          <p>
            Det slutliga resultatet av de pågående utredningarna på detta
            område är omöjligt att förutse men kan komma att innebära att
            regler införs som starkt försvårar svensk forskning inom det medicinska
            området. I värsta fall kan sådana svenska särkrav tvinga bort
            stora delar av den internationella läkemedelsforskningen och hämma
            den svenska bioteknikindustrin. Paradoxalt nog skulle det inte
            gynna försöksdjuren om djurförsöken flyttades till ett annat land
            som inte har lika strikt djurskydd som Sverige — snarare tvärtom,
            då kontrollen skulle minska.
          </p>
          <p>
            Industrin samarbetsvillig
          </p>
          <p>
            Djurförsöken är viktiga för den medicinska forskningen och måste
            kunna verka under stabila spelregler och rimliga vetenskapliga
            förutsättningar för att kunna = uppfylla sitt viktiga samhällsuppdrag
            — att förbättra behandlingsmöjligheterna för personer med svåra
            sjukdomar. Det är min bestämda övertygelse att allmänheten inte
            anser att vi skall förbjuda alla djurförsök om ett sådant förbud
            innebär att vi omöjliggör svensk medicinsk forskning. Vi har heller
            inte i det svenska forskarsamhället mött en större önskan om att
            försämra förhållandena för försöksdjur. Tvärtom är strävan ständigt
            att
          </p>
          <p>
            2005/06:MJ7
          </p>
          <pb facs="riksdagen-motions-pdf/data/200506/mot_200506_MJ_7/mot_200506_MJ_7-0004.pdf"/>
          <p>
            2005/06:MJ7
          </p>
          <p>
            minimera antalet djurförsök och ge försöksdjuren en så bra miljö
            och så goda förhållanden som möjligt. Sverige ligger i frontlinjen
            när det gäller både biomedicinsk forskning och djurskydd, vilket
            innebär att värdefull medicinsk forskning kan bedrivas samtidigt
            som de försöksdjur som trots allt måste användas får en allt bättre
            miljö. Denna utveckling av den medicinska forskningen och av djurförsöksmetodik
            är värd att slå vakt om.
          </p>
          <p>
            Stockholm den 28 september 2005
          </p>
          <p>
            Cecilia Widegren (m)
          </p>
        </div>
      </div>
    </body>
  </text>
</TEI>
