<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1037/mot_1969__ak__1037-001.pdf"/>
      <fw>
        Motion i Andra kammaren, nr 1037 år 1969 15
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1037
          </p>
          <p>
            Av herrar Romanus och Ahlmark, i anledning av Kungl. Maj:ts proposition
            nr 4, angående utbildningens organisation vid filosofisk fakultet
            m. m.
          </p>
          <p>
            Frågan om en förbättrad undervisning i samhällskunskap i skolorna
            har länge varit föremål för debatt. Skolkommissionen föreslog
            i sitt betänkande 1948 (SOU 1948: 27), att samhällskunskapen skulle
            få större omfattning på alla skolstadier. Som motivering angavs,
            att »behovet av grundliga insikter i samhällskunskap växer. De
            sociala företeelserna blir alltmer sammansatta och alltmer betydelsefulla
            för den enskilde... Kommissionen anser därför, att en kraftig
            förstärkning av undervisningen i samhällskunskap måste sträc-
            ka sig genom hela medborgarskolan.&gt; Kommissionens förslag om ett
            särskilt ämne samhällskunskap accepterades i Kungl. Maj:ts proposition
            70/1950, och riksdagen fattade samma år principbeslut i samma
            riktning. Denna förstärkning av samhällskunskapens ställning i
            skolorna kom att genomföras successivt. Ämnet blev först självständigt
            i försöksskolan, se- nare i grundskolan, och 1961 delades ämnet
            historia med samhällslära på gymnasiet i två ämnen: historia och
            samhällskunskap. I samband med in- rättandet av ett särskilt ämne
            samhällskunskap på gymnasiet föreskrevs att för lärarbehörighet
            skulle fordras två betygsenheter i endera nationalekono- mi eller
            statskunskap och en betygsenhet i det andra av dessa båda univer-
            sitetsämnen. På det nya gymnasiet har — liksom i fackskolan —
            ämnet samhällskun- skap givits en ytterligare förstärkt ställning
            räknat i veckotimmar i huvudsak i enlighet med gymnasieutredningens
            förslag från 1963. Gymnasieutred- ningen föreslog vidare, att
            ämnet geografi skulle upphöra som självständigt ämne på gymnasiet
            och i stället inordnas under samhällskunskapen. Detta utredningens
            förslag innebar dock ej någon förändrad inställning till syftet
            med ett självständigt ämne samhällskunskap — att redan i skolan
            ge sådana kunskaper om samhällssystemet som krävs av medborgarna
            i en politisk demokrati. Utredningen talade om »att främja förmågan
            att förstå hur sam- hället fungerar». Genom sammanslagningen av
            samhällskunskapen och geografin på gym- nasiet, medan ämnet geografi
            kvarstod som självständigt ämne i grundskolan, uppstod ett problem
            för lärarutbildningen. Med tillämpning av då gällande lärarutbildningsregler
            skulle erfordras sammanlagt fem betygsenheter för behörighet i
            det sammanlagda ämnet samhällskunskap — två i geografi,
          </p>
          <pb facs="riksdagen-motions-pdf/data/1969/mot_1969__ak__1037/mot_1969__ak__1037-002.pdf"/>
          <fw>
            16 Motion i Andra kammaren, nr 1037 år 1969
          </fw>
          <p>
            två i antingen nationalekonomi eller statskunskap och ett i det
            andra av dessa båda. Inom ramen av sex terminers studietid skulle
            utrymme då ej finnas att förvärva undervisningskompetens i något
            annat gymnasieämne. Detta problem behandlas i det förslag till
            utbildningslinjer, som framlagts av universitetskanslersämbetets
            arbetsgrupp för fasta studiegångar. UKAS” förslag innebär på denna
            punkt, att för ämnesteoretisk behörighet som lärare i samhällskunskap
            på gymnasiet skall krävas 60 poäng, d.v.s. tre terminers studier.
            I propositionen förutsätts ingen ändring av UKAS” förslag i detta
            avseende. Förslaget bör jämföras med nuvarande förhållanden där
            motsva- rande lärarkompetens kräver fem terminers studier. Införandet
            av den nya utbildningsorganisationen skulle således medföra, att
            tiden för utbildning av lärare i samhällskunskap skulle skäras
            ned med 40 procent. Med hänsyn till det angelägna i att skolan
            i dagens läge meddelar kunskaper om sam- hällssystemet — inte
            minst vad avser det politiska och ekonomiska livet — är denna
            följd av förslaget om särskilda utbildningslinjer mycket olycklig.
            Flera möjligheter kan prövas för att eliminera denna olyckliga
            konsekvens. Ämnet samhällskunskap kan t. ex. på gymnasium och
            fackskola tillåtas ingå i s.k. ettämneskombinationer, där läraren
            alltså icke har behörighet i något annat ämne. Samhällskunskapen
            kan vidare kombineras med ämnet social- kunskap, som har ett med
            samhällskunskapen likartat utbildningsinnehåll. Ett tredje alternativ
            är att låta samhällskunskapen vid s.k. tvåämneskom- binationer
            obligatoriskt ingå med 80 poäng och det andra ämnet med 40 poäng.
            Det bör vara en väsentlig uppgift att vid konstruerandet av utbildnings-
            linjerna tillse, att lärarutbildningen för det nya gymnasieämnet
            samhälls- kunskap icke underskrider fyra studieterminer, d.v.s.
            80 poäng. Utöver de nämnda vägarna finns givetvis också möjligheten
            att förlänga lärarnas ämnesteoretiska utbildning med en eller
            två terminer. Med hänvisning till det ovan anförda föreslår vi,
            att riksdagen i skrivelse till Kungl. Maj:t uttalar att åt- gärder
            bör vidtas i samband med införandet av de fasta studiegångarna
            för att säkerställa att lärarutbildningen för det nya gymnasieämnet
            samhällskunskap inte underskrider fyra studieterminer, d. v. s.
            80 poäng.
          </p>
          <p>
            Stockholm den 7 februari 1969
          </p>
          <p>
            Gabriel Romanus (fp) Per Ahlmark (fp)
          </p>
          <p>
            Svenska Reproduktions AB 1969
          </p>
        </div>
      </div>
    </body>
  </text>
</TEI>
