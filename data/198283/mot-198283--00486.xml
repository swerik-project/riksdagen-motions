<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00486">
  <teiHeader>
    <fileDesc>
      <titleStmt>
        <title>Miljövårdens organisation och resurser</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljövårdens organisation och resurser</title>
          <idno type="rdwebb">G602486</idno>
          <rs type="number">486</rs>
          <ref type="dokument_url_text">http://data.riksdagen.se/dokument/G602486/text</ref>
          <ref type="dokument_url_html">http://data.riksdagen.se/dokument/G602486</ref>
          <ref type="dokumentstatus_url_xml">http://data.riksdagen.se/dokumentstatus/G602486</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MUFzDT7MRTnr5yFv6K4F2v" type="signed"/>
        <correspContext corresp="i-MUFzDT7MRTnr5yFv6K4F2v">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__486/mot_198283__486-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            Motion 1982/83:486
          </p>
          <p>
            Lars Werner m. fl. Miljövårdens organisation och resurser
          </p>
          <p>
            Vår planet, Tellus, är unik bland alla himlakroppar vi känner
            — här finns liv. Liv har det funnits på jorden under mycket lång
            tid. Under mycket kortare tid har det funnits mänskligt liv. Att
            det alls finns liv här beror på, att det har funnits och alltjämt
            finns en miljö, som kan hysa och reproducera liv. Livsmiljön har
            undergått och undergår hela tiden en utveckling, som beror av
            naturliga förändringar. Denna naturliga utveckling sträcker sig
            över stora tidsrymder och ledde på sin tid till att liv kunde
            uppkomma och utvecklas och kommer - förhoppningsvis i en mycket
            avlägsen framtid — att leda till att livet på jorden upphör. Om
            vår planet är unik genom att hysa liv, så är livet här på jorden
            unikt genom att inom sig hysa människan. Människan har ju skiljt
            ut sig från de övriga levande varelserna genom att ställa naturkrafterna
            under sin direkta kontroll. Denna kontroll var till en början
            mycket begränsad och rörde bara vissa naturkrafter som t. ex.
            elden, växtodling och hållande av husdjur. I det mänskliga industrisamhället
            är denna kontroll över naturkraf- ter av helt andra dimensioner.
            Den mänskliga kontrollen över naturkrafter har en dubbel karaktär.
            Å ena sidan ger den möjlighet till ett bra liv under goda betingelser
            för en stor världsbefolkning, om den utnyttjas för folkens bästa.
            Å andra sidan kan kontrollen leda till, att den mänskliga livsmiljön
            helt förstörs. En förstörelse kan komma plötsligt genom ett kärnvapenkrig
            eller mera smygande genom miljöförgiftning. Hur det kommer att
            bli beror av om det mänskliga förnuftet, som ju kunnat tänka ut
            och skapa en sofistikerad teknik, kommer att leda till att den
            konstruktiva eller den destruktiva sidan av teknikanvändningen
            kommer till uttryck i samhällsut- vecklingen. Hur det skall gå
            för Sveriges folk och hur det skall gå också för de andra folken
            ute i världen beror sålunda av hur och i vems intresse tekniken
            skall användas, av hur och i vems intresse naturresurserna utnyttjas.
            Vi har två frågor som är avgörande för den mänskliga livsmiljön
            och därmed för den mänskliga överlevnaden. Den ena och akuta frågan
            handlar om att förhindra ett kärnvapenkrig. Den andra och mera
            långsiktiga gäller bevarande av den mänskliga miljön från resursutarmning
            och förgiftning från industrisamhäl- let. Båda hoten går fortfarande
            att undvika. Ett kärnvapenkrig kan förhindras av en omfattande
            fredsrörelse, som tvingar fram stopp för kärnvapen. Rovdrift med
            naturresurserna och förgiftning av miljön kan stoppas genom en
            medveten massrörelse bland folket. Under 1960-talet började en
            miljörörelse växa fram, som visade på industrisamhällets skadeverkan
            på den mänskliga miljön. Det har lett till, att frågan om den
          </p>
          <pb facs="riksdagen-motions-pdf/data/198283/mot_198283__486/mot_198283__486-002.pdf"/>
          <p>
            Mot. 1982/83:486 1
          </p>
          <p>
            mänskliga miljön blivit en viktig politisk fråga för alla politiska
            partier. Partiernas läge inom höger-vänster-skalan påverkar klart
            resp. partiers miljöpolitik. Det parti som anser den kapitalistiska
            marknadsekonomin vara att föredra som ekonomiskt system grundar
            sin miljöpolitik på detta system och detta får givetvis konsekvenser
            för hur miljöpolitiken i verkligheten kommer att bli. Vänsterpartiet
            kommunisterna, som ju ligger längst till vänster i riksdagspartierna
            på höger-vänster-skalan, företräder en socialis- tisk miljöpolitik.
            Det finns ju grupperingar, som försöker hävda att miljöfrågorna
            ligger utanför begreppen höger-vänster i politiken och skulle
            kunna samla alla oberoende av det klassmässiga hemvistet i samhället.
            Sådana tankegångar är enligt vår mening bara uttryck för småborgerliga,
            populistiska illusioner, som inte har förankring i den politiska
            verklighe- ten. Vad menar då vänsterpartiet kommunisterna med
            en socialistisk miljöpo- litik? Vår grundläggande utgångspunkt
            för en sådan miljöpolitik är att all produktion skall ha sin bevekelsegrund
            i tillgodoseende av viktiga mänskliga behov. Profit för ägarna
            till produktionsmedlen skall inte få vara drivkraften. Vi anser
            att det skall tillskapas en hushållning, som bygger på ekologisk
            och medicinsk kunskap. Vi menar att det för en verklig hushållning
            krävs en planerad ekonomi. Nyttan kommer inte till uttryck i det
            pris, som en vara får på den kapitalistiska marknaden. Denna marknadsekonomi
            klarar helt enkelt inte av att nyttobestämma produktionen. Denna
            brist i det ekono- miska systemet begränsar i hög grad möjligheterna
            till hushållning med råvaror, energi och övriga naturresurser.
            Denna svårighet får inte hindra oss från att söka genomföra inledningen
            till en socialistisk miljöpolitik redan under kapitalismen. Åtgärder
            till skydd för naturresurser och miljö måste vidtas redan nu,
            eftersom ett framtida socialistiskt samhälle kommer att få ärva
            det förutvarande kapitalistiska samhällets ekosystem. Ett sådant
            resurs- och miljöskydd underlättas, om det integreras i själva
            produktionsstruktu- ren. En planerad ekonomi ger goda möjligheter
            till en balanserad tillväxt. Genom återvinning och resurssnål
            produktion kan naturresurser sparas. Tillväxten styrs till områden
            som inte kräver ökad användning av råvaror och energi. Genom effektivisering
            av processer och användande av bästa tillgängliga teknik kan stora
            tillgångar sparas. Produktionens storlek och folkets levnadsstandard
            har inget automatiskt samband med varandra. Produktionens sammansättning
            är minst lika viktig som dess storlek. Det är viktigt att ha klart
            för sig, att en planerad hushållning inte automatiskt leder till
            skonsamhet mot naturresurser och miljö. Inom varje ekonomiskt
            system handlar det om hur tekniken används. Tekniskt utvecklingsarbete
            och forskning måste styras utifrån kraven om god miljö, social
            samvaro, jämlikhet och demokrati. Dessa grundläggande frågor ingår
            som viktiga element i en miljöpolitik som vi gärna vill beteckna
            som socialistisk. Genomförande av miljöpolitiken är inte konfliktfri
            inom något ekono- miskt system, men inom den kapitalistiska marknadsekonomin
            är konflikten mera markerad — vinstintresset står mot miljöintresset.
            Hur det går, om
          </p>
          <pb facs="riksdagen-motions-pdf/data/198283/mot_198283__486/mot_198283__486-003.pdf"/>
          <p>
            Mot. 1982/83:486 12
          </p>
          <p>
            vinstintresset får fritt utrymme, finns det många exempel på.
            Då blir det rovdrift på naturresurserna och svåra skador på miljön.
            Det som på kort sikt är ekonomiskt fördelaktigt för det enskilda
            företaget, blir mycket ofördel- aktigt för samhället som helhet
            på längre sikt. Därför måste samhället gå in och reglera konflikten
            mellan exploateringsintresset och miljöintresset. Denna reglering
            grundar sig på lagstiftning. Lagstiftningen är oftast allmänt
            hållen, varför det fordras tillämpningskungörelser som konkretiserar
            vad lagen avser. Trots detta kan det många gånger vara svårt att
            avgöra vad som skall gälla. Intresseavvägningen är i själva verket
            politisk mera än den är juridisk. Därför bör alla viktiga miljöpolitiska
            avgöranden fattas av politiskt ansvariga organ och inte av ämbetsmän.
            En miljövårdsförvaltning under ämbetsmannaansvar behövs ändå för
            övervakning och kontroll av hur miljölagstiftningen efterlevs.
            Här har tidigare nämnts att såväl miljö- som fredsfrågorna drivits
            fram till politiska huvudfrågor genom folkrörelser. Vi anser att
            det därför är viktigt att miljöpolitiken kan påverkas av de direkt
            berörda människorna. Ramarna för den nationella miljöpolitiken
            måste bestämmas av riksdag och regering, men vid tillämpningen
            ute på fältet måste kommuner och ideella organisa- tioner ges
            mer inflytande än vad som nu är fallet. Det s. k. kommunala vetot
            enligt byggnadslagen bör överföras till miljöskyddslagen. Möjlighet
            att överklaga beslut i miljöärenden bör vidgas, så att utöver
            sakägare också ideella organisationer ges sådan möjlighet utan
            att samtidigt företräda en sakägare. För att ständigt förbättra
            underlaget för miljöpolitiska beslut måste forskningen ges erforderliga
            resurser också i tider då ekonomin är kärv. Såväl grundforskning
            som tillämpad forskning måste föras vidare. Avbrott i en långsiktig
            forskningskedja kan ibland riskera att spoliera vad man redan
            uppnått, därför är det viktigt med kontinuitet. De legala möjligheterna
            att ingripa mot miljö- och naturförstöring måste fortlöpande ses
            över, så att de motsvarar det aktuella miljöpolitiska läget. För
            genomförande av en bra miljöpolitik erfordras det resurser. De
            samhälleliga resurserna för kontroll och övervakning måste byggas
            ut. Nära samverkan med folkrörelser ute på fältet kan ge en effektivare
            övervakning med mindre kostnader för samhället. Vi kan konstatera,
            att de miljöanslag som både vänsterpartiet kommunis- terna och
            socialdemokraterna yrkade höjningar på i 1981/82 års budgetpro-
            position, i 1982/83 års budgetproposition blivit tämligen väl
            tillgodosedda. I nuvarande trängda budgetläge får vi därför acceptera
            den föreslagna nivån på miljöanslagen i årets budget. Yrkanden
            i denna motion om miljövårdens organisation och resurser kommer
            därför att avse åtgärder, som inte direkt beror av anslagens storlek
            i dagens läge och som handlar om den miljöpolitiska inriktningen
            framåt i tiden.
          </p>
          <pb facs="riksdagen-motions-pdf/data/198283/mot_198283__486/mot_198283__486-004.pdf"/>
          <p>
            ses A—A— AA
          </p>
          <p>
            Mot. 1982/83:486 13
          </p>
          <p>
            Mot bakgrund av det anförda yrkar vi 1. att riksdagen hos regeringen
            begär en översyn och omorgani- sation av miljövården i enlighet
            med vad som i motionen anförts och att härvid ett särskilt miljödepartement
            inrättas, 2. attriksdagen hos regeringen begär sådan förändring
            i miljövår- dens organisation att kommunerna ges ökat inflytande
            över miljöfrågor som berör dem och att det s. k. kommunala vetot
            flyttas till miljöskyddslagen, 3. att riksdagen hos regeringen
            begär förslag till sådan ändring i gällande lagstiftning att ideella
            organisationer ges rätt att överklaga beslut av koncessionsnämnden
            för miljöskydd utan att samtidigt företräda sakägare, 4. attriksdagen
            hos regeringen begär sådan översyn av kungörel- serna inom miljöområdet
            att tillämpningen av gällande lag ytterligare konkretiseras med
            syfte att snabbare kunna ingripa mot miljöbrott utan långtgående
            beviskrav.
          </p>
          <p>
            Stockholm den 19 januari 1983
          </p>
          <p>
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            PER ISRAELSSON (vpk)
          </p>
        </div>
      </div>
    </body>
  </text>
</TEI>
