<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02
          </p>
          <p>
            mnr: MJ523 pnr: kd425
          </p>
          <p>
            Motion till riksdagen 2001/02:MJ523
          </p>
          <p>
            av Caroline
          </p>
          <p>
            Hagström m.fl. (kd)
          </p>
          <p>
            Skogsnäringen
          </p>
          <p>
            Motionen delad mellan flera utskott
          </p>
          <p>
            Förslag till riksdagsbeslut
          </p>
          <p>
            1. Riksdagen ti
          </p>
          <p>
            Ikännager för regeringen som sin mening vad i motionen
          </p>
          <p>
            anförs om privat och statligt ägande.
          </p>
          <p>
            2. Riksdagen ti
          </p>
          <p>
            lkännager för regeringen som sin mening vad i motionen
          </p>
          <p>
            anförs om statens uppgift beträffande utvecklingen av skogsnäringen.
          </p>
          <p>
            3. Riksdagen til anförs om bal 4. Riksdagen ti
          </p>
          <p>
            lkännager för regeringen som sin mening vad i motionen Jans mellan
            miljö- och produktionsmål. Ikännager för regeringen som sin mening
            vad i motionen
          </p>
          <p>
            anförs om skogscertifiering.
          </p>
          <p>
            5. Riksdagen til
          </p>
          <p>
            lkännager för regeringen som sin mening vad i motionen
          </p>
          <p>
            anförs om jordförvärvslagen.'
          </p>
          <p>
            6. Riksdagen
          </p>
          <p>
            begär att regeringen låter utreda värdet av gamla
          </p>
          <p>
            reservatsavsättningar och tidigare skyddad mark, enligt vad som
            anförs i
          </p>
          <p>
            motionen. 7. Riksdagen til anförs om en
          </p>
          <p>
            Ikännager för regeringen som sin mening vad i motionen omorganisation
            av Skogsstyrelsen.
          </p>
          <p>
            8. Riksdagen begär att regeringen gör en utvärdering av älgskötselområdena
            och avvägningen mellan skogsbruk och viltvård. 9. Riksdagen begär
            att regeringen återkommer med förslag till inrättande av en katastroffond.
          </p>
          <p>
            0. Riksdagen til anförs om be; 1. Riksdagen til anförs om ka
          </p>
          <p>
            öppna för en
          </p>
          <p>
            3. Riksdagen ti anförs om träanvändnin; 4. Riksdagen til
          </p>
          <p>
            större fornlämningsområden.
          </p>
          <p>
            Ikännager för regeringen som sin mening vad i motionen hovet
            av forskning kring ekdöden. Ikännager för regeringen som sin mening
            vad i motionen kning.
          </p>
          <p>
            2. Riksdagen begär hos regeringen en översyn av lagstiftningen
            som kan
          </p>
          <p>
            möjlighet till ersättning för inskränkning i brukandet inom
          </p>
          <p>
            lkännager för regeringen som sin mening vad i motionen behovet
            av att prioritera forskningen kring trä och g.&gt; lkännager för
            regeringen som sin mening vad i motionen
          </p>
          <p>
            anförs om trä i officiella byggnader.”
          </p>
          <p>
            29
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0002.pdf"/>
          <p>
            2001/02:MJ523
          </p>
          <p>
            15. Riksdagen tillkännager för regeringen som sin mening vad
            i motionen anförs om vikten av skoglig kompetens och resurser
            vid Sveriges beskickningar utomlands.”
          </p>
          <p>
            " Yrkande 5 hänvisat till BoU. ? Yrkandena 13, 14 hänvisade till
            NU. &gt; Yrkande 15 hänvisat till UU.
          </p>
          <p>
            30
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0003.pdf"/>
          <p>
            Inledning
          </p>
          <p>
            Skogsnäringen är den bransch som svarar för de = största nettoexportinkomsterna
            i vårt land. År 2000 var nettoexportvärdet av skogsindustriprodukter
            84 miljarder kronor. Som jämförelse kan nämnas bilar och bildelar
            som svarade för en nettoexport värd 28 miljarder, elektrovaror
            och datorer 36 miljarder, övriga verkstadsprodukter 42 miljarder
            och läkemedel 23 miljarder kronor. Skogsbruket och den därmed
            sammanhängande förädlingsindustrin är sedan länge en viktig svensk
            basnäring. För att svenskt skogsbruk och svensk skogsindustri
            ska kunna utvecklas i framtiden krävs övergripande långsiktiga
            och hållbara spelregler som befrämjar såväl produktions- som miljömål.
            Det är angeläget att dessa mål har samma prioritet och dignitet
            vid utformningen av den övergripande skogspolitiken. Skogsvårdslagen,
            där miljö- och produktionsmål jämställs, bygger på förvaltarskapstanken,
            ett ansvarstagande som skogsbrukare har att ta för kommande generationer.
            Lagen är utformad för att ge skydd åt den biologiska mångfalden
            samtidigt som virkesförsörjningen skall vara säkrad för den svenska
            skogsindustrin. Denna lagstiftning har bara gällt några år, en
            kort tid i skogens omloppstid.
          </p>
          <p>
            Det enskilda ägandet
          </p>
          <p>
            Regering och riksdag har tidigare markerat samstämmighet i synen
            på ägarstrukturen i det svenska skogsbruket vilket inneburit att
            det enskilda ägandet ska stimuleras i förhållande till ett ökat
            storbolagsägande. Även fortsättningsvis bör det enskilda ägandet
            i svenskt skogsbruk främjas.
          </p>
          <p>
            Det statliga ägandet
          </p>
          <p>
            Kristdemokraterna anser att staten bör sälja ut de företag som
            är verksamma på den konkurrensutsatta marknaden. Det finns i de
            flesta fall nya ägare som kan driva verksamheten minst lika bra.
            Vi anser följaktligen att staten skall äga så lite som möjligt
            av den produktiva skogsmarken. Enskilda skogsägare och privata
            bolag kan bruka skogen miljö- och tillväxtsmässigt lika bra som
            staten, och därför finns ingen anledning för staten att konkurrera
            genom att äga produktionsskog i stor omfattning. Statens uppgift
            är att ta hand om områden med höga naturvärden som undantas brukning,
            att införskaffa och hålla viss produktionsmark som bytesvara när
            allmänintresset kräver att privata skogsägares marker inte
          </p>
          <p>
            2001/02:MJ523
          </p>
          <p>
            31
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0004.pdf"/>
          <p>
            2001/02:MJ523
          </p>
          <p>
            32
          </p>
          <p>
            längre kan brukas. Behovet är störst i södra Sverige, där mer
            mark behöver skyddas.
          </p>
          <p>
            Jordförvärvslagen
          </p>
          <p>
            Kristdemokraterna har, under flera år, påtalat vikten av att
            bevara principen om upprätthållande av den nuvarande balansen
            mellan olika ägarkategorier ifråga om innehav av lantbruksfastigheter.
            Ett utredningsförslag med denna innebörd har nyligen presenterats
            och vi förutsätter att regeringen följer utredningens förslag.
            Vi anser vidare att det i jordförvärvsförordningen bör införas
            skärpningar av kompensationsprincipen så att kompensationsmark
            och förvärvad mark skall ligga i samma geografiska område, att
            registrering av juridiska personers köp och försäljningar skall
            ske och att juridiska personer som i större utsträckning verkar
            på fastighetsmarknaden avkrävs årliga markbalanser.
          </p>
          <p>
            Lagstiftningen
          </p>
          <p>
            Miljöbalkens regler är bristfälligt anpassade till skogs- och
            lantbrukets förutsättningar. Därför förutsätter Kristdemokraterna
            att den nu pågående översynen av miljöbalken kommer att leda till
            att hinder och begränsningar för skogsbruket elimineras. Enligt
            Kristdemokraterna måste miljöbalken ändras i förhållande till
            skogsvårdslagen i dessa frågor. Oklarheterna i lagstiftningen
            kan komma att drabba skogsbruket hårt till nackdel för skogsvården
            och därmed också svensk ekonomi. Exempelvis gäller för en skogsägare
            som gör en avverkningsanmälan att anmälan kan prövas av två myndigheter
            med var sin lagstiftning med olika effekter. Den skogliga myndigheten
            prövar enligt skogsvårdslagen medan kommunen, enligt ett pågående
            rättsfall i Nora, kan ha rätt att pröva enligt miljöbalken. Skulle
            tillstånd för avverkning inte beviljas hamnar skogsägaren i olika
            situationer beroende på vilken av myndigheterna som = avslår ansökan.
            Miljöbalkskommittén måste se som en av sina huvuduppgifter att
            rätta till detta förhållande. Statistik visar att det är inom
            privatskogsbruket som skogsvårdsåtgärder såsom «markberedning,
            plantering och röjning ökar mest. Skulle regeringsrättens prövning
            av Nora-fallet bli att kommunen har rätt att pröva enligt miljöbalken
            innebär det att skogsbruk klassas som miljöfarlig verksamhet,
            något som skulle drabba näringen mycket hårt. Skogsvårdslagen
            bör vara det lagrum som tillämpas i detta fall. Under början av
            1990-talet var inriktningen i skogen fokuserad på miljöfrågan.
            Myndigheterna har sedan dess legat alldeles för lågt med skogsproduktionsrådgivning
            och lagtillämpningar. Nu måste fokus även läggas på produktionen.
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0005.pdf"/>
          <p>
            Med tydliga lagar och förordningar behövs inte detaljregleringar.
            Det som krävs är en ramlag som innehåller krav på återväxter,
            skogsskydd och naturvårdshänsyn. Från Kristdemokraternas sida
            har vi tidigare avvisat ett antal regeringsförslag som innebär
            en återgång till ett mer detaljreglerat skogsbruk. Sveriges skogar
            brukas med världens kanske mest miljöanpassade metoder. Kampanjen
            Grönare Skog är en mycket omfattande satsning riktad mot det privata
            skogsbruket med betoning på produktion utifrån miljö- och naturvårdsåtaganden.
            Det samarbete som inletts med skogsägareföreningarna förstärker
            utbildningskampanjen med den ekonomiska aspekten på dagens miljöanpassade
            produktion.
          </p>
          <p>
            Skogscertifiering
          </p>
          <p>
            Skogscertifiering är en marknadsdriven process. Det är viktigt
            att certifieringen fungerar som en drivkraft och ett kommunikationsinstrument
            på en fri marknad. Kristdemokraterna anser att statens uppgift
            begränsar sig till att tillse att det finns ett institutionellt
            ramverk, som kan säkerställa att marknadsprinciperna fungerar
            väl. Anslutningen till ett certifieringssystem måste vara frivillig
            och de som inte ansluter sig får inte diskrimineras. Ramverket
            ska inte tillåta ett certifieringsmonopol utan garantera frihet
            att etablera nya certifieringssystem. Skogscertifiering får inte
            leda till förtäckta handelshinder.
          </p>
          <p>
            Analys av framtida utveckling
          </p>
          <p>
            Skogsstyrelsen har presenterat skogliga konsekvensanalyser (SKA
            99) med bl.a. ett antal scenarier, där man varierat dels skogsvårdsinsatser,
            dels markavsättningar av miljöskäl. Det framgår där att dagens
            avverkningsnivå bör kunna upprätthållas under innevarande sekel,
            även vid relativt omfattande avsättningar av skogsmark för andra
            ändamål. Ett avgörande skäl till detta är skogsbrukarnas goda
            skötsel av skogarna och den skogspolitik som bedrivits under lång
            tid, vilket resulterat i nya växtliga skogar. SKA 99 har emellertid
            använt sig av en äldre modell för dessa studier. Man har därför
            inte kunnat variera skogsskötseln tillräckligt, virkeskvaliteten
            kan inte beskrivas och intressanta, ekonomiska faktorer är inte
            integrerade. Effekterna för det framtida skogsbruket vid andra
            ekonomiska förutsättningar än dagens kan alltså inte avläsas i
            SKA 99. Detta behöver uppmärksammas när skogspolitiken utvärderas,
            och för att framtida, skogliga konsekvensanalyser ska bli ännu
            bättre verktyg i skogspolitiken måste nödvändiga medel avsättas
            för detta projekt.
          </p>
          <p>
            2001/02:MJ523
          </p>
          <p>
            33
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0006.pdf"/>
          <p>
            2001/02:MJ523
          </p>
          <p>
            34
          </p>
          <p>
            Skydd av miljövärden
          </p>
          <p>
            Utredningar och nyckelbiotopsinventering har visat att det finns
            behov av att skydda mer värdefull skogsmark, särskilt i södra
            Sverige. Utifrån resultaten av bl.a. den omfattande nyckelbiotopsinventeringen
            och nya kunskaper bör en värdering göras av gamla reservatsavsättningar
            och tidigare skyddad mark för att klarlägga att de statliga medlen
            används till avsättning av det mest skyddsvärda. En sådan utredning
            bör omgående tillsättas. Kontrollinventeringen av nyckelbiotoperna
            visar, enligt Skogsstyrelsens definition, att uppemot 800 000
            ha kan klassas som nyckelbiotoper. Så mycket som halva den arealen
            kan vara objekt över 5 ha. Sådana objekt kan skogsvårdsstyrelserna
            inte följa upp utan det blir då en fråga för länsstyrelserna.
            I många fall anser länsstyrelserna att objekten inte är tillräckligt
            värdefulla för att göra dem till reservat. Opinionen kräver att
            objekten skall avsättas som reservat och markägaren hamnar i en
            oviss situation. Definitionen av nyckelbiotoper måste ses över
            och skogsvårdsstyrelserna bör ges i uppdrag att prioritera mellan
            de identifierade nyckelbiotoperna. För att rättssäkerhet ska råda
            och för att få en bred förståelse för miljöpolitiken behöver staten
            en komplett och anpassad strategi för markavsättningarna och hur
            olika miljövärden bäst kan bevaras. Nya arbetsmodeller för områden
            med många naturvärden behöver utvecklas. Det är angeläget att
            även skydd av mark får en mångfald och att det finns en statlig
            öppenhet för att arbeta med kombinationer av hänsyn, avtal, biotopskydd
            och reservat. De statliga ersättningsmedlen bör prioriteras till
            naturvårdsavtal i högre grad än nu. Avtalen har nära nog kommit
            bort i myndigheternas hantering av markavsättningar. Om stora
            områden skall undantas från traditionellt skogsbruk bör detta
            ske på statens mark så att den privata äganderätten bevaras och
            skogsägarens utkomstmöjligheter inte försämras. Vidare måste myndigheterna
            använda sig av statens mark för markbyten. Efter det att nyckelbiotops-
            och sumpskogsinventeringarna fullföljts har det visat sig att
            samarbetet mellan länsstyrelserna och skogsmyndigheten om avsättningar
            av större nyckelbiotoper inte fungerat i vissa regioner. Skogsägare
            upplever att myndigheter hänvisar till varandra och att det saknas
            en tydlig motpart. Den administrativa hanteringen av nyckelbiotoper,
            inklusive information och samråd med markägare, behöver också
            bli mer flexibel. Staten måste ta ansvar för att det administrativa
            arbetet förblir rättssäkert.
          </p>
          <p>
            De frivilliga avsättningarna
          </p>
          <p>
            Regeringens målsättning är att ytterligare 900 000 ha skyddsvärd
            skogsmark skall undantas från skogsproduktion till år 2010. Av
            detta uppskattas statens
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0007.pdf"/>
          <p>
            ansvar för skydd till 400 000 ha, resten utgörs av frivilliga
            avsättningar. Regeringen sätter sin tilltro till frivilliga avsättningar,
            vilket är förståeligt mot bakgrund av det intresse skogsägare
            visat för att skydda värdefull skog. Det är ändå viktigt att slå
            fast att det är skogsägaren som definierar frivilliga avsättningar
            av mark. Det går inte att få bred förståelse för miljöpolitiken
            om staten betraktar frivilligt arbete som något som kan kommenderas
            fram. När regeringen nu höjer målsättningen måste den praktiska
            politiska konsekvensen bli att staten är beredd att genom utbildning
            och rådgivning underlätta för markägaren att fatta beslut om hur
            marken skall nyttjas.
          </p>
          <p>
            Skogsmark som ej brukas
          </p>
          <p>
            Enligt internationella definitioner är över 20 96 av skogsmarken
            undantagen skogsbruk genom naturreservat, lagens bestämmelser
            om lågproduktiv skogsmark och efter frivilliga avsättningar. Då
            är inte de ”hänsynsytor” som avsätts vid avverkningar inräknade.
            Tillkommer gör de naturreservat och biotopskyddsområden som omfattas
            av statens nya reservatsstrategi. Dessa tillkommande områden kommer
            att beröra tusentals fastigheter, huvudsakligen i södra Sverige.
            Det är viktigt att staten nu arbetar flexibelt och drar nytta
            av egen mark, ger markägaren rimlig ersättning där man tar över
            marken, eller nyttjar de olika avtalsformer som finns, bl.a. naturvårdsavtal.
          </p>
          <p>
            Skogsskyddet
          </p>
          <p>
            Skogsstyrelsen är den myndighet som har till uppgift att övervaka
            skogarnas hälsa och utveckling så att kommande generationer har
            tillgång till en frisk skog och kvalitativt god skogsråvara. I
            dag brister det allvarligt i myndigheternas möjligheter och resultat,
            p.g.a. att det saknas både personal och resurser för att bevaka
            skogsskyddet. Skogsstyrelsen måste omorganiseras så att rätt prioriteringar
            görs.
          </p>
          <p>
            Viltskadorna
          </p>
          <p>
            Regeringen har alltför länge blundat för de skador som klövviltet
            gett upphov till både på plant- och ungskogen och på biodiversiteten.
            Det är tydligt klarlagt bl.a. att virkeskvaliteten sjunker i tallskogarna,
            vilket på sikt får förödande konsekvenser för vår förmåga att
            producera och exportera furu av hög kvalitet till konkurrensmässiga
            priser. I vårt grannland Finland har staten tagit sig an avvägningen
            mellan skogsbruk och viltvård på ett föredömligt sätt. Kristdemokraterna
            anser att en utredning bör tillsättas med uppdrag att utvärdera
            älgskötselområdena och föreslå förändringar, som gör att de kan
            spela den roll för intresseavvägningen som var avsett.
          </p>
          <p>
            2001/02:MJ523
          </p>
          <p>
            35
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0008.pdf"/>
          <p>
            2001/02:MJ523
          </p>
          <p>
            36
          </p>
          <p>
            Katastrofinsatser
          </p>
          <p>
            Kraftiga stormar kan ställa till med stora skador, inte bara
            i form av nedfallna och knäckta träd. Skogsbruket kan mycket snabbt
            drabbas av omfattande insektsangrepp som kan slå ut stora delar
            av skogsbeståndet och därmed drabba den enskilde skogsägaren mycket
            hårt. Därför är det angeläget att det inns statliga medel till
            förfogande när katastrofinsatser är nödvändiga, t.ex. vid angrepp
            av granbarkborre, så att behov av åtgärder kan inventeras och
            insatserna komma i gång omedelbart, innan skadorna fått en okontrollerbar
            omfattning. Kristdemokraterna har i tidigare motioner krävt att
            regeringen prövar hur en sådan katastroffond kan inrättas.
          </p>
          <p>
            Ekdöden
          </p>
          <p>
            Det råder osäkerhet kring vad om förorsakar den pågående ekdöden.
            Eftersom kunskaperna saknas har skogsmyndigheten svårt att ge
            råd till drabbade skogsägare. Osäkerheten kan leda till att skogsägare
            blir tveksamma till att satsa på ekproduktion. Kristdemokraterna
            anser att forskningsmedel måste styras till forskning kring ekdöden
            och att även ekdöden skall kunna inräknas i den ovan nämnda katastroffonden.
          </p>
          <p>
            Svampangrepp på barrskog
          </p>
          <p>
            Den svenska skogen har drabbats av omfattande svampangrepp på
            tall. Det är två olika typer av angrepp; dels en knopp- och grentorka
            i kronan på unga och medelålders tallar (Gremmeniella), dels en
            barrdöd på unga tallar (Tallskytte). Det blöta och milda klimatet
            den senaste tiden kan vara orsaken till svampangreppen. Skadorna
            förekommer i stort sett över hela landet. Särskilt drabbade områden
            finns i Värmland, Dalsland, Bergslagen och Småland. Dessa infektioner
            i barr och skott har under 2001 utvecklats till svåra skogsskador.
            Det finns inga säkra uppgifter på hur stora arealer som är angripna,
            men Skogsstyrelsen bedömer att upp till 100.000 ha är svårt angripna
            och behöver åtgärdas för att inte svampskadorna skall leda till
            storskaliga insektsangrepp under år 2002. Träd i gallringsbestånd
            som har drabbats hårt, dör nämligen ofta i efterföljande angrepp
            av större märgborre på stammen. Skogsstyrelsen uppskattar att
            kostnaderna för skadorna skulle kunna komma upp i miljardklassen.
            Även dessa angrepp visar på behovet av en katastroffond.
          </p>
          <p>
            Tallvednematoden
          </p>
          <p>
            Den s.k. tallvednematoden har spridit sig från Nordamerika till
            Europa. Nematoden kan under vissa förhållanden slå ut tallbeståndet.
            De senaste
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0009.pdf"/>
          <p>
            svenska larmen om tallvednematoden handlar om virke från Ryssland.
            Detta ställer krav på goda kontroller i hamnarna. Sverige har
            agerat kraftfullt i EU, vilket lett till skärpningar i gällande
            skyddsregler och omfattande undersökningar inom hela EU. Det är
            viktigt att staten fortsätter bevakningen av denna fråga i EU.
          </p>
          <p>
            Luftföroreningar och kalkning av mark
          </p>
          <p>
            Försurningen, som orsakas av bla. nationellt och internationellt
            ökad fossilförbränning, är ett problem för skogsbruket i södra
            Sverige. Hittills har statens åtgärder bestått av kalkning av
            sjöar medan den skadade skogsmarken inte uppmärksammats. Kristdemokraterna
            anser att ett statligt ekonomiskt stöd ska kunna lämnas i form
            av åtgärder både mot mark- och vattenförsurningen. Trots att Skogsstyrelsen
            har pekat på behovet av ett program för skogsmarkskalkning och
            vitaliseringsgödsling när den pågående försöksverksamheten upphör
            finns inte heller i årets budgetproposition några nya förslag.
            Regeringen har skrivit att skyddet av biologisk mångfald i sjöar
            och rinnande vatten är beroende av kalkning under en lång tid
            framöver. Detta är vällovligt, men Kristdemokraterna finner det
            anmärkningsvärt att regeringen inte skriver någonting om skogskalkning
            som en åtgärd mot sur mark. En långsiktig strategi för sjöar och
            vattendrag måste omfatta mer än bara åtgärder direkt i vattnet,
            eftersom försurningen i sjöar bland annat är en följd av att omgivande
            marker försurats. Kristdemokraterna har vid upprepade = tillfällen
            krävt ökade skogskalkningsinsatser. Dessutom har en reformerad
            organisation för kalkningsåtgärder föreslagits. Skogsvårdsstyrelsen
            har arbetat fram en modell för en sammanslagen sjö- och skogskalkning
            som är effektivare än nuvarande system både ur praktisk och ekonomisk
            synvinkel. Kristdemokraterna anser vidare att större resurser
            än vad regeringen föreslår bör satsas på kalkningsinsatser. Kristdemokraterna
            har tidigare föreslagit och står fast vid att anlaget till de
            samordnade kalkningsinsatserna för sjö och skog bör öka med 50
            miljoner kronor per år jämfört med 2001 års nivå.
          </p>
          <p>
            Vården av kulturminnen
          </p>
          <p>
            Miljömålskommittén har föreslagit mycket högt ställda delmål
            till miljökvalitetsmålet ”Levande skogar”. En grundförutsättning
            för att nå de uppställda målen för kulturmiljövården är att inventerade
            fornlämningar finns registrerade och att uppgifterna om lämningarna
            är lätt åtkomliga för markägarna. Registrering och redovisning
            av befintliga fornlämningar måste därför prioriteras av de kulturmiljövårdande
            myndigheterna. De enskilda skogsägarnas kunskaper och intresse
            för kulturlämningarna i skogen är en stor tillgång. Men ett fortsatt
            starkt engagemang är beroende av statens syn på
          </p>
          <p>
            2001/02:MJ523
          </p>
          <p>
            37
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0010.pdf"/>
          <p>
            2001/02:MJ523
          </p>
          <p>
            38
          </p>
          <p>
            förfoganderätten till marken. Dagens skogsägare måste på samma
            sätt som tidigare generationer ha rätten att bruka sin mark effektivt.
            Kristdemokraterna ser ett hot i att nya tolkningar av begreppen
            ”fornlämning” och ”fornlämningsområden” kan komma att beröra enskilda
            skogsbrukare vid stora lagskyddade områden. Även om en markägare
            skulle få tillstånd till en brukningsåtgärd kan den rättsliga
            situationen lätt uppfattas som orimlig. Det behövs därför en översyn
            av lagstiftningen, som kan öppna för möjligheten till ersättning
            för inskränkning i brukandet inom större fornlämningar och fornlämningsområden.
          </p>
          <p>
            Skogen och EU
          </p>
          <p>
            Kristdemokraterna anser att det inte behövs en gemensam europeisk
            skogspolitik. Skogsnäringen i vårt land är ändå i hög grad berörd
            av beslut inom andra politikområden i gemenskapen. Särskilt gäller
            det miljöpolitiken.
          </p>
          <p>
            Natura 2000
          </p>
          <p>
            Sverige har hittills anmält drygt fem och en halv miljon hektar
            mark och vatten (3 043 områden) att ingå i EU:s nätverk Natura
            2000 för skydd av värdefulla naturtyper och livsmiljöer. Av dessa
            är en övervägande del redan avsatta som nationalparker eller naturreservat.
            Regeringen har övergivit sin tidigare hållning att först lösa
            avsättningsfrågor på hemmaplan innan objekten anmäls till EU och
            man har snabbutrett en skärpning av lagstiftningen på området.
            Kristdemokraterna anser att det inte bara är ett markägarintresse
            utan ett rättskrav att vi i Sverige genomför åtagandena på ett
            sätt som länkar till vårt lands miljöpolitik och till mångbruket
            av skogen. Samma rättsregler och rättsprinciper skall tillämpas
            för objekt i nätverket som vid andra statliga avsättningar av
            skogsmark.
          </p>
          <p>
            Vattendirektivet
          </p>
          <p>
            Arbete pågår med förberedelserna för ett svenskt införande av
            EU:s vattendirektiv. Vattendirektivet väcker frågan om styrkan
            i den svenska lagstiftningen och den svenska beslutanderätten.
            Kristdemokraterna ser ett hot i att det kommande skyddet av avrinningsområden
            och särskilda vattenområden kan bli starkare än skyddet av naturreservat.
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0011.pdf"/>
          <p>
            Skogen och infrastrukturen
          </p>
          <p>
            Goda transportmöjligheter, både på väg och där det är möjligt
            på järnväg, är en förutsättning för en fortsatt livskraftig svensk
            skogsnäring. Sedan 1997, när riksdagen beslutade om en långsiktig
            inriktning för investeringar i trafikens infrastruktur har delar
            av de pengar som riksdagen beslutade om dragits in eller omfördelats.
            Länsplanerna har inte kunnat förverkligas och detta har fått mycket
            kännbara effekter på vägstandarden. Skogslänen, som är beroende
            av ett vägnät med hög bärighet, har drabbats särskilt hårt och
            skogsnäringen har åsamkats stora kostnader. Tidigare försummat
            vägunderhåll måste kompenseras och strategiskt viktiga förstärkningar
            måste göras i vägnätet. Genom att successivt avsäga sig ansvaret
            för vägarna riskerar regeringen att göra acceptabla kommunikationer
            på den svenska landsbygden än mer avlägsna. En utredning har på
            regeringens uppdrag sett över beståndet av allmänna vägar och
            föreslagit att 16 000 km allmän väg görs om till enskild. I en
            situation med synnerligen låg vägstandard kan alltså regeringen
            komma att avsäga sig det ekonomiska ansvaret för vägunderhållet
            i de områden där människor är som allra mest utlämnade till fungerande
            bilvägar. Kristdemokraterna anser att regeringen måste garantera
            att staten inte avsäger sig det slutgiltiga ekonomiska ansvaret
            för underhållet av de landsbygdsvägar som är öppna för allmän
            trafik.
          </p>
          <p>
            Forskning och utveckling
          </p>
          <p>
            När nu en omorganisation sker av de statliga forskningsråden
            måste regeringen tillse att utrymmet för den skogliga forskningen
            inte krymper. Den forskning som inriktas mot vertikal integration
            bör prioriteras. En samverkan mellan Rådet för samhällsbyggnad,
            areella näringar och miljö och Verket för innovationssystem måste
            organiseras på lämpligt sätt för att skapa den viktiga harmoniseringen
            mellan grundläggande = forskning och = tillämpade innovationer.
            Industriforskningsinstitutens statliga grundfinansiering är en
            förutsättning för långsiktig forskningsverksamhet där näringen
            tillskjuter huvuddelen av medlen.
          </p>
          <p>
            Öka träanvändningen
          </p>
          <p>
            Trä är ett vackert, hållbart och miljövänligt material med många
            användningsområden. Trä skulle kunna nyttjas mycket mer i vårt
            land. Att kunna visa att vi själva använder mer trä är en förutsättning
            för ökad träexport. För närvarande genomför näringen en marknadsföringskampanj
            för trä på våra största exportmarknader med tonvikt på Storbritannien
            men även i länder som Nederländerna, Frankrike och Japan. Men
            när det gäller trä i
          </p>
          <p>
            2001/02:MJ523
          </p>
          <p>
            39
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0012.pdf"/>
          <p>
            2001/02:MJ523
          </p>
          <p>
            40
          </p>
          <p>
            byggandet ligger Sverige på efterkälken jämfört med de nordiska
            länderna. I Norge t.ex. har man på ett tydligt sätt från officiellt
            håll valt att visa på träets möjligheter, bland annat på flygplatsen
            Gardermoen. Också i Sverige skulle staten, genom att i ökad omfattning
            välja mer trä till officiella byggnader, kunna bidra till att
            marknadsföra materialet.
          </p>
          <p>
            Öka vidareförädlingen
          </p>
          <p>
            En ökad vidareförädling innebär fler jobb och ökade intäkter.
            Tyvärr är det fortfarande en alltför stor andel virke som lämnar
            landet och förädlas utomlands. För att få till stånd en ökad förädling
            behövs såväl bredare spridning av kunskap som högkvalitativ forskning
            och utveckling.
          </p>
          <p>
            Skogsfrågorna i Regeringskansliet
          </p>
          <p>
            Det skogspolitiska målet om balans mellan miljö och produktion
            leder till att skogliga frågor ibland hamnar i Miljödepartementet
            och ibland i Näringsdepartementet. En tendens är att fler och
            fler skogsfrågor effektueras av Miljödepartementet. Kristdemokraterna
            motsätter sig denna utveckling. Skogsnäringen måste ges större
            tyngd i det ansvariga departementet, dvs. Näringsdepartementet.
            Näringsdepartementet har det övergripande ansvaret för skogsfrågorna
            och det är där de skogliga intressena måste hanteras. Miljödepartementet
            skall självfallet delta i beredningsarbetet och naturligtvis handha
            miljörelaterade skogsfrågor, men ett tydligt ansvar för skogspolitiken
            måste åvila Näringsdepartementet.
          </p>
          <p>
            Svenska beskickningar utomlands
          </p>
          <p>
            Den internationella konkurrenssituationen gör det nödvändigt
            att det vid svenska beskickningar utomlands finns kompetens och
            resurser att bevaka skogsfrågorna och att marknadsföra svensk
            skogsindustri och dess miljövänliga produkter. Det är ett nationellt
            intresse att de svenska skogliga intressena har en stor internationell
            statlig representation, och även att skoglig kompetens och resurser
            tillskapas på våra beskickningar utomlands. Vi avsätter ytterligare
            1 miljon kronor för denna verksamhet.
          </p>
          <pb facs="riksdagen-motions-pdf/data/200102/mot_200102_MJ_0523/mot_200102_MJ_0523-0013.pdf"/>
          <p>
            Stockholm den 2 oktober 2001
          </p>
          <p>
            Caroline Hagström (kd) Ulf Björklund (kd) Johnny Gylling (kd)
            Ulla-Britt Hagström (kd) Mikael Oscarsson (kd) Harald Bergström
            (kd) Inger Strömbom (kd)
          </p>
          <p>
            2001/02:MJ523
          </p>
          <p>
            Ester Lindstedt-Staaf (kd) Tuve Skånberg (kd) Annelie Enochson
            (kd) Magnus Jacobsson (kd) Lars Gustafsson (kd)
          </p>
          <p>
            Elanders Gotab, Stockholm 2001
          </p>
        </div>
      </div>
    </body>
  </text>
</TEI>
