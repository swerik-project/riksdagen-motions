<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00059">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__59/mot_1967__ak__59-001.pdf"/>
      <fw xml:id="i-9hWSYvFavq5vsBhs82iGWL">
        4 Motioner i Andra kammaren, nr 59 år 1967
      </fw>
      <div xml:id="i-PHky8uu2Ujp9iyDcogizq1" type="motHeader">
        <div xml:id="i-QfAw2ETr3Q9nMzpLss2gkN" type="motTitle"/>
        <div xml:id="i-XTEe5CtZ95vfdgxx6dB9CK" type="motSubmissionInfo"/>
      </div>
      <div xml:id="i-LEtvujBgxgNumTArvkAM9G" type="motBody">
        <div xml:id="i-JK2udUPaULcbv6rdsjVZuL">
          <p xml:id="i-C6tyC3umzUaosUunMjzB3d">
            Nr 59
          </p>
          <p xml:id="i-9WvCwKkkZR363PKw2Ts5ZB">
            Av fru Holmqvist m. fl., angående hävande av adoptivförhållande.
            (Lika lydande med motion nr 41 i Första kammaren)
          </p>
          <p xml:id="i-BZtuEb8WGp1NpsEyRLh9jx">
            Genom lagstiftning 1958, som trädde i kraft den 1 juli 1959,
            infördes s.k. stark adoption i svensk rätt i samband med ÄB:s
            tillkomst. Samtidigt undergick reglerna i 4 kap. FB om hävande
            av adoptivförhållande vissa smärre ändringar, utan att dock dessa
            regler underkastades en genom- gripande och fullständig revision.
            4 kap. 8 '$ FB stadgar, att adoptivförhållande skall hävas, om
            adoptiv- barnet lider av svårartad psykisk eller annan sjukdom
            eller svårt lyte, som kan antagas härröra från tiden före adoptionen,
            utan att adoptanten då ägde vetskap därom. Ansökan om hävande
            skall göras inom 5 år efter adoptionen. — Enligt 9 :$ första stycket
            skall adoptionen hävas på ansökan av adoptivbarnet på grund av
            visst förhållande från adoptantens sida, om barnets bästa påkallar
            förhållandets hävande eller dess upphörande eljest är av väsentlig
            betydelse för barnet. Såsom sådant förhållande från adop- tantens
            sida nämnes att adoptanten grovt förgått sig mot barnet, i märklig
            mån försummat sina plikter mot barnet eller för ett lastbart eller
            brottsligt liv. På ansökan av adoptanten skall, jämlikt 9 $ andra
            stycket, adoptionen hävas om barnet grovt förgått sig mot adoptanten
            eller hans närmaste eller om barnet för ett lastbart eller brottsligt
            liv och det uppenbarligen icke kan fordras att adoptivförhållandet
            ändock skall bestå. De kursiverade orden tillkom genom 1950 års
            lagstiftning. — Enligt 10 8 skall adoptionen upphävas om adoptanten
            och barnet är ense härom och barnet fyllt 21 år. — Slutligen kan
            enligt 12 8 adoptivförhållandet på ansökan av barnets föräldrar
            eller en av dem hävas, om adoptanten dör. Förutsättning är, att
            hävande påkallas av barnets bästa. Adopteras barnet efter adoptantens
            död av annan, skall, enligt andra stycket i denna para- graf,
            det tidigare adoptivförhållandet anses hävt. Denna paragraf tillkom
            genom 1958 års lagstiftning. Dessförinnan kunde hävande av adoptivför-
            hållande inte komma i fråga sedan adoptanten avlidit, vilket dock
            inte hindrade att ny adoption kunde komma till stånd. I ett interpellationssvar
            i november 1966 uppgav justitieministern, att under tiden från
            och med den 1 juli 1959 ett 40-tal fall av hävande behand- lats
            av våra tre största rådhusrätter. Av dessa avsåg 2 hävande enligt
            9 $ andra stycket. Det fulla antalet fall av hävande i vårt land
            torde sålunda
          </p>
          <pb facs="riksdagen-motions-pdf/data/1967/mot_1967__ak__59/mot_1967__ak__59-002.pdf"/>
          <fw xml:id="i-YWnVE7Deirc6cMcVFJqkf7">
            Motioner i Andra kammaren, nr 59 år 1967 5
          </fw>
          <p xml:id="i-Khw7UBSjBMmtrVa3QxtvFr">
            ej vara ringa, om man tager i betraktande att dessa rådhusrätter
            tillsam- mans svarar för inemot en tredjedel av alla ärenden om
            hävande av adoptiv- förhållande under nämnda tid. Det synes böra
            allvarligt övervägas, huruvida inte möjligheterna att häva att
            adoptivförhållande bör slopas åtminstone i huvudsak. I vissa främman-
            de länder, som har s.k. stark adoption, förekommer inte hävningsrätt.
            Stark adoption innebär, att alla familjerättsliga rättigheter
            och förpliktelser mellan barnet och dess naturliga släktingar
            upphör liksom, i regel, den faktiska förbindelsen dessa emellan,
            samtidigt som barnet i samma av- seenden helt införlivas med adoptanten
            och dennes släkt. Den, som adop- terar ett barn, ikläder sig ett
            livslångt engagement och ansvar för barnet. Han träder helt i
            stället för barnets föräldrar, och barnet rycks loss från dessa
            och sin tidigare miljö. Det gäller sålunda inte ett ansvar endast
            för barnets uppväxt och första ungdomsår utan för hela dess framtid.
            Lika litet som föräldrar kan avsäga sig ansvaret för barn som
            lider av svår sjukdom eller för ett förkastligt liv, bör en adoptant
            kunna frias från sina självpåtagna förpliktelser mot sitt adoptivbarn,
            om detta inte skulle mot- svara hans förhoppningar. Rena rättvisesynpunkter
            gör sig även gällande, helst som barnet ju saknat möjlighet att
            självt påverka frågan om dess adoption. Principiellt bör inte
            heller barnet kunna åstadkomma att adop- tionen hävs. Man kan
            vidare inte komma ifrån, att ett upphävande av en adoption enligt
            gällande regler kan påverka tredje mans rätt, t. ex. rätten till
            arv. Konsekvensen av den starka adoptionen synes alltså i princip
            kräva likställighet med förhållandet mellan föräldrar och barn
            även i förevarande hänseende. Emellertid gör sig med kanske ännu
            större styrka en annan synpunkt gällande, vilken inte låter sig
            förenas med tanken på i vart fall ett full- ständigt slopande
            av hävningsmöjligheterna. Det är hänsynen till barnets bästa,
            som ju bör utgöra det primära vid varje adoptivförhållandes bil-
            dande och fortbestånd, hur stark adoptantens längtan efter barn
            genom adoption än kan vara. Denna hänsyn medför tveksamhet huruvida
            man verkligen skall betaga barnet varje möjlighet till adoptionens
            hävande, om adoptanten uppträder förkastligt eller missköter sina
            förpliktelser mot barnet. Visserligen kan hävande ibland undvikas
            genom att vårdnaden överflyttas från adoptanten till särskilt
            förordnad förmyndare, varigenom den direkta personliga kontakten
            mellan adoptant och adoptivbarn brytes. Men omständigheterna kan
            skifta från fall till fall, och man kan i vart fall under inga
            förhållanden generellt påstå, att det är bäst för barnet att adoptivförhållandet
            består. även om den direkta personliga kontakten mel- lan adoptant
            och adoptivbarn brytes på angivna sätt, kan barnets situation
            bli bekymmersam genom slitningar och tvedräkt. Det förefaller
            därför finnas starka skäl för att bevara adoptivbarnets möjlighet
            till adoptionens hävande, om hävande befinnes vara av väsentlig
            betydelse för barnet. Det
          </p>
          <pb facs="riksdagen-motions-pdf/data/1967/mot_1967__ak__59/mot_1967__ak__59-003.pdf"/>
          <fw xml:id="i-6TPUMhTME54afkX9tCsBux">
            6 Motioner i Andra kammaren, nr 59 år 1967
          </fw>
          <p xml:id="i-VUfuj3vZcGUM6a7qGrMhgm">
            avsteg, som detta innebär från den nyss angivna konsekvensen
            av stark adoption, torde få godtagas helst som ju även den starka
            adoptionen är i barnets intresse. : Vad som sagts gäller adoption
            inte bara av svenska barn utan också — och inte minst — av barn
            från främmande länder, särskilt från u-länderna. Svenska medborgares
            intresse för adoption av utländska barn har på senare år vuxit
            samtidigt som möjligheterna till sådana adoptioner ökat. Detta
            förhållande aktualiserar än mer frågan om slopande av hävningsmöjlig-
            heterna. Särskilt barn från avlägsna länder skulle kunna råka
            i ett syn- nerligen prekärt läge om adoptionen häves, helt avskurna
            som de är från sina anförvanter, sin miljö och tradition. Mot
            reglerna om hävande av adoption kan även riktas invändningar av
            mera speciell natur. Också härvidlag kommer utländska barn in
            i bilden. Vad först gäller 8 8 torde denna väl knappast komma
            till användning annat än i ytterst få fall, såvitt gäller svenska
            barn. Svenska myndigheter torde åtminstone i det stora flertalet
            fall ha god kännedom om svenska barns hälsotillstånd och bakgrund.
            Frågan är därför för svenska barns del om paragrafen har någon
            större praktisk betydelse. Men de sakliga be- tänkligheterna mot
            paragrafen är avsevärda när det gäller utländska barn, som adopterats
            i vårt land. De flesta av dessa barn är föräldralösa och deras
            bakgrund okänd. De kan lida av latenta sjukdomar, som framträder
            först efter adoptionen men inom 53-årsgränsen. På grund av undernäring
            kan svåra bristsjukdomar uppstå, som kan ge långvarigt men. Men
            en sjukdom behöver å andra sidan fördenskull inte vara obotlig.
            Betänklig- heterna mot hävande enligt denna paragraf, särskilt
            beträffande utländskt barn, framträder ytterligare därigenom att
            ordalagen inte synes ge dom- stolen utrymme för en lämplighetsprövning,
            vilket är fallet vid hävande jämlikt 9 8. Visserligen skall bl.
            a. barnavårdsnämndens yttrande inhämtas men tydligen endast för
            att ge domstolen underlag för bedömande, huru- vida de i paragrafen
            angivna förutsättningarna för hävande föreligger. En adoptants
            frestelse att begära hävande enligt denna paragraf kan med hänsyn
            till det anförda vara stor i fråga om utländskt barn, samtidigt
            som hävandet kan medföra ett mycket prekärt läge för barnet. I
            fråga om 9 $ kan till en början ifrågasättas om uttrycket »ett
            lastbart eller brottsligt liv» är lämpligt. Uttrycket »ett lastbart
            liv&gt;, som kvarstår sedan 1917 års adoptionslag, synes numera
            ha utmönstrats ur lagstift- ningen i övrigt och dess innebörd
            torde vara dunkel. Det ger i vart fall med nutida värderingar
            utrymme för subjektiva tolkningar, ägnade att leda till skiftande
            domstolspraxis. Också uttrycket »ett brottsligt liv&gt; torde
            kunna tolkas på olika sätt. I tidskriften Socialt Forum 1966 nr
            7 redovisas några rättsfall angående hävande, varav synes framgå
            att domstolarnas tolkning av nämnda uttryck varierar. På förslag
            av ärvdabalkssakkunniga skärptes, som förut nämnts, genom
          </p>
          <pb facs="riksdagen-motions-pdf/data/1967/mot_1967__ak__59/mot_1967__ak__59-004.pdf"/>
          <fw xml:id="i-DovYr95N3knKQsVV6etjcF">
            Motioner i Andra kammaren, nr 59 år 1967 7
          </fw>
          <p xml:id="i-CJCkJuxqZ8WbjwmzuPGHai">
            1958 års lagstiftning adoptantens möjlighet enligt 9 $ andra
            stycket att häva adoptionen genom att som ytterligare villkor
            härför föreskrevs att det uppenbarligen icke kan fordras att adoptivförhållandet
            ändock skall bestå. Avsikten med tillägget var att vinna bättre
            överensstämmelse med paragrafens första stycke, som avhandlar
            adoptivbarnets möjlighet till hä- vande i ungefär motsvarande
            situation. Enligt de sakkunnigas, av departe- mentschefen biträdda
            mening borde hävande även jämlikt andra stycket kunna ske endast
            efter ett mera allmänt bedömande av lämpligheten av att adoptivförhållandet
            består. Tillägget har dock fått en utformning, som efter orden
            närmast synes taga sikte på adoptantens person och intressen.
            I ett av de angivna rättsfallen har domstol också konstaterat,
            att adoptan- ten inte eftersatt barnets uppfostran eller eljest
            haft ansvaret för dess beteende. Med anledning därav kunde inte
            krävas att adoptionen skulle bestå. Förefintligheten av en möjlighet
            för adoptanten att framtvinga hävande kan av denne användas som
            ett hot mot barnet, om stridigheter uppstått. Fullt normala pubertetssvårigheter
            kan förstoras genom att hävningsmöj- ligheten nyttjas som ett
            hot. Spänningen kan vara av övergående natur och helt försvinna,
            när barnet kommit över en svår period i sitt liv. Men det är å
            andra sidan mycket tveksamt om erforderligt skydd för barnet uppnås
            genom den »säkerhetsventil» som består i domstolens lämplighetsprövning.
            Får adoptanten avslag på sin begäran om hävande, kan detta leda
            till ytter- ligare slitningar i adoptivförhållandet och men för
            barnets framtid. Ett avslag kan också leda till att barnet utnyttjar
            den uppkomna situationen mot adoptanten. Då det är adoptanten,
            som önskar hävande, kan man lättare tänka sig den alternativa
            utvägen, att den personliga kontakten brytes genom vård- nadens
            överflyttande på särskilt förordnad förmyndare. Risken för fort-
            satta tvistigheter torde åtminstone som regel vara mindre i detta
            fall än om det är adoptivbarnet som önskar hävande. Och adoptanten
            vinner väl i stort sett sitt syfte. Det kan därför ifrågasättas,
            huruvida ett verkligt behov föreligger av att adoptanten skall
            ha en hävningsrätt, som dessutom fram- står som, lindrigt sagt,
            diskutabel även ur andra synpunkter. Adoptantens hävningsrätt
            enligt 9 8 kan alldeles särskilt sättas i fråga när det gäller
            utländska barn. Skälen härför är desamma som anförts beträffande
            hävande jämlikt 8 '$. Också mot hävande enligt 10 8 kan viss erinran
            göras. Trots att barnet fyllt 21 år, kan enigheten om hävandet
            vara mer eller mindre tillkommen efter påtryckning av adoptanten.
            Barnet kan vara sent utvecklat och trots sin ålder inte fullt
            i stånd att inse följderna av hävandet. Vidare kan bar- net på
            grund av svår sjukdom sakna full insikt om sitt eget bästa eller
            drivas av en önskan att inte längre ligga adoptanten till last.
            Det kan dis- kuteras om tillräckligt behov av denna hävningsmöjlighet
            föreligger.
          </p>
          <pb facs="riksdagen-motions-pdf/data/1967/mot_1967__ak__59/mot_1967__ak__59-005.pdf"/>
          <fw xml:id="i-CVHgXZG8usuhDj3F7ctY1q">
            8 Motioner i Andra kammaren, nr 59 år 1967
          </fw>
          <p xml:id="i-RnY6bwKzP3gYui7ts4gDwv">
            Vad slutligen gäller hävande enligt 12 8 avser denna paragraf
            att säker- ställa barnet i händelse av adoptantens död och tager
            sålunda sikte på ett alldeles speciellt fall. Några invändningar
            mot dess kvarstående synes inte kunna göras. Mycket starka skäl
            synes alltså föreligga för att möjligheterna att häva adoptivförhållande
            i huvudsak utmönstras. Av särskild styrka är kanske skälen då
            det gäller från u-länder adopterade barn. Att i förevarande av-
            seende göra åtskillnad mellan svenska och utländska barn kan dock
            inte gärna komma i fråga. Fullt tillräckliga skäl för ett slopande
            i stort av hävningsmöjligheterna även när det gäller svenska barn
            torde ha påvisats ovan. En sådan reform kräver dock en närmare,
            allsidig utredning, främst för att belysa de familjesociala aspekterna.
            För närvarande är två kom- mittéer sysselsatta med adoptionsfrågor,
            nämligen dels en som har till uppgift att utreda den internationellrättsliga
            regleringen av adoptionsinsti- tutet, dels en som skall undersöka
            de praktiska förutsättningarna för svenska medborgare att adoptera
            utländska barn. Båda dessa kommittéer torde ha att utgå från gällande
            interna rätt och kommer därför knappast att framlägga utarbetade
            förslag till ändringar däri. Särskilda sakkunniga synes därför
            böra tillsättas för att utreda frågan om slopande av hävnings-
            rätten. På grund av vad som anförts får vi föreslå, att riksdagen
            i skrivelse till Kungl. Maj:t måtte hemställa om en allsidig utredning
            av frågan huruvida och i så fall i vilken omfattning och under
            vilka förutsättningar hä- vande av adoptivförhållande alltjämt
            bör kunna äga rum enligt svensk rätt efter införandet av s.k.
            stark adoption.
          </p>
          <p xml:id="i-47AnyvWWTrKj3atDLY5QeR" type="date">
            Stockholm den 13 januari 1967
          </p>
          <p type="signatureBlock" id="i-MdyWiT997rCb4eV67vAsww">
            Mary Holmqvist (s) Gördis Hörnlund (s) Sven Ekström (s) Hans
            Jönsson (s)
          </p>
          <p xml:id="i-39aqHZ7yx2S78cFQN4jDmS">
            i Iggesund i Arlöv
          </p>
          <p xml:id="i-BdxorFC3azJNBjLGkfQhyC">
            Nancy Eriksson (s) John Lundberg (s) Gunbjörg Thunvall (s)
          </p>
        </div>
      </div>
    </body>
  </text>
</TEI>
