<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01195">
  <teiHeader>
    <fileDesc>
      <titleStmt>
        <title>om åtgärder för att öka trafiksäkerheten.</title>
        <author>av herrar Helén och Fälldin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att öka trafiksäkerheten.</title>
          <idno type="rdwebb">FV021195</idno>
          <rs type="number">1195</rs>
          <ref type="dokument_url_text">http://data.riksdagen.se/dokument/FV021195/text</ref>
          <ref type="dokument_url_html">http://data.riksdagen.se/dokument/FV021195</ref>
          <ref type="dokumentstatus_url_xml">http://data.riksdagen.se/dokumentstatus/FV021195</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-76B8yvb9B2krKKvyeEjKtc" type="signed"/>
        <correspContext corresp="i-76B8yvb9B2krKKvyeEjKtc">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-PDvEfAmYAgGTBhkGvyY7F4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1195/mot_1972__1195-001.pdf"/>
      <fw xml:id="i-R28zh22H5o5r1kVUeifmbh">
        Mot. 1972:1195 3
      </fw>
      <div xml:id="i-WKQ8GqcuFrzhVeyZC2YmBZ" type="motHeader">
        <div xml:id="i-A9vJeCx86ed97Z8wAGk57R" type="motTitle"/>
        <div xml:id="i-VxmKgFcbBW1vZRMMsvAuBS" type="motSubmissionInfo"/>
      </div>
      <div xml:id="i-8hTSJn6wt72iGupJPnAB1" type="motBody">
        <div xml:id="i-QRfUAv4NuFgxoCzjU6HhYw">
          <p xml:id="i-Fz9NxVZ8ftJBcBSpbM6md8">
            Nr 1195
          </p>
          <p xml:id="i-NwnDnvikGFJWnH2hqAcmT9" type="titleString">
            av herrar Helén och Fälldin om åtgärder för att öka trafiksäkerheten.
          </p>
          <p xml:id="i-T9Uz4wHGzvvo4tnMhNCjAW">
            Trafikutvecklingen Under 1960-talet har en mycket snabb utveckling
            skett inom trafikområdet. Fordonsbeståndet har i stort sett fördubblats
            sedan 1959 och uppgår nu till i runt tal 2,5 miljoner. Genom den
            pågående befolkningskoncentrationen till storstadsområdena beräknas
            60 Z&amp; av denna ökning falla på de 13 största tätorterna med
            omland. Det totala godstransportarbetet i Sverige har mer än tredubblats
            mellan åren 1950 och 1970, från ca 15 miljarder till 54 miljarder
            tonkilometer. Persontran- sportarbetet har under perioden 1960—1969
            ökat med i genomsnitt 4 miljarder personkilometer per år till
            ca 79 miljarder personkilometer år 1969. Den genomsnittliga trafikökningen
            beräknas under åren 1964—1970 ha uppgått till 55—60 Z på riksvägar,
            40-50 Z på genomgående länsvägar och 25—33 Z på övriga länsvägar.
            Den genomsnittliga öknings- takten på landsbygdens allmänna vägnät
            i dess helhet beräknas till knappt 6 70 per år.
          </p>
          <p xml:id="i-X9zc1YwPEFGMJ4G2oCe6Ns">
            Trafickolyckorna Under 1960-talet har i genomsnitt 1 200 personer
            om året dödats i trafiken. Antalet skadade per år uppgår till
            ca 30 000. Den preliminära statistiken för år 1971 visar på 1006
            dödade, fördelade på 620 biltrafikanter, 179 cykel- eller mopedförare,
            199 fotgängare och 9 övriga. Antalet tätortsolyckor ökade under
            hösten 1971. Trafikolyckorna drabbar i stor utsträckning barn
            och ungdom. En tredjedel av alla dödsfall i åldern 15—2S5 år orsakas
            av trafikolyckor. I en av laborator Bertil Aldman utförd undersökning
            rörande åldersfördelning för dödsfall inom olika trafikantgrupper
            beräknas för åren 1961—1966 tre fjärdedelar av de trafikdödade
            i åldern 20—24 år vara bilister. Bland de yngsta och de äldsta
            var fotgängarna vanligast. De svarade där för tre fjärdedelar
            av dödsfallen. Förutom de rent mänskliga lidanden som trafikolyckorna
            åstad- kommer har de en samhällsekonomiskt stor betydelse. Olika
            beräkningar av produktionsförluster, sjukvårdskostnader, materiella
            kostnader och administration visar på en samhällsekonomisk förlust
            på 2,5 miljarder kr. per år på grund av trafikolyckor. Uttryckt
            i antalet körda mil blir kostnaden ca 75 öre per mil. Som jämförelse
            kan nämnas att det statliga bidraget till trafiksäkerhetsforskning
            uppgår till ca 0,1 öre per mil.
          </p>
          <pb facs="riksdagen-motions-pdf/data/1972/mot_1972__1195/mot_1972__1195-002.pdf"/>
          <fw xml:id="i-Y1xxVU7ecL2H3VBJF2Bjai">
            Mot. 1972:1195 4
          </fw>
          <p xml:id="i-sgoWx2KCuPCcN9KmkM5eh">
            Vidtagna och planerade åtgärder för ökad trafiksäkerhet Under
            år 1970 har flera åtgärder vidtagits i syfte att minska antalet
            trafikolyckor. Differentierade hastigheter har införts och intensiva
            upplysningskampanjer för i första hand ett utökat användande av
            säkerhetsbälte har genomförts. Under sommaren 1971 meddelade trafik-
            säkerhetsverket att man arbetade på ett program för ökad trafiksäkerhet
            i vilket fyra alternativ med fyra målsättningar rörande minskade
            olyckstal presenterades. Till sina grunddrag sammanföll trafiksäkerhetsverkets
            förslag så som det framställts i pressen i mycket hög grad med
            vår reservation i trafikutskottets betänkande 1971:8. Enligt vår
            mening har de åtgärder på trafiksäkerhetsområdet som hittills
            vidtagits inte varit tillräckligt planerade och samordnade och
            varit alltför inriktade på vissa faktorer i det komplexa system
            av komponenter som bidrar till trafikolyckornas uppkomst. Eftersom
            trafikolyckskost- naderna heller inte ställts i relation till
            de kostnader som är nödvändiga för en effektiv bekämpning av trafikolyckorna
            har de ekonomiska resurserna för trafiksäkerhetsarbetet alltid
            varit för små. Vi föreslår därför att en arbetsgrupp med parlamentarisk
            representa- tion tillsätts. Den bör få till uppgift att framlägga
            ett program innehållande mål, resurser, metoder och tidsplan för
            en samordnad satsning i syfte att som ett första steg åstadkomma
            en minskning av trafikolyckorna med minst hälften.
          </p>
          <p xml:id="i-5EphM9xfHVmqt5yYgMDdoW">
            Trafikpolitiken Den övergripande målsättningen för trafikpolitiken
            bör vara att de transportmedel som är säkrast utvecklas kvantitativt
            på bekostnad av dem som innebär större risker. Statistiken visar
            att olycksrisken för kollektiva transportmedel är ca en tiondel
            av den för de enskilda trafikmedlen. Andelen för kollektiva persontransporter
            har sjunkit från 67,3 70 år 1950 till ca 15 6 1970. En förutsättning
            för en övergång till ökad kollektivtrafik är att nya idéer vid
            utformning och konstruktion av kollektiva transportmedel prövas
            för att öka deras attraktionskraft och ge möjlighet till jämställd
            konkurrens med individuella transportmedel. Andra komponenter
            av trafikpolitisk art som behöver ses över är tillåtna körtider
            för förare, maximilängder för lastbilar, bestämmelser om transportering
            av viss godstyp m.m. Hit kan också räknas en utformning av skatte-
            och försäkringssystemet som premierar och stimulerar varsam körning,
            t. ex. genom övergång till ett bilförsäkrings- system med en personlig
            ansvarsförsäkring för föraren, eller högre utfallande försäkringsbelopp
            om bälte använts vid olyckstillfälle.
          </p>
          <p xml:id="i-TGakBQAi5Pri1uAfZ9XLvL">
            Trafikmiljön Många åtgärder kan vidtas beträffande trafikmiljön
            för att erhålla en säkrare trafik. En tredjedel av riksvägnätet
            har inte varit föremål för ombyggnad sedan år 1950. 80 76 av våra
            vägar är mer än 25 år gamla och således byggda efter andra bestämmelser
            och med hänsyn till andra
          </p>
          <pb facs="riksdagen-motions-pdf/data/1972/mot_1972__1195/mot_1972__1195-003.pdf"/>
          <fw xml:id="i-8vYWS5jUPRa4x4MWYiP7NS">
            Mot. 1972:1195 5
          </fw>
          <p xml:id="i-JFL6xDZ1R6eDTyjR1qHfmK">
            trafikkrav än dagens. Bara sedan 1961 har landsvägstrafiken fördubblats.
            Olika undersökningar visar att det finns ett klart samband mellan
            olycksfallsfrekvens och vägbredd. Motorvägar har i regel 50—70
            9 lägre olycksfallsfrekvens än fyrfiliga vägar utan delade körbanor
            och korsningar i skilda plan. Den största delen av de svenska
            vägarna är vanliga s. k. tvåfältsvägar. Undersökningar från dessa
            visar också att olycksrisken minskar med ökad körbanebredd. Vägar
            med vägren, även om denna är smal, visar också klart mindre antal
            olyckor än vägar utan vägren. Ett viktigt led i ett utökat trafiksäkerhetsarbete
            är också att systematiskt kartlägga och eliminera trafikfällor.
            Andra komponenter som har betydelse för vägens säkerhet är vägbeläggning
            och miljö i anslutning till vägen. Stolpar osv. bör i största
            möjliga utsträckning tas bort från vägkanterna, För närvarande
            förekommer ofta kombinationen saltning och dubb- däck som halkbekämpningsmetod.
            Det är enligt vår mening förenat med betydande trafiksäkerhetsrisker.
            Forskningen rörande båda dessa meto- der bör därför intensifieras.
            Ett väsentligt inslag i en förbättrad trafikmiljö är att nya tätortsom-
            råden redan från början planeras så, att de erfarenheter som föreligger
            från försök med separering och differentiering av trafiken tillvaratas.
            Gångtrafikanterna skiljs från biltrafikanter och speciella cykeltrafikbanor
            anläggs. Olika trafikslag med olika mål och hastighet bör differentieras
            från varandra genom att fjärrleder skiljs från närleder. Liknande
            rekommendationer som de som gäller för nya bostadsområden bör
            också komma till användning vid sanering av äldre områden. Då
            nya trafikalstrande anläggningar av typ sjukhus, industrier och
            skolor skall anläggas bör en förhandsgranskning från trafiksäkerhets-
            synpunkt vara obligatorisk.
          </p>
          <p xml:id="i-HcSGbLqDRVSzxTSJnzATX5">
            Fordonet Bilarna är ständigt föremål för förbättringar. Under
            de senaste åren har glädjande nog också säkerhetsdetaljer använts
            som försäljningsargument. Fortfarande är dock högre hästkraftantal,
            större bagageutrymme osv. de dominerande inslagen i bilreklamen.
            I valet mellan en bilradio eller en strålkastarspolning för ungefär
            samma pris väljer de flesta bilköpare bilradio. Eftersom konsumenterna
            således inte i regel är villiga att betala för säkerhetsdetaljer
            på bilarna och bilfabrikanterna producerar för att till- fredsställa
            köparens önskemål, blir takten i bilarnas säkerhetsutveckling
            alltför långsam. Här måste därför en hårdare lagstiftning till
            som kan föreskriva införandet av de detaljer och säkerhetskonstruktioner
            som bevisligen kan minska trafikolyckorna. Ett exempel på detta
            är de undersökningar som gjorts av Sveriges trafiksäkerhetsråd,
            vilka visar att säkerhetsbältet används endast av var tredje bilförare.
            Eftersom man vet att var tredje bilist som trafikdödats kunde
            ha räddats om säkerhetsbälte använts, måste åtgärder vidtas som
            leder till en hundraprocentig bältesanvändning. En lämplig metod
            kan då
          </p>
          <pb facs="riksdagen-motions-pdf/data/1972/mot_1972__1195/mot_1972__1195-004.pdf"/>
          <fw xml:id="i-NWZ5a3er6reTpyQKkBB5dH">
            Mot. 1972:1195 6
          </fw>
          <p xml:id="i-Juu3jLVp7ZpGBRUXgy3iiC">
            vara att utfärda bestämmelser om tekniska anordningar i bilarna,
            som förhindrar körning utan bälte eller påminner om bältet på
            annat sätt. På liknande sätt måste frågan om obligatoriskt halvljus
            eller stadsljus prövas. Teoretiska diskussioner kan inte i längden
            få förhindra en lagstiftning, om den säkerhetshöjande effekten
            av obligatorisk halvljus- körning klart kan påvisas. Andra säkerhetsdetaljer
            som bör komma med i ett totalprogram för ökad trafiksäkerhet är
            låsningsfria bromsar, vätskestötfångare, brandsäkra bränsletankar
            m. m. Stora trafikrisker förekommer även på lastbils- och vägmaskinsidan.
            Långtradare som vid bromsning viker sig över vägen, släpvagnar
            som skär över halva trottoaren när dragbilen svänger, svajande
            och svängande släp osv. är exempel på sådana risker. Samtliga
            fordon av denna typ bör obligatoriskt utrustas med underkörningsskydd
            och backningsvarnare. På samma sätt bör den utökade husvagnstrafiken
            följas upp, om eventuella trafikrisker på ett tidigt stadium skall
            kunna elimineras.
          </p>
          <p xml:id="i-TrsyY8NN9nj2JvvcfMQ5Pn">
            Människan i trafiken Även om trafiksäkerhetsfrämjande åtgärder
            kan vidtagas i trafikmiljö, trafikpolitik och fordonskonstruktion,
            kvarstår ändå människan som den främsta olycksrisken. På grund
            av de felhandlingar som människor begår i trafiken uppstår olyckor
            av olika slag. Om trafikanterna vore tillräckligt omdömesgilla,
            informerade och kunniga skulle många olyckor kunna undvikas. Den
            första förutsättningen för att nå målet att nedbringa riskerna
            för människorna som olycksfaktor i trafiken är en välfungerande
            och effektiv trafikutbildning. Denna utbildning bör börja redan
            i förskolan och sedan systematiskt följas upp genom de olika skolåren.
            En förutsättning för att utbildningen skall bli effektiv är att
            målen preciseras, metoder och timtal bestäms, materiel konstrueras
            och lärare utbildas. Den nuvarande trafikutbild- ningens karaktär
            av cirkulärämne i grund- och gymnasieskola måste bytas ut mot
            en systematiserad och timtals bestämd studiegång. Enligt vår mening
            bör det också vara möjligt att lägga in vissa etappmål i denna
            utbildning, så att eleverna under lågstadiet lär sig gå i trafiken,
            under mellanstadiet att cykla och på högstadiet erbjuds möjlighet
            att erlägga ett kompetensbevis för moped. Körkortsutbild- ningen
            bör på samma sätt vara en integrerad del av trafikutbildningen
            inom gymnasieskolan, där ett intimt samarbete mellan skola och
            privata eller kommunala trafikskolor etableras. Inom vuxenutbildningens
            ram bör det ges utrymme för uppfräschnings- eller kompletteringskurser
            om vissa moment, som halkkörning och vinterkörning. Speciella
            kurser i trafikens grunder bör också kunna anordnas för pensionärer,
            som i hög grad faller offer för de trafikolyckor som drabbar oskyddade
            trafikanter genom att de har svårt att klara den nuvarande intensiva
            trafiken. På samtliga utbildningsnivåer bör de resurser och möjligheter
            radio och TV erbjuder användas både för ren utbildning och för
            information som syftar till attitydpåverkan.
          </p>
          <pb facs="riksdagen-motions-pdf/data/1972/mot_1972__1195/mot_1972__1195-005.pdf"/>
          <fw xml:id="i-FWEj8Kmnuwvts3sYS8YKLY">
            Mot. 1972:1195 E
          </fw>
          <p xml:id="i-CTkhAozPjTgkwaKwacQ4mK">
            Nivån på utbildningen av trafiklärare måste höjas, så att dessa
            lärarkategorier kan jämstaällas med övriga lärare i gymnasieskolan.
            Undervisningsplaner och metoder i utbildningen för trafiklärare
            måste avpassas efter de förändringar i elevernas allmänna kunskaps-
            och studienivå som följer av skolreformerna. För förare i tung
            lastbilstrafik, utryckningsfordon m. m. bör speciella utbildningsvägar
            skapas inom gymnasieskolans ram. De bestämmelser som för närvarande
            reglerar den rena körkortsutbild- ningen bör också ses över, så
            att utbildningen erbjuder en så god förberedelse som möjligt för
            ett gott trafikantbeteende. Undervisningen bör bedrivas under
            realistiska förhållanden och obligatoriskt omfatta också halkkörning.
            Kommuner och landsting bör uppmuntras att i samarbete med varandra
            och trafikorganisationer anlägga särskilda körträningsbanor, som
            också innehåller möjlighet till halkkörning så som skett redan
            på många håll i landet. Förutom de undervisningsmoment som traditionellt
            ingår i körkorts- utbildningen bör också speciella avsnitt ingå,
            som syftar till att göra det möjligt för de blivande bilförarna
            att bättre förstå små barns trafikreak- tioner och på så vis kunna
            eliminera olycksrisker för dessa. I samband med försök att genom
            upplysning påverka trafikanterna till ett säkrare trafikbeteende
            bör olika metoder prövas. Ett akut problem är för närvarande svårigheten
            att få unga mopedförare att använda hjälm i trafiken, trots att
            man vet att det förhindrar många svåra olyckor. Olika metoder
            kan här användas, t. ex. lagstiftning, försäkringspremier, kom-
            petensbevis eller utökad och ibland chockerande information.
          </p>
          <p xml:id="i-95PQkEAMTCtSMGMHSL2ZYC">
            Trafiklagstiftning En bidragande orsak till många trafikolyckor
            är direkta brott mot gällande trafiklagstiftning. Den tendens
            att nonchalera trafiksignaler och vägmärken av olika slag som
            kunnat iakttas hos vissa förare under senare år, framför allt
            i tätortstrafik, måste brytas. Trafikövervakningen måste intensifieras,
            så att trafikanter som bryter mot gällande bestämmelser kan uppspåras
            och dömas. Men samtidigt måste bestämmelser som skall reglera
            trafiken i så stor utsträckning som möjligt förankras i det allmänna
            rättsmedvetandet. Försöket med de differentierade hastighets-
            begränsningarna är från den synpunkten sett riktigt. En mera noggrann
            analys av vilka hastigheter som lämpar sig för olika vägar i förhållande
            till vägbredd, vägstandard och trafikintensitet skulle dock behöva
            göras. Hastighetsbegränsningar till 70 km i timmen som inte övervakas
            blir på sikt förödande för trafikmoralen. Ett system med en högsta
            tillåten hastighet och därjämte rekommenderade bashastigheter,
            fastställda med hänsyn till vägens kvalitet, trafikmängd osv.,
            borde kunna övervägas. På så vis skulle en bättre överensstämmelse
            mellan reella och av bilisten upplevda trafikrisker kunna erhållas.
            Vid ”trafikfällor” och på kortare vägavsnitt där olycksfrekvensen
            är hög borde däremot hård hastighetsbe- gränsning kunna införas.
            Trafikövervakningen måste dessutom ökas i samband med övergångsställen
            och tätortsbebyggelse.
          </p>
          <pb facs="riksdagen-motions-pdf/data/1972/mot_1972__1195/mot_1972__1195-006.pdf"/>
          <fw xml:id="i-EmvdnRS8H3djNBpVzxH83">
            Mot. 1972:1195 8
          </fw>
          <p xml:id="i-HzYxii7WRLcjMLVtcyvLme">
            Antalet personer som misstänks för rattfylleri och rattonykterhet
            ökar stadigt. Till statens rättskemiska laboratorium inkom år
            1960 13 369 prov och år 1969 20 103 prov. En stor del av denna
            ökning kan hänföras till mellanölsberusade mopedister. År 1960
            utgjorde ungdomarna i åldrarna 15—17 år 6 procent av mopedfylleristerna.
            1969 var deras andel 40 70. De personer som döms för trafikonykterhet
            och rattfylleri bör obligatoriskt tillförsäkras särskild upplysning
            om alkoholens verkningar i människokroppen och de funktionsrubbningar
            som blir följden av alkoholförtäring. I samband med det ovan aktualiserade
            kompetensbe- viset för mopedförare borde undervisningen för detta
            också omfatta sambandet mellan förtäring av mellanöl och olyckor
            vid mopedåkning.
          </p>
          <p xml:id="i-7sG5jGnKCsrmq6Bzqau5dV">
            Splittringen i trafiksäkerhetsarbetet Ansvaret för att någon
            verkligt framåtsyftande och konstruktiv planering på trafiksäkerhetsområdet
            inte förekommer vilar ytterst på regeringen. Orsakerna till svårigheterna
            kan emellertid sökas på många områden. För en stor del av landets
            invånare är allvaret i trafiksituationen inte fullt klart. Trots
            att var tredje person riskerar att skadas i trafiken under sin
            livstid, resonerar många människor utifrån tron att olyckan alltid
            drabbar någon annan. De som råkar ut för olyckor är oftast en
            alltför heterogen grupp för att kunna skapa någon verkligt effektiv
            opinion. I många fall har de på grund av olyckan heller ingen
            möjlighet att längre påverka utvecklingen. I det läget måste staten
            ta på sig ansvaret för att radikalt gripa in för att åstadkomma
            en förbättring. De olika organ som arbetar på trafiksäkerhetsområdet
            arbetar ofta fritt i förhållan- de till varandra och i vissa fall
            till och med förbi eller rent av emot varandra. På riksplanet
            handläggs frågor rörande trafiksäkerhet av bl. a. trafik- säkerhetsverket,
            rikspolisstyrelsen, statens vägverk, statens planverk samt statens
            väg- och trafikinstitut, för att nu nämna endast några av de officiella
            organen. Flera organisationer och sammanslutningar arbetar också
            på samma nivå, t. ex. NTF, Trafikförsäkringsföreningen, Svenska
            vägföreningen, motororganisationerna och Cykel- och mopedfrämjandet.
            På det regionala planet ansvarar länsstyrelse, länspolischef,
            länstrafik- grupp och länsarkitekt, vägförvaltning m. fl. för
            trafiksäkerhetsarbetet. Inom kommunen ligger ansvaret på kommunstyrelsen,
            byggnads- nämnd, trafiknämnd, trafiksäkerhetskommitté m. fl. Denna
            riksförgrenade flora av organ och institutioner bör kunna bidra
            till ett konstruktivt arbete dels genom att sakkunskap från olika
            samhällsområden finns representerad, dels genom att kontaktnätet
            till de enskilda medborgarna genom organens mångfald och speciella
            uppgitter är välutvecklat. För att några resultat skall nås måste
            dock en samordning ske, varvid en huvudman har det huvudsakliga
            och översiktliga ansvaret för planering och genomförande.
          </p>
          <pb facs="riksdagen-motions-pdf/data/1972/mot_1972__1195/mot_1972__1195-007.pdf"/>
          <fw xml:id="i-X72BfmZgwDZU1pWC7pAsxd">
            Mot. 1972:1195 9
          </fw>
          <p xml:id="i-Wj4RHe4n8gp4ewTxhUyLmr">
            De mellan Kommunförbundet, TSV, rikspolisstyrelsen, vägverket
            och NTF pågående förhandlingarna för att utreda frågan om inrättande
            av ett särskilt kommunalt förvaltningsorgan för trafiksäkerhet,
            trafikreglering m. m. bör också intensifieras, så att de snarast
            möjligt kan leda till en samordning av trafiksäkerhetsarbetet
            på det kommunala planet.
          </p>
          <p xml:id="i-7zoDdEWjFjt4jTnYdGfgN1">
            Ett program för trafiksäkerhet Vi har i det ovanstående pekat
            på behovet av effektiva åtgärder inom olika områden för att göra
            det möjligt att åstadkomma en minskning av trafikolyckorna. Trots
            att alla är medvetna om både trafikolyckorna och de bristande
            resurser som för närvarande finns för att komma till rätta med
            dem, har effektiva åtgärder ännu inte vidtagits. Vi anser därför
            att en speciell arbetsgrupp av parlamentariker och experter bör
            tillsättas för att utarbeta ett program, vari olika åtgärder föreslås
            och där kostnadskalkyler presenteras. För att trafiksäkerhetsarbetet
            skall kunna hävda sig i kampen om knappa resurser i samhället
            är det angeläget att ett program av detta slag föreligger. Med
            hänvisning till det ovanstående hemställes att riksdagen hos Kungl.
            Maj:t begär att en arbetsgrupp med parlamentarisk representation
            tillsättes med uppgift att ut- arbeta ett program innehållande
            mål, resurser, metoder och tidsplan för en samordnad satsning
            i syfte att som ett första steg åstadkomma en minskning av trafikolyckorna
            med minst hälften.
          </p>
          <p xml:id="i-WJwLmtejpCVPpHvMGAdhTM" type="date">
            Stockholm den 26 januari 1972
          </p>
          <div xml:id="i-jPiLoaGJTFtRMMt5iUtnd" type="signatureBlock">
            <list xml:id="i-PjvN49sNasbhXbtuZU3DgE">
              <item xml:id="i-LhuQRZEGm5Yk5iUjqajtKS" who="i-Qz4kjjKSzCm5RwSxi2vkro" type="signature">
                GUNNAR HELÉN (fp)
              </item>
              <item xml:id="i-SWAmRWjbWFaqNWiCJsjb8T" who="i-PDvEfAmYAgGTBhkGvyY7F4" type="signature">
                THORBJÖRN FÄLLDIN (c)
              </item>
            </list>
          </div>
        </div>
      </div>
    </body>
  </text>
</TEI>
