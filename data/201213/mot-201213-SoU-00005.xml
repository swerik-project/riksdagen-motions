<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00005">
  <teiHeader>
    <fileDesc>
      <titleStmt>
        <title>med anledning av prop. 2012/13:10 Stärkt stöd och skydd för barn och unga</title>
        <author corresp="i-Xw3dNbwa4hjDiSrSfFCZsz">av Magnus Ehrencrona m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:10 Stärkt stöd och skydd för barn och unga</title>
          <idno type="rdwebb">H002So5</idno>
          <rs type="number">So5</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So5/text</ref>
          <ref type="dokument_url_html">http://data.riksdagen.se/dokument/H002So5</ref>
          <ref type="dokumentstatus_url_xml">http://data.riksdagen.se/dokumentstatus/H002So5</ref>
          <ref type="doc">http://data.riksdagen.se/fil/BA571538-61AD-478A-813E-8B4DA0860D4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UMksrysapULFeZ74qBGBiL" type="basedOn"/>
        <correspContext corresp="i-UMksrysapULFeZ74qBGBiL">
          <ref>Proposition 2012/13:10</ref>
        </correspContext>
        <correspAction xml:id="i-PXfpsQSPy4aXnCdGpx2ZcZ" type="signed"/>
        <correspContext corresp="i-PXfpsQSPy4aXnCdGpx2ZcZ">
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-XwhDA57biRxJs4r8ygbRMj" type="referral">
          <date when="2012-10-16"/>
        </correspAction>
        <correspAction xml:id="i-39yocuo9PMJfJoAzYgGbGB" type="dismissal">
          <date when="2012-10-15"/>
        </correspAction>
        <correspAction xml:id="i-U7QiugSaEnn1iRcnH4ZZw6" type="dismissal">
          <date when="2012-10-15"/>
        </correspAction>
        <correspAction xml:id="i-GcyFB1vJQDhwWTnGAbFzM9" type="submission">
          <date when="2012-10-04"/>
        </correspAction>
        <correspAction xml:id="i-WsyNYTHuEcQ8wmfn9ez7uT" type="transfer">
          <date when="2012-10-04"/>
        </correspAction>
        <correspAction xml:id="i-NKXeHZWiLVpoD7UkTAqmpH" type="assigned"/>
        <correspContext corresp="i-NKXeHZWiLVpoD7UkTAqmpH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WZpi9T9StHkPgngYdepYcZ" type="motHeader"/>
      <div xml:id="i-4VChCdHYBjj4sHadmGgD52" type="motBody">
        <div xml:id="i-SDVhSP9FijfbvTGRvn6KzQ" type="motProposal" subtype="förslag">
          <head xml:id="i-9AwwQWXWzhbfnq2yGm8HE6">
            Förslag till riksdagsbeslut
          </head>
          <list xml:id="i-7ALTAQHuCmSfD2LSNsDjSH" style="ol">
            <item xml:id="i-F8i4Xwg1vns6yFosZAxToW">
              Riksdagen tillkännager för regeringen som sin mening vad som
              anförs i motionen om en ändring i 14 kap. 1 § SOL.
            </item>
            <item xml:id="i-MxcmHbrmMikUGaBEEUKTF8">
              Riksdagen tillkännager för regeringen som sin mening vad som
              anförs i motionen om att sänka åldersgränsen för insatser utan
              vårdnadshavares samtycke.
            </item>
            <item xml:id="i-tjnpyYLvk9ZTX4nU74y1k">
              Riksdagen tillkännager för regeringen som sin mening vad som
              anförs i motionen om förändringar i riksnormen för försörjningsstöd.
            </item>
            <item xml:id="i-LZZZfWvEu3nauNC9eeBiFX">
              Riksdagen tillkännager för regeringen som sin mening vad som
              anförs i motionen om att göra barnkonventionen till svensk lag.
            </item>
            <item xml:id="i-AxZWoth7qzUMtpF47d5mVH">
              Riksdagen tillkännager för regeringen som sin mening vad som
              anförs i motionen om en förstärkt hjälplinje för placerade barn.
            </item>
            <item xml:id="i-TtutMQDL4tpwbUeSHf9Eww">
              Riksdagen tillkännager för regeringen som sin mening vad som
              anförs i motionen om att låta utreda en konstruktion för lokala
              och regionala barnombud.
            </item>
          </list>
        </div>
        <div xml:id="i-SuWQYF7RYf11pfpAtogCEi" type="motContent">
          <head xml:id="i-8EbWC5UYLg6vr4oEaf9q1R" type="h1">
            Motivering
          </head>
          <p xml:id="i-TX9sNpktUqyTmRAgdY2bwD">
            Barns utsatthet är stor. När barn far illa eller riskerar att
            fara illa är den ännu större. Det gäller att de insatser som samhället
            gör har ett barnperspektiv. Att insatser från socialtjänsten görs
            så att de verkligen ger det stöd och den hjälp som är lagstiftningens
            övergripande syfte utifrån portalparagrafen. Rättssäkerheten är
            viktig, och samtidigt får administration och handläggning inte
            bli så tung att tiden och möjligheten att ge verkligt stöd inte
            finns där. Människors behov av stöd kan inte enbart administreras,
            det behöver vara faktiskt och göra skillnad. Människors tilltro
            i allmänhet till socialtjänstens insatser behöver stärkas, det
            gäller inte minst insatser för barn som riskerar att fara illa.
          </p>
          <p xml:id="i-QUS8N6Sg32xJUPLFWYDndG">
            När regeringen nu lägger propositionen om stärkt stöd och skydd
            för barn och unga så innehåller den mycket bra, bl.a. när det
            gäller barnperspektivet, möjligheten att få stöd utan att föräldern
            behöver samtycka, stärkt skydd i samband med placeringar och stärkt
            krav på förebyggande insatser. Vi lyfter i motionen några aspekter
            som ytterligare skulle förstärka stödet och skyddet för barn och
            unga, i utsatta livssituationer.
          </p>
          <head xml:id="i-Qs6DDf4eeUvoGLcdByZjKt" type="h2">
            Anmälan när ett barn riskerar att fara illa
          </head>
          <p xml:id="i-QsrcJxJkRpU74BRBK7dAkH">
            Vem är skyldig att anmäla, vem bör anmäla och när ska/bör en
            anmälan göras? Regeringen föreslår ändringar gällande anmälningar
            i SOL 14 kap. 1§. Det ska bl.a. bli en tydligare uppdelning om
            vilka som ska anmäla.
          </p>
          <p xml:id="i-6qQNSeXBU84tLdDsuMHzzS">
            Men det blir också ett nytt uttryck om när en anmälan ska/bör
            göras. Den tidigare formuleringen i lagtexten som användes var
            vid kännedom om något som kan innebära att socialnämnden behöver
            ingripa till ett barns skydd. Nu är detta ersatt med uttrycket
            om de får kännedom om eller misstänker att ett barn far illa.
          </p>
          <p xml:id="i-Em6f1Y3bYAFxmEY88QRDr">
            Socialstyrelsen och Skolinspektionen har i sitt remissvar föreslagit
            att man bör göra tillägget riskerar att fara illa för att det
            ska vara möjligt att anmäla tidigt i ett skede i syfte att kunna
            motverka en negativ utveckling. Vi instämmer i denna invändning.
            Det gör också att kunskapen hos den enskilde inte behöver vara
            så stor om vad socialnämnden kan göra. Vi tror helt enkelt att
            skyddet för barn blir bättre. Alltför ofta har många i ett barns
            omgivning haft på känn att det ska gå illa, men inte tyckt sig
            ha tillräckligt på fötterna för att göra en anmälan.
          </p>
          <head xml:id="i-Cp5BxwvmgxybLkXQSSteKo" type="h2">
            Sänk åldersgränsen för insatser utan vårdnadshavares samtycke
          </head>
          <p xml:id="i-A2f5AVXa7NLsg5nTyYaym1">
            I propositionen föreslås att öppna insatser ska kunna beviljas
            barn som fyllt 15 år även utan vårdnadshavares samtycke. Vi tycker
            att det är viktigt, men anser att detta skulle vara möjligt även
            längre ned i åldrarna, en tanke som även Ungdomsstyrelsen framför
            i sitt remissvar.
          </p>
          <p xml:id="i-SH2V3kuvu27Drr3BRfKxAh">
            En rimlig ålder kan vara tolv år. Det är den ålder man har haft
            i föräldrabalken som den ålder då verkställighet inte ska ske
            mot ett barns vilja. Numera har den exakta åldern ersatts med
            skrivningar om när barnet har nått en sådan ålder och mognad att
            dess vilja bör beaktas.
          </p>
          <p xml:id="i-JLrBjDLv8v92g5PxdrGZgU">
            Barn ska själva kunna välja att få t.ex. en kontaktfamilj eller
            kontaktperson för att få stöd i en tillvaro man känner är gungig.
            När bedömningen delas av socialtjänsten anser vi att barnet ska
            ha rätt att få bistånd i form av en hjälpinsats även om föräldrarna
            är av en annan uppfattning.
          </p>
          <head xml:id="i-VmE3ZwaL3hfV8FhHiCQ54D" type="h2">
            Tillräckligt med resurser
          </head>
          <p xml:id="i-PTvxxMeLgc3CpJQqE4YiM2">
            En viktig fråga är vilket utrymme socialtjänsten har att göra
            ett bra arbete. Att kunna arbeta förebyggande, ta emot anmälningar,
            göra noggranna utredningar, ha utrymmet att utreda och ge behövligt
            bistånd. Det är viktigt att kommunerna har tillräckligt med resurser
            för att kunna avsätta de medel som behövs. Att arbeta förebyggande
            och långsiktigt lönar sig i längden, men resurser behövs inledningsvis
            och under tiden.
          </p>
          <p xml:id="i-5zqt9BUAppeQiJRsQK9spS">
            Likaså är familjers ekonomiska situation viktig. En svår ekonomisk
            situation riskerar att öka konflikter, vilket nästan alltid går
            ut över barnen. Familjer som lever på försörjningsstöd, särskilt
            under lång tid, har det extra kärvt. Miljöpartiet anser att riksnormen
            för försörjningsstöd förändras för att bättre anpassas till dagens
            behov. Tillgången till dator, mjukvara och bredbandskostnader
            behöver ingå i normen för att inte minst barn inte ska riskera
            att utestängas från en viktig arena.
          </p>
          <head xml:id="i-UFNmeagEiSWuPScXvJnma6" type="h2">
            Gör barnkonventionen till svensk lag
          </head>
          <p xml:id="i-JPp9Er2o69nRDmjM514WpZ">
            FN:s konvention om barnets rättigheter ratificerades av Sverige
            1990. Ändå är den inte införd fullt ut i svensk lagstiftning.
            Sverige har en moralisk skyldighet att gå före och visa vägen
            för de nationer som har svårt att förverkliga barnkonventionen
            på grund av brist på ekonomiska och andra resurser. En förutsättning
            för detta är att barnkonventionen blir en del av den svenska lagstiftningen.
            Först när konventionens olika paragrafer får status av allmän
            svensk lag, kan man beivra myndigheters brott mot konventionen.
            Om barnkonventionen var införlivad i svensk lag skulle kraven
            på kunskap om barns behov och rättigheter hos myndigheter och
            beslutsfattare öka. Regeringen anser att svensk lag redan skulle
            leva upp till åtagandena i deklarationen. Vi anser inte att det
            håller. En inkorporering skulle kunna ge extra drivkraft till
            en fortsatt anpassning av den befintliga lagstiftningen.
          </p>
          <head xml:id="i-QZDtt46aFEGdfauKJmpodL" type="h2">
            Förstärkt hjälplinje för placerade barn
          </head>
          <p xml:id="i-DG2CZoXAmSEMh11BLfcCQV">
            Vi välkomnar att barn som placeras i familjehem ska få en egen
            socialsekreterare. Det kommer att underlätta för socialtjänsten
            att barnperspektivet verkligen bevakas. Och för barnen blir det
            tydligt att någon finns där för dem, någon som inte samtidigt
            ska inta föräldrarnas eller familjehemmets perspektiv.
          </p>
          <p xml:id="i-AcfM9MzF3EVxiEEqK8ZhTJ">
            Viktig är dock också den verksamhet som startade på Socialstyrelsens
            tillsynsenhet i april 2010 en telefonlinje dit barn och unga som
            är placerade kan vända sig direkt. Det kan handla om att man vill
            anmäla att man inte har det bra, att man vill fråga om det är
            okej att familjehemmet eller institutionen har vissa regler eller
            annat. Tanken är att man kan ha svårt att ta upp vissa frågor
            med sin socialsekreterare eller familjehemmet eftersom man är
            i ett beroendeförhållande. Med förslaget om egen socialsekreterare
            för barnen kommer förhoppningsvis detta behov minska. Men det
            är av stor vikt att verksamheten finns kvar och utvecklas utifrån
            de behov man ser. Behovet ökar i takt med att telefonlinjen blir
            alltmer känd.
          </p>
          <p xml:id="i-142d1vUfLevXReVNnS2zfp">
            Vi menar att det på samtliga familjehem och institutioner ska
            finnas en vetskap om och tydlig information för barnen om vart
            de ska kunna vända sig, t.ex. en särskild hemsida. I Danmark har
            man jobbat på motsvarande sätt och nått betydligt längre än vad
            man har gjort i Sverige.
          </p>
          <head xml:id="i-GD5hFzbSWyMt21VsmwnQwL" type="h2">
            Öka rättssäkerheten i samband med brott och vårdnadsmål
          </head>
          <p xml:id="i-913LHXVhDLWfn5WB33yGtv">
            När barn blir utsatta för brott av närstående är det rättsliga
            skyddsnätet svagt. Trots lagstiftning och riktlinjer från både
            Socialstyrelsen och Rikspolisstyrelsen är skyddet i praktiken
            uppenbart otillräckligt.
          </p>
          <p xml:id="i-EtFa4wpTpL3GgwY1L3YvDV">
            Våld i hemmet leder ofta till vårdnadstvister. I dessa beaktas
            inte barnets behov av trygghet och skydd tillräckligt tydligt.
            Föräldrarnas rätt att träffa sina barn kommer i första rummet,
            även om det formuleras som barnets rätt till nära kontakt med
            båda föräldrarna. Detta kan leda till orimliga situationer för
            både barn och en förälder som utsatts för våld och fruktar för
            både sig själv och sitt barn.
          </p>
          <p xml:id="i-NnkU8rZJPHG5uy9g47iVPb">
            Miljöpartiet vill se en rätt för barnet till ett eget ombud,
            vilket vi också avsätter medel för i årets budgetmotion. Rätten
            ska gälla ett eget offentligt biträde i mål som rör vårdnad, boende
            och umgänge för att säkerställa att barnet kommer till tals och
            att barnets intressen tas till vara. Regeringen har aviserat att
            man vill inrätta s.k. separationsteam på försök. Det kan om det
            faller väl ut leda till att fler föräldrar kommer att enas om
            lösningar för barns bästa. Men det tar inte bort behovet av ett
            offentligt biträde som företräder barnet i rätten.
          </p>
          <p xml:id="i-Xa5ihmoSf4FF8dgn1TT16j">
            Men det finns också andra problem. Det gäller rättssäkerheten
            i förundersökningarna, särskilt när det gäller små barn. Alltför
            ofta är kunskapen i rätten för låg och man använder inte expertvittnen
            i den utsträckning som behövs. Man behöver också se över frågan
            om umgänge i pågående vårdnadstvister där våld förekommit, och
            behov av kvalificerade kontaktpersoner.
          </p>
          <head xml:id="i-W6K5qANNqKGe62PKNSTqM3" type="h2">
            Lokala och regionala barnombud
          </head>
          <p xml:id="i-G281EKcTHoVMieqZS7wyqr">
            För att säkerställa att barns rättigheter respekteras krävs en
            ständig uppföljning och bevakning av rättighetsfrågorna. Miljöpartiet
            anser att det på lokal och regional nivå ska finnas barnombud.
            I dag finns lokala barnombud i vissa kommuner, vilket vi tycker
            är positivt. Det vill vi se över hela landet. De lokala barnombuden
            bör arbeta gentemot kommunen. De bör vara delaktiga i pågående
            processer för att bevaka att barns och ungas behov, intressen
            och rättigheter tas till vara i verksamheten och i beslut som
            fattas. De ska se till att barn kommer till tals i sammanhang
            som berör dem. De bör också ha till uppgift att informera och
            utbilda barn och vuxna om FN:s barnkonvention. Barnombudet ska
            omfattas av sekretesslagstiftningen och ska inte agera utan att
            barnet gett sin tillåtelse.
          </p>
          <p xml:id="i-YNbaf2C22LJAJyAYfi1TAg">
            Miljöpartiet vill, för att ytterligare stärka barns och ungas
            rättigheter, även tillsätta regionala barnombud, kopplade till
            Barnombudsmannen. De skulle förslagsvis kunna finnas på länsstyrelserna.
            De skulle kunna arbeta med strukturfrågor, genomförande av barnkonventionen
            och att tillvarata och stärka barns och ungas rätt att uttrycka
            sina åsikter på regional nivå. De regionala barnombuden ska bevaka
            att barnperspektivet finns med i beslut som fattas på regional
            nivå.
          </p>
        </div>
        <div xml:id="i-UQKRVLmeiJKjK1iB9viiG7" type="motSignatures">
          <list xml:id="i-NRP8Pfj7U9fmCLb6EoeXkt">
            <item xml:id="i-DyRC1dtB8bPy9JEBWs83gA">
              Magnus Ehrencrona (MP)
            </item>
            <item xml:id="i-Dp8xcyKvPfZf1n5Dc9bnhE">
              Agneta Luttropp (MP)
            </item>
            <item xml:id="i-KA7rLvCaUBBwG9WZe684tM">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
