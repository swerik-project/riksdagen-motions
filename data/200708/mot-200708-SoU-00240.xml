<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00240">
  <teiHeader>
    <fileDesc>
      <titleStmt>
        <title>Folkhälsa</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkhälsa</title>
          <idno type="rdwebb">GV02So240</idno>
          <rs type="number">So240</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So240/text</ref>
          <ref type="dokument_url_html">http://data.riksdagen.se/dokument/GV02So240</ref>
          <ref type="dokumentstatus_url_xml">http://data.riksdagen.se/dokumentstatus/GV02So240</ref>
          <ref type="doc">http://data.riksdagen.se/fil/35519CCD-A7C2-48DD-9610-5059595D606E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9bRKBpF38xRDVVCftHzYT8" type="signed"/>
        <correspContext corresp="i-9bRKBpF38xRDVVCftHzYT8">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-Lc5uUm44qfxaieHhkBL8Tg" type="referral">
          <date when="2007-10-16"/>
        </correspAction>
        <correspAction xml:id="i-6ewQHYeUweE5a3NbA8Ki1o" type="dismissal">
          <date when="2007-10-16"/>
        </correspAction>
        <correspAction xml:id="i-NxLCegVovZSvfSGxcRvSKr" type="numbering">
          <date when="2007-10-02"/>
        </correspAction>
        <correspAction xml:id="i-3ddq3BzNcFqzNwRVeA32WK" type="submission">
          <date when="2007-10-01"/>
        </correspAction>
        <correspAction xml:id="i-HHonSdud3gbTS8B9LLvcN6" type="transfer">
          <date when="2007-10-01"/>
        </correspAction>
        <correspAction xml:id="i-T1KVF9psW6dXRDgfcqyyyW" type="assigned"/>
        <correspContext corresp="i-T1KVF9psW6dXRDgfcqyyyW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8LbPZkmWQFDLi1TQhweQ9b" type="motBody">
        <div xml:id="i-K7xRhNsG4Gxnkb1q15qnrS" type="TOC">
          <head xml:id="i-CL4wXQjQxvMxegdG47QA6V">
            1 Innehållsförteckning
          </head>
          <list xml:id="i-KSFdfxvWo74i1zF9J2Bnfg">
            <item xml:id="i-3RByc1cjR7qJkk9wqP5kbv">
              2 Förslag till riksdagsbeslut 2
            </item>
            <item xml:id="i-QktK4ryut2JtiLSpmBPNcK">
              3 Klass och hälsa 2
            </item>
            <item xml:id="i-DPFVtZZeKJUstK5WJvYgDw">
              4 Kön, sexualitet och hälsa 3
            </item>
            <item xml:id="i-4fykJwfzgcFUrW7Fid46i1">
              5 Etnicitet och hälsa 4
            </item>
            <item xml:id="i-3PLk5j48Mv5398Qw3t52A2">
              6 Hälsoindex 4
            </item>
            <item xml:id="i-5b3sbwENEZ2WpxnEWxLq1t">
              7 Handlingsplan för ett lättare Sverige 5
            </item>
            <item xml:id="i-JSGmg4nPQdxvRMkX9Fo7tk">
              8 Folkhälsa för alla 6
            </item>
            <item xml:id="i-ML9L8WqnhLJmhoeL77Fqh7">
              9 Regionala folkhälsocentra 7
            </item>
            <item xml:id="i-JS8HMh6JrivJ4sxdhSYBZg">
              10 Smittskyddsfrågor 7
            </item>
          </list>
        </div>
        <div xml:id="i-JXcQaeyah3MXANPjSHHsMy" type="motProposal" subtype="förslag">
          <head xml:id="i-6mkAZmDk3m4axdcsNGHStE">
            2 Förslag till riksdagsbeslut
          </head>
          <list xml:id="i-TQdzqkSf4jZXohhYWj4odt" style="ol">
            <item xml:id="i-JWCWz6QcdLDEoejT1SdqaQ">
              Riksdagen tillkännager för regeringen som sin mening vad som
              anförs i motionen om att frihet från könsrelaterat våld bör bli
              ett nytt delmål inom folkhälsopolitiken.
            </item>
            <item xml:id="i-VCCH6MDmfkFdUovohWVoD3">
              Riksdagen tillkännager för regeringen som sin mening vad som
              anförs i motionen om att regeringen bör lämna förslag på hur HBT-perspektivet
              kan stärkas i folkhälsomålen.
            </item>
            <item xml:id="i-W6MehUpFzebEtXLLYhJb4G">
              Riksdagen tillkännager för regeringen som sin mening vad som
              anförs i motionen om att ge Statens folkhälsoinstitut i uppdrag
              att stärka sin kompetens inom frågor som rör etnicitet och hälsa.
            </item>
            <item xml:id="i-5Lmk1o2mzdSUCLdSr4Q68b">
              Riksdagen tillkännager för regeringen som sin mening vad som
              anförs i motionen om ett hälsoindex i statsbudgeten.
            </item>
            <item xml:id="i-G6Y1SkQauWGFEZb6wLZhs">
              Riksdagen tillkännager för regeringen som sin mening vad som
              anförs i motionen om att regeringen ska ta fram en handlingsplan
              för ett lättare Sverige.
            </item>
            <item xml:id="i-LMpFyM5cuF9613FLcK3YjP">
              Riksdagen tillkännager för regeringen som sin mening vad som
              anförs i motionen om att det fortsatta tobaksförebyggande arbetet
              bör ha ökat fokus på att förebygga och minska rökning bland unga
              flickor och kvinnor.
            </item>
            <item xml:id="i-C8nJwTeyuw6VQJ34aJxPU8">
              Riksdagen tillkännager för regeringen som sin mening vad som
              anförs i motionen om att den nuvarande smittskyddslagen bör reformeras.
            </item>
          </list>
        </div>
        <div xml:id="i-9tH6DCpo69DEw27VwKV1te" type="motContent">
          <head xml:id="i-9zFoDrQpDReZtWgsxyEu8c" type="h1">
            3 Klass och hälsa
          </head>
          <p xml:id="i-RwW2vyr8AkwvUCVmFoT3RE">
            Både män och kvinnor i arbetaryrken i Sverige har längst livslängd
            bland motsvarande yrkesgrupper i Europa. Manliga tjänstemän lever
            i genomsnitt ett par år längre än vad arbetarna gör. Högre tjänstemän
            kan räkna med åtskilliga friska år efter pensioneringen medan
            däremot arbetare ofta har ett kortare liv, förtidspensioneras
            och får genomlida sina sista år med olika sjukdomar.
          </p>
          <p xml:id="i-5skUp3W6dkSGYaPLcNCxG4">
            Motsvarande skillnad mellan kvinnliga arbetare och tjänstemän
            är mindre, med 0,7 år längre liv för tjänstemän. Hälsoskillnaderna
            mellan män är större, även om de minskar, samtidigt som hälsoskillnaderna
            mellan kvinnorna ökar. En trolig anledning till detta är att hälsoutvecklingen
            har varit särskilt negativ för anställda inom kommuner och landsting
            där många kvinnor arbetar. I synnerhet inom omsorgs- och utbildningssektorn
            har såväl arbetsmiljö som välbefinnande försämrats.
          </p>
          <p xml:id="i-J99Y8Ph15Mp5uHi7tr1iqY">
            En vanlig dödsorsak som hjärtinfarkt visar tydligt de sociala
            skillnader som finns när det gäller dödlighet. Risken att dö i
            hjärtinfarkt har minskat för alla men den har minskat olika mycket
            i olika sociala grupper. Risken att råka ut för hjärtinfarkt är
            ungefär dubbelt så stor för en arbetare utan yrkesutbildning som
            för en högre tjänsteman. I Stockholms län har en manlig arbetare
            utan yrkesutbildning 70 procents överrisk att dö i hjärt-kärlsjukdom
            jämfört med en högre tjänsteman. Motsvarande överrisk bland kvinnor
            är 50 procent.
          </p>
          <p xml:id="i-T7Wn2xL9UvGSVfiM3UtJsB">
            Särskilt hårt klassbundna är sjukdomar i rygg, armar och ben
            som exempelvis ledvärk, rygg- och muskelsmärtor, stelhet och gångsvårigheter,
            sjukdomar som ofta ger en betydande försämring av livskvaliteten.
            En rad psykiska sjukdomar som depression, ångest och sömnstörningar
            är även de starkt knutna till klass och kön.
          </p>
          <p xml:id="i-9w4kVRBMCRrXeghTrU1XWp">
            Lägger man samman långvarig sjukdom, värk i rörelseorganen och
            brist på psykiskt välbefinnande står det klart att hälsan är tydligt
            skiktad efter klass. Men hälsoklyftor finns inte bara mellan rika
            och fattiga de finns över hela skalan av inkomster och samhällsklasser.
            Ju högre inkomst, desto bättre hälsa. Den allra största ohälsan
            finns i de grupper som slagits ut från arbetsmarknaden.
          </p>
          <p xml:id="i-XXeWKJ9FZF667iB1nMEkE6">
            Stora skillnader i inkomster och förmögenheter mellan olika grupper
            av medborgare leder även till att den genomsnittliga hälsan försämras.
            Sociala reformer som förbättrar situationen för grupper med låga
            inkomster och sämre boendeförhållanden har därmed en direkt hälsofrämjande
            effekt. En politik som medför ökade ekonomiska och sociala klyftor
            är på motsvarande sätt ett hot mot folkhälsan. Det är till och
            med så att inkomstspridningen i ett land betyder mer för hälsan
            än den BNP-nivå per invånare ett land har. Regeringens politik,
            som leder till ökade klassklyftor, är därför ett reellt hot mot
            folkhälsan.
          </p>
          <head xml:id="i-T1DRKqkiQCaQKKEUyT33po" type="h1">
            4 Kön, sexualitet och hälsa
          </head>
          <p xml:id="i-8ayoX6XrpCf2yHwmtiEXA2">
            Kvinnor lever längre än män, men kvinnor är mer sjuka. Olikheterna
            i livslängd håller på att utjämnas, men inte olikheterna när det
            gäller sjukdomsbilden. Andelen unga kvinnor med sömnbesvär, migrän
            eller känsla av ängslan, oro eller ångest har tredubblats de senaste
            femton åren. Allt fler kvinnor känner också stress och upplever
            sitt arbete som psykiskt påfrestande med små möjligheter att själv
            bestämma arbetstakten. De har alldeles för mycket att göra och
            kan inte koppla bort tankarna på jobbet under fritiden.
          </p>
          <p xml:id="i-UwfZfstcfE3iAcfupYZAtU">
            Kvinnor röker mer än vad män gör medan män dricker mer alkohol.
            Skillnaderna i drickande mellan könen minskar bland skolelever
            eftersom pojkars konsumtion minskat medan flickors konsumtion
            varit oförändrat hög. Sjukvården har naturligtvis möjligheter
            att påverka både rökning och alkoholkonsumtion hos den enskilde
            genom tidiga insatser. Men den kan inte ersätta samhällets reglering
            av tillgängligheten på tobak och alkohol. Därför är det livsviktigt
            att hålla fast vid den restriktiva alkohol- och tobakspolitiken.
          </p>
          <p xml:id="i-4jAqJVtNkC12BbfoxKDD1m">
            Mäns våld mot kvinnor är så vanligt att det bör ses som ett folkhälso­problem.
            Våldet kan bestå av olika former av fysiskt, psykiskt och sexuellt
            våld. Också hot om våld och rädsla för våld påverkar kvinnors
            fysiska och psykiska hälsa, liksom deras livsinnehåll, genom att
            deras möjligheter till social del­aktighet och att forma sin tillvaro
            allvarligt inskränks. Folkhälso­institutet har föreslagit att
            frihet från könsrelaterat våld bör bli ett nytt delmål inom folkhälsopolitiken.
            Det är ett bra förslag eftersom det framhäver vidden av problematiken.
            Frihet från könsrelaterat våld bör bli ett nytt delmål inom folkhälsopolitiken.
            Detta bör riksdagen som sin mening ge regeringen till känna.
          </p>
          <p xml:id="i-VstLFuH3rPNMZMg7CWiCFV">
            Ohälsan bland HBT-personer är oroande. De fördomar och den stigmatisering
            som den här gruppen utsätts för bidrar säkerligen till att försämra
            hälsan. Det handlar särskilt om den psykiska ohälsan bland HBT-personer.
            Vi menar att Folkhälsoinstitutet inte i tillräckligt hög grad
            uppmärksammar HBT-perspektivet i sina rapporter. Därför bör regeringen
            lämna förslag på hur HBT-perspektivet kan stärkas i folkhälsomålen.
            Detta bör riksdagen som sin mening ge regeringen till känna.
          </p>
          <head xml:id="i-FjSkoGvfmVeJQzvBBFqcoK" type="h1">
            5 Etnicitet och hälsa
          </head>
          <p xml:id="i-UmE92nxsG33BFpMEQewU9V">
            Det finns stora skillnader i hälsa mellan utrikes och inrikes
            födda. Utrikes födda har i genomsnitt sämre hälsa, men behovet
            av hälso- och sjukvård varierar mellan olika etniska grupper.
            Allmänt är det samhälleliga faktorer såsom invandrades svårigheter
            att komma in på arbetsmarknaden, bostadssegregation, diskriminering
            och rasism som leder till ohälsa. Många invandrade har låg social
            status i Sverige oberoende av vad de har haft med sig i form av
            utbildning och arbetslivserfarenhet. Personer med låg social status
            utnyttjar generellt primärvården i lägre grad än vad deras hälsotillstånd
            skulle motivera. På så sätt får de sämre möjligheter till adekvat
            behandling.
          </p>
          <p xml:id="i-DAPRM4amvfsMFuS5nGo6jv">
            Enligt Folkhälsoinstitutet visar flera stora invandrargrupper
            betydande överrisker för att insjukna i hjärt-kärlsjukdomar och
            kranskärlssjukdomar och har mer psykisk ohälsa än svenskfödda.
            Arbetare från Sydeuropa och Finland har i regel sämre hälsa än
            arbetskraftsinvandrare från övriga OECD-länder. Flyktingar från
            Östeuropa har dålig hälsa, men allra sämst hälsa har utomeuropeiska
            flyktingar. Bland de utrikes födda som hade den största överrisken
            för psykisk ohälsa var de som invandrat från Finland dominerande.
          </p>
          <p xml:id="i-7BYbmjUU4u9hAkYqMHp9Zr">
            Sambanden mellan etnicitet och ohälsa är komplexa, men gemensamt
            uppvisas ändå en tydlig bild av att utsatthet och social tillhörighet
            i kombination med etnicitet påverkar hälsan.
          </p>
          <p xml:id="i-KfS2WUSZqoH4hgAavQ5MXc">
            I samband med att Statens folkhälsoinstitut flyttade till Östersund
            så förlorade man viktig kompetens inom etnicitetsområdet. Folkhälsoinstitutet
            behöver ha en gedigen kompetens i etnicitetsfrågor för att kunna
            fullgöra sitt uppdrag. Regeringen bör därför ge Statens folkhälsoinstitut
            i uppdrag att stärka sin kompetens inom frågor som rör etnicitet
            och hälsa. Detta bör riksdagen som sin mening ge regeringen till
            känna.
          </p>
          <head xml:id="i-AE97XkXSsrcb96zJMD2RMY" type="h1">
            6 Hälsoindex
          </head>
          <p xml:id="i-QYvCjuTEnTAE3q9gSdCH8i">
            Enligt folkhälsopropositionen Mål för folkhälsan (prop. 2002/03:35)
            ska mål utformas och folkhälsan vägas in vid beslut. Det är viktiga
            steg i rätt riktning. Folkhälsa bör ses som en naturlig och självklar
            faktor vid alla former av åtgärder, beslut, uppföljningar och
            lagstiftning. Om vi inte har hälsa eller om besluten får allvarliga
            konsekvenser för hälsan är besluten ineffektiva.
          </p>
          <p xml:id="i-KUe65HKGcSMN7pwZMVbkJc">
            Ett hälsoindex i statsbudgeten är ett lika viktigt inslag som
            att redovisa tillväxtfaktorer och budgetprognos, varför ett sådant
            index bör utformas under mandatperioden. Detta bör riksdagen som
            sin mening ge regeringen till känna.
          </p>
          <head xml:id="i-TJLARnisCznsx7XYSv1CxE" type="h1">
            7 Handlingsplan för ett lättare Sverige
          </head>
          <p xml:id="i-E3zBgMn83se5eBMDzLy9d3">
            Dåliga matvanor och fysisk inaktivitet bidrar till ökad dödlighet
            och flera vanliga sjukdomar. WHO bedömer att 80 procent av hjärt-kärlsjukdom,
            90 procent av diabetes typ 2 och 30 procent av all cancer skulle
            kunna undvikas genom bra matvanor, tillräckligt med fysisk aktivitet
            och rökstopp. Den ökade förekomsten av övervikt och fetma beror
            också på ett för högt energiintag och för lite fysisk aktivitet.
          </p>
          <p xml:id="i-TS7yPiycAKm2NRdQy3CDit">
            Enligt Folkhälsoinstitutets underlag till handlingsplan för goda
            matvanor och ökad fysisk aktivitet så har andelen vuxna med fetma
            fördubblats sedan 1980, medan övervikten har ökat med 20 procent
            för män och 30 procent för kvinnor. Hälften av männen och en tredjedel
            av kvinnorna är överviktiga eller feta. 11 procent av männen lider
            av fetma medan motsvarande siffra för kvinnorna är 9 procent.
            När det gäller barn så visar olika studier att 15-20 procent av
            barnen är överviktiga, varav 1-5 procent är feta. Denna fetma
            ger upphov till ett stort mänskligt lidande.
          </p>
          <p xml:id="i-QH5vGddM5hTrVicVxsWk41">
            Fetma och relaterade sjukdomar är bland de mest ojämnt fördelade
            ohälsotillstånden, och de sociala skillnaderna ökar. Även när
            det gäller hjärt-kärlsjukdomar kan en liknande skillnad konstateras.
            Dödligheten i dessa sjukdomar är 1,5 gånger högre bland arbetare
            och lågutbildade j ämfört med övri ga befolkningen.
          </p>
          <p xml:id="i-F25jrU5S5tCR57piZ9AheC">
            En annan åtgärd som kan spela en viktig roll för att ge barn
            en bra start och grundlägga goda kostvanor är utvecklade kostråd
            inom mödra- och barnhälsovården. En sådan hälsokommunikation kan
            omfatta samtliga gravida och föräldrar i syfte att stödja hälsosamma
            levnadsvanor, särskilt när det gäller mat och fysisk aktivitet
            inom ramen för ett föräldrastödsprogram. Utöver det gör vi i vår
            budgetmotion även en satsning på gratis frukost i grundskolan.
          </p>
          <p xml:id="i-M5Vbp65129VA8uY1vttcig">
            Överlag så menar Vänsterpartiet att det finns ett behov av att
            ta ett helhetsgrepp på överviktsproblematiken. Folkhälsoinstiutetet
            och Livsmedelsverket har redan tagit fram ett underlag för en
            handlingsplan för goda matvanor och ökad fysisk aktivitet, så
            nu är det bara att göra en sådan plan. Därför bör regeringen ta
            fram en handlingsplan för ett lättare Sverige. Detta bör riksdagen
            som sin mening ge regeringen till känna.
          </p>
          <head xml:id="i-3ecLYcdy5PXBbB1YHyuXry" type="h1">
            8 Folkhälsa för alla
          </head>
          <p xml:id="i-VdWe8nz7ayNgua3zqgheyP">
            Människors hälsa påverkas av olika faktorer. Klass, kön och etnicitet
            har en stor betydelse för hälsan. Det räcker inte med att försöka
            påverka människors levnadsvanor. Att minska olikheterna i hälsa
            är ett omfattande och genom­gripande arbete som kräver grundläggande
            förändringar av hela samhället.
          </p>
          <p xml:id="i-KTk7VCZwotHNcuPJ6C8fHJ">
            Befolkningens hälsa påverkas av hur samhället är organiserat.
            Sociala förhållanden som individen inte kan påverka spelar en
            lika viktig roll som levnadsvanor. Andra betydelsefulla faktorer
            är ett lands fördelning av välståndet och dess ekonomiska utveckling.
            För att kunna ändra sina beteenden måste man ha makt över sin
            hälsa. Folkhälsoarbete som ett politiskt förändrings­arbete innebär
            att en förbättring av hälsoläget blir en angelägenhet för hela
            samhället genom miljöpolitik, arbetsmarknadspolitik, skolpolitik
            etc. Man måste ta ett samlat, tvärsektoriellt grepp.
          </p>
          <p xml:id="i-KDvVCp8GMhJdE2JVz2zUw9">
            I arbetet med att utveckla sjukvården måste vi vara försiktiga
            med att utvidga sjukvårdens sjukdomsbegrepp alltför mycket. Risken
            är att sjukvården medikaliserar samhällsproblem. Användandet av
            antidepressiva mediciner är ett exempel på det. De gör stor nytta
            vid depressioner, men det är inte bra om de skrivs ut för symptom
            som t.ex. beror på dålig arbetsmiljö.
          </p>
          <p xml:id="i-Sb21e5nW98MirGfDJZ7VFg">
            Sjukvården och sjukvårdspersonalen ska inte behöva ta på sig
            ansvaret för sjukförsäkringens kostnadsutveckling. Det är inte
            folkhälsoarbete att försvåra för sjuka människor att bli sjukskrivna.
            Risken är att det leder till en alltför stor sjuknärvaro i arbetslivet
            och allvarligare ohälsa på sikt.
          </p>
          <p xml:id="i-Dc17goZht6FfAbjfakQeLD">
            Eftersom en ojämlik arbetsmarknad och dåliga arbetsförhållanden
            bidrar till att framkalla hälsoklyftor har den ekonomiska politiken
            och arbetsmarknadspolitiken som bedrivs stor betydelse för folkhälsan.
            Den ekonomiska politiken ska syfta till full sysselsättning och
            motarbeta försämringar inom arbetsmarknaden så att skillnader
            i hälsa mellan olika befolkningsgrupper minskar. En förkortning
            av heltidsarbetstiden och ett ökat inflytande för den enskilde
            över arbetstidens förläggning kommer att ge betydande hälsoeffekter.
            Det finns flera möjligheter att förkorta arbetstiden via arbetstidslagstiftning,
            kollektivavtal, föräldraförsäkring eller genom längre semester.
            Behoven ser olika ut för olika personer och i olika skeden av
            livet.
          </p>
          <p xml:id="i-J6ANMMDA4VSAQifvWBqsSx">
            Sjukvårdens storlek och inriktning är självklart av betydelse
            för folkhälsan, men den kan bli ännu viktigare om den utnyttjar
            hela sin potential till hälsofrämjande och sjukdomsförebyggande
            insatser. En väl utbyggd primärvård som arbetar förebyggande,
            där det är lika självklart att t.ex. ordinera fysisk aktivitet
            och bättre matvanor mot för högt blodtryck som att skriva ut medicin
            har en gynnsam inverkan på folkhälsan.
          </p>
          <p xml:id="i-Hdp4byuArjrQoHeAtFxzGM">
            Alkoholkonsumtionen har en avgörande betydelse för folkhälsans
            utveckling. Vänsterpartiets inställning i dessa frågor tas upp
            i en särskild motion om alkoholpolitik (2007/08:So242).
          </p>
          <p xml:id="i-XdJmxXEEwy18Xrk9mE92MK">
            Tobak är den enskilt viktigaste orsaken till många av våra stora
            folksjukdomar. Att få människor att avstå från tobak är en stor
            hälsovinst både för den enskilda och för samhället. Det är inte
            bara rökaren själv som påverkas negativt av tobaksrök utan även
            personer i omgivningen genom s.k. passiv rökning. Ett stort steg
            för att förhindra ohälsa genom passiv rökning är det ny­ligen
            införda förbudet att röka på restauranger och serveringsställen.
            Det är en viktig arbetsmiljöfråga som vi nu kan konstatera är
            mycket lyckad. Även bland matgäster och restaurangbesökare är
            uppfattningen om rökförbudet positivt.
          </p>
          <p xml:id="i-49weBgaEJWtV6dd3qvJNkg">
            Det fortsatta tobaksförebyggande arbetet bö r ha ökat fokus på
            att förebyg ga och minska rökning bland unga flickor och kvinnor.
            Detta bör riksdagen som sin mening ge regeringen till känna.
          </p>
          <p xml:id="i-WoEjpZGnpKeGioDkjahgkK">
            Ofta sägs att hälsoskillnader beror på individens eget val, ambitionsnivå
            och vilja att ta ansvar. Men det gäller bara till en del. För
            olikheter i levnadsvanor och levnadsstil svarar endast en del
            av hälsoskillnaderna. Den avgörande orsaken till skillnader i
            hälsa är den samlade livssituationen. Många människor har små
            möjligheter att göra några val. Varken arbetsmarknaden eller bostadsmarknaden
            erbjuder i dag några stora möjligheter till val av hälso­situation.
          </p>
          <p xml:id="i-V3JuEGRVgYnmxfsfc4cKYe">
            Vänsterpartiet vill förebygga ohälsa och minska skillnaderna
            i hälsa mellan olika sociala grupper. De stora och växande klyftorna
            i hälsotillstånd mellan olika grupper av befolkningen måste utjämnas.
          </p>
          <head xml:id="i-LhbNrgeT5vaC16jGsJV9V2" type="h1">
            9 Regionala folkhälsocenter
          </head>
          <p xml:id="i-BmSshF7NBSjofm1GyQej8g">
            För att förstärka och utveckla det regionala folkhälsoarbetet
            bör sex regionala enheter för folkhälsoarbete inrättas. Det kommer
            att bli allt viktigare att arbeta förebyggande, inte minst inom
            det alkoholpolitiska området. Vi ser att det är mer effektivt
            med regionala operativa center än de senare årens rikstäckande
            samordningsfunktioner. Det behövs en tydlig förankring i kommuner
            och landsting. Sex regionala center föreslogs också av Kent Härstedt
            (s) för att stärka det aktiva arbetet mot den ökande alkoholkonsumtionen.
            Vi delar utredningens förslag och ser att dessa center kan ges
            ett vidgat uppdrag. Sådana center kan finansieras inom ramen för
            det föreslagna anslaget till folkhälso­politiska åtgärder.
          </p>
          <head xml:id="i-MBjaL5TZvimWE5GR36QA8A" type="h1">
            10 Smittskyddsfrågor
          </head>
          <p xml:id="i-MA3smJuCeeVBzcn1hguH9k">
            De farsoter och pandemier som skapar oro är ofta infektionssjukdomar
            av olika slag. Dessa sjukdomar var förr i tiden mycket svåra att
            komma åt. Men med den ökade välfärden, tillgång till rent vatten,
            bra bostäder, hygien och vaccinationsprogram har vi ändå relativt
            bra förutsättningar att hindra epidemiers och pandemiers skadeverkningar.
            Under 1300-talets pest var förklaringen att människan var ond
            och hade vänt sig från Gud. När hiv kom talades det i motsvarande
            termer men med annat ordval. Homosexuella mäns promiskuitet ansågs
            av vissa vara orsaken hivutbrottet och mycket preventivt arbete
            förhindrades genom att smittan kopplades till individer och inte
            beteenden. Nu kan vi konstatera att vi kommit över den värsta
            moralpaniken vad gäller hiv och aids, men fortfarande är smittskyddslagens
            utformning möjlig att kritisera som kontraproduktiv utifrån ett
            preventionsperspektiv.
          </p>
          <p xml:id="i-2EMf5tENN1uDZmbirtmipK">
            Hiv är som farsot långt ifrån utrotad. I delar av Afrika slås
            hela generationer ut av hiv och aids. Men även i Sverige lever
            människor med hiv och aids. Därför är vi glada för att storstadspengarna
            för hivprevention äntligen permanentades under förra mandatperioden
            för att garantera en långsiktighet i arbetet med att förebygga
            hiv. I det hivpreventiva arbetet är det också viktigt att se över
            insatser som är s.k. sekundärt preventiva, dvs. att de som bär
            på viruset får stöd i att inte sprida smitta. Det är ett arbete
            som bör ske i nära samarbete med de hivpositivas egna organisationer.
          </p>
          <p xml:id="i-TWitoTNY6ijQc8aBrarMNm">
            Vänsterpartiet anser att det är angeläget att det finns en bra
            och verkningsfull smittskyddslag som effektivt förhindrar smittspridning
            och epidemier. I det sammanhanget är det betydelsefullt att garantera
            rättssäkerheten och tryggheten för de som drabbas. Det leder till
            bättre förutsättningar för att hindra smittspridningen. Därför
            bör den nuvarande smittskyddslagen reformeras. Detta bör riksdagen
            som sin mening ge regeringen till känna.
          </p>
        </div>
        <div xml:id="i-C6FiJpDRu3M76UiBZmMDGh" type="motSignatures">
          <list xml:id="i-CF91GvRzmHkT4K4BhiUKRh">
            <item xml:id="i-W8oQP9HorYqopoMNp9w9At" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-EXMU9a2aTrsozWhwH93J75" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-7qS8e9eCzhfBp6Pcz2jmhQ" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-9o7Eb2RJpfLLznnFkRrn7M" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-GDiVyYPvxwMk189uFYbstj" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-LfaupCbu8qKegKexW7sTJw" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-7mEUUwEREu3Ti3uLB5qVH4" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
