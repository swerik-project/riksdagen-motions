<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-TU-00212">
  <teiHeader>
    <fileDesc>
      <titleStmt>
        <title>Vissa trafikpolitiska frågor rörande Bohuslän</title>
        <author corresp="i-8ihSXxrczC6r6e3uVHuU5A">Kenth Skårvik och Leif Olsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa trafikpolitiska frågor rörande Bohuslän</title>
          <idno type="rdwebb">GA02T212</idno>
          <rs type="number">T212</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GA02T212/text</ref>
          <ref type="dokument_url_html">http://data.riksdagen.se/dokument/GA02T212</ref>
          <ref type="dokumentstatus_url_xml">http://data.riksdagen.se/dokumentstatus/GA02T212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DMheKZZCYDtLzdvzFzc5vP</idno>
            <name>Keuth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8ihSXxrczC6r6e3uVHuU5A</idno>
            <name>Leif Olsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6NotTVoMo5yVUjH39K7z6Y" type="signed"/>
        <correspContext corresp="i-6NotTVoMo5yVUjH39K7z6Y">
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-8ihSXxrczC6r6e3uVHuU5A"/>
        </correspContext>
        <correspAction xml:id="i-KAYSwAxFJM2TScN3StoiqX" type="assigned">
          <date when="2014-11-22"/>
          <time when="05:57:24"/>
        </correspAction>
        <correspContext corresp="i-KAYSwAxFJM2TScN3StoiqX">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_t_212/mot_198687_t_212-001.pdf"/>
      <div xml:id="i-38iYix2ggNPJxbCKgTbeG5" type="motHeader">
        <div xml:id="i-7Q99YXijuv1h3rPtc1YKut" type="motTitle"/>
        <div xml:id="i-6wzbpezcugrmABpoz773oK" type="motSubmissionInfo"/>
      </div>
      <div xml:id="i-VZEmf9CfaSNR6MHDqjw1h4" type="motBody">
        <div xml:id="i-TxEFkMTjg8KsQ2XQw6z7K5">
          <p xml:id="i-VWrk98NnjnHCjWqZDZoP9w">
            Motion till riksdagen
          </p>
          <p xml:id="i-8Z3FBEp3ZntVXcDHktmtwW">
            1986/87:T212
          </p>
          <p xml:id="i-VVKsgntY7zuCBx8aoLDFHo">
            Kenth Skårvik och Leif Olsson (fp) Vissa trafikpolitiska frågor
            rörande Bohuslän
          </p>
          <p xml:id="i-B1RrmMAWZqF2EQoRq4YRFW">
            776 personer omkom i vägtrafiken under 1986 enligt preliminära
            siffror från trafiksäkerhetsverket. Det är en ökning på 5 96 jämfört
            med 1985. Antalet skadade i trafiken beräknas ha ökat med 4 96.
            Bakom siffrorna finns den omätbara mängden av anförvanters sorg,
            eller vetskapan om en tillvaro i rullstolen, kanske resten av
            livet. Flest personer omkom i Bohuslän — 70 personer fick sätta
            livet till. Det är inte förvånande att denna trafikregion år efter
            år drabbas av höga olyckstal. Mängden av gods och människor som
            trafikerar områdets vägar är stor. Under semesterveckorna ligger
            vissa sträckor av E6-an i topp i fordonstal. Men det är inte bara
            sommartrafiken som är intensiv. Den tunga trafiken ökar. Tullstationen
            i Svinesund visar ständigt ökande siffror. Under 1986 var ökningen
            10 26. Antalet lastbilar med last till Norge var 107 986, vilket
            motsvarar en godsmängd på 1 619 790 ton. Trafiken från Norge till
            Sverige och kontinenten visar på en motsvarande kraftig ökning.
            Man kan i detta läge understryka vikten av att mera gods transporteras
            på räls och köl. Framför allt detta gälla gifttransporter. Vi
            skall återkomma till det. Men dagens trafikströmmar finns där
            och kan inte ledas bort under hänvisning till att miljö och människor
            skadas. Man måste i stället sätta in krafterna på att i första
            hand förbättra vägnätet. Det är lätt att i detta sammanhang tala
            om något som närmar sig skandal. Trots att regionen har landets
            enda trafikpulsåder Norge-kontinenten inom sitt område, är förbätt-
            ringarna små på E6:an. Mindre sträckor av god kvalitet avlöses
            av andra med kurvor och minimal vägbredd — en situation som ofelbart
            minskar trafiksä- kerheten. Med förvåning noterar vi att regeringens
            löfte om en motorled mellan Stora Höga och Uddevalla gör halt
            i Ljungskile. Hela E6:an fram till norska gränsen måste byggas
            ut och i varje fall ha en standard som minst motsvarar motortrafikled.
            Vi har med full avsikt inlett denna motion om regionalpolitiska
            frågor med vägarna. Alla bedömningar som gäller möjligheterna
            att avveckla näringsli- vet i en region, bygger på hur goda kommunikationerna
            är. Med facit i hand kan konstateras att delar av framför allt
            norra och mellersta Bohuslän har haft ett svagt eller ensidigt
            utvecklat näringsliv. E6:ans betydelse är självklar och oomstridd
            — men även andra trafikleder har stor betydelse för regionen.
            Det gäller t. ex. väg 164 som förbinder norra länsdelen med Dalsland
            och Uppsverige. Den vägen är i bra skick på p-länsidan, men dålig
            på bohussidan. Trafiken är också här betydande, bl. a. transporteras
            virke till de bohuslän- ska hamnarna och till Norge via denna
            väg.
          </p>
          <pb facs="riksdagen-motions-pdf/data/198687/mot_198687_t_212/mot_198687_t_212-002.pdf"/>
          <p xml:id="i-7yR8kexLEpjbym86zpLJMv">
            En annan viktig led är väg 44 som förbinder Uddevallaområdet
            med Trollhättan och vidare mot Europaväg 3. Den har tidvis en
            ännu större trafikmängd än E6:an! Vägen har förbättrats några
            gånger, men är klart underdimensionerad. Typiskt för den svenska
            vägpolitiken är att väg 44 skall byggas om på andra sidan länsgränsen
            för 128 milj. kr. — men på Bohussidan satsas inget. Vägen har
            också stor betydelse för Fyrstad och andra delar av länet med
            tanke på att regionens flygplats ligger i Trollhättan. I samband
            med den planerade utbyggnaden av väg E6 bör väg nr 167 få en rimlig
            upprustning. Den är nu krokig och smal, men ändå trafiktyngd,
            genom att den förbinder mellersta Bohuslän med Älvdalsregionen
            inom Älvsborgs län. Det är också angeläget att Orust, som saknar
            broförbindelse åt E6 till, får respons för sitt krav om att en
            förbindelse öppnas mellan E6, vid Granvattnet, och färjeläget
            Kolhättan. Om vägnätet sedan länge sviktar under en allt mer ökande
            trafik, är situationen inte mindre utsatt för människor som bor
            på landskapets många öar och näs. I avvaktan på broar är färjetrafiken
            det alternativ man har. Det är orimligt att krav på broar, vilkas
            angelägenhet gång på gång understryks av länsorgan och andra myndigheter,
            ständigt skjuts på framtiden. I första hand avser vi det sedan
            1950-talet vilande förslaget om bro mellan Svanesund och Kolhättan.
            Ett annat projekt är Instöbron, efterfrågat under många år, som
            ännu ej förverkligats. Bron skulle bli av stor betydelse för Marstrand
            och förbindelserna med Kungälv och Göteborg. En bro över Åbyfjorden
            är ett annat väl verifierat önskemål, liksom bro över Gullmarn.
            I det senaste fallet finns färjetrafik, som inte är avpassad till
            trafikanternas behov. I ett annat perspektiv torde bro över Sunninge
            sund utanför Uddevalla vara det radikalaste och bästa sättet att
            leda regionens trafik bort från Uddevalla cityområde. Inom Öckerö
            kommun finns kända önskemål om mindre broar i syfte att förbättra
            förbindelserna mellan kommunens tio öar. Vi återkommer nu till
            det inledningsvis angivna behovet av att forsla gods på räls och
            båtledes. Vad gäller tågleden håller räls och vagnar en kvalité
            som som inte är utvecklande för denna trafikform. Den primära
            svagheten med Bohusbanan är givetvis bristen på förbindelse med
            Norge. En anslutning till det norska järnvägsnätet är angelägen
            av flera skäl; det viktigaste är att den expansiva Östfoldregionen
            kom närmare Bohuslän. Tillsammans med en utbyggd Europaväg skulle
            den vitaliserande effekten bli stor inom hela den region som börjar
            i Oslo och slutar i Göteborg. Det finns skäl att i detta sammanhang
            anknyta till den vikt som den norska ambassadören Vaerng och handelsrådet
            Vestby tillmäter utvecklingen inom framför allt Uddevallaom- rådet
            men också hur svenskarna tacklar kommunikationsfrågorna. Båda
            ser förstklässiga kommunikationer från Oslo till kontinenten som
            mycket angelägna där europavägen och bättre tågförbindelser står
            högst på önske- listan. Beträffande sjöfarten så är den ett klassiskt
            inslag när det gäller transpor- ter i Bohuslän. Tyvärr är den
            kölbaserade frakten något av krisbransch, vilket ju gäller för
            handelsflottan i sin helhet. Den mindre fraktfarten, som av hävd
            präglar många bohuslänska kustsamhällen, ser 1986 som ett dåligt
            år, rentav som det sämsta sedan 10 år tillbaka. Orsakerna är i
            första hand att
          </p>
          <p xml:id="i-BHwJEqtVEZmTufTWh3NRX8">
            Mot. 1986/87 T212
          </p>
          <pb facs="riksdagen-motions-pdf/data/198687/mot_198687_t_212/mot_198687_t_212-003.pdf"/>
          <p xml:id="i-L6K5DsJBshf31BDg9g5PD5">
            söka i utländsk konkurrens. Många stater subventionerar båtar
            och fraktfart med stora belopp. Redarna/ägarna har heller inte
            sociala förpliktelser gentemot de anställda som fallet är i Sverige.
            Någon form av stöd i detta fall till den mindre rederinäringen
            är nödvändig om Sverige över huvud taget skall ha en närsjöfart.
            Stödet bör utformas som ett rederistöd, eller att rederierna,
            som fallet var tidigare, fick tillbaka viss del av det som betalats
            in som sjömansskatt. I ett större sammanhang är det av största
            vikt att landet har en flotta av denna typ, med tanke på risken
            av militära konflikter och därmed följande avspärrning. Sist men
            inte minst borde mer av den landbaserade frakten kunna överföras
            till köl. En hel del gods är inte tidsbundet utan skulle mycket
            väl kunna tas över av torrlasterna. En tänkbar åtgärd för att
            stimulera härtill vore en avgiftspolitik som gjorde båtfrakterna
            intressanta för bl. a. näringslivet. När vi, och andra talesmän
            för folket i Bohuslän, pläderar för ökade satsningar, bör man
            ha i åtanke att framför allt den norra delen av landskapet, sattes
            åt sidan genom det beslut riksdagen en gång fattade om den fysiska
            riksplaneringen. För kustkommunerna innebar det ett regelverk,
            vars konsekvenser var att landskapets stora naturresurser i form
            av landets bästa djuphamnslägen, inte kunde utnyttjas. Då gav
            staten löften om kompensation till regionen — löften som i stort
            inskränkt sig till punktvisa förbättringar på Europavägen. Kraven
            från Bohuslän är inte orimliga — det orimliga är att de fortfarande
            måste ställas! Den petroleumbaserade landtrafikens mest kända
            negativa del är skade- verkningar i första hand på naturen, på
            luften vi andas. Vi är väl medvetna om detta. Vi konstaterar att
            det parti vi representerar genom miljöpolitiska förslag visar
            på åtgärder som kommer att leda till en bättre miljö för människorna
            och för näturen runt om oss. Men vi är också övertygade om att
            det inte går att förbjuda bilismen, den har kommit för att stanna.
            Allt talar i stället för att det är på tekniksidan åtgärderna
            skall drivas, vilket också sker. Renare avgaser, bättre produkter
            på olje och bensinsidan, är bättre som handlingslinjer än att
            sätta upp förbud. Vi tror också på att människan kan påverkas
            genom information; hur man sparar miljön etc. Vi har förut berört
            kust- och närsjöfarten och några av dess problem. Andra modernäringar
            är fisket och jordbruket i landskapet. När det gäller fiskefrågorna
            har vi tagit upp dem i en annan motion, dock vill vi här ta upp
            några näraliggande problem och behov. En sådan fråga är behovet
            av marin forskning och utveckling. Insatser inom detta område
            betjänar fisket, men i väl så hög grad miljödelen, biotekniken
            och framtida produktionsformer av t. ex. alger. Gullmarn och dess
            vattenområde erbjuder de bästa förutsätt- ningar för marin forskning
            och utveckling. Havsfiskelaboratoriet i Lysekil, som skall byggas
            ut, kan bli utgångspunkt för satsningar, såväl vad det gäller
            närbegränsande vattenområden som den marina miljön i stort. Sammantaget
            bör Lysekilsområdet kunna utgöra basen för ett marint utvecklingscentrum,
            där anknytningen blir given till högteknologiska verksamheter,
            t.ex. via stiftelsen för bioteknik i Göteborg. I arbetet på en
            fastare högskoleorganisa- tion i Fyrstad, kan de verksamheter
            vi här angett utgöra ett värdefullt incitament till en lokal högskola.
            Till vad ovan nämnts vill vi också lägga förslag om ett havsakvarium
            inom
          </p>
          <p xml:id="i-2jQcPZxigzeHWuYytw2Tew">
            Mot. 1986/87 T212
          </p>
          <pb facs="riksdagen-motions-pdf/data/198687/mot_198687_t_212/mot_198687_t_212-004.pdf"/>
          <p xml:id="i-9RK3KQN6MBYWyyzBCemYkX">
            Lysekilsregionen. I Sverige finns inget havsakvarium av format,
            men väl några sötvattensakvarium, bl. a. ett i Hjo, som är mycket
            uppskattat inom skolvärlden. Ett saltvattensakvarium har samma
            pedagogiska värden. Dess största attraktionskraft torde ligga
            på områden som har med turism att göra. Ett akvarium av den storleksordning
            som är tänkt, kommer att leda till en spridning av turismen i
            tid och att regionens hotellnäring ges en behövlig stimulans.
            Beträffande jord- och skogsbruket sker inom Bohuslän en tillbakagång
            i antalet sysselsatta. Näringen har emellertid fortfarande stor
            betydelse för landskapet och borde totalt sett ses som en bransch
            för utveckling i stället för avveckling. De många mindre brukningsdelarna,
            med ofta sämre arronde- ringsvärden, kan i stället för beskogning
            eller sammanläggning till större enheter, bli bas för allehanda
            produktionsformer, utöver tidigare förhär- skande animalieproduktioner.
            Det ärt. ex. stora underskott i Västsverige när det gäller vissa
            grönsaker, som måste ”importeras” från andra regioner. Produktionen
            av rotfrukter, framför allt potatis, täcker inte förbrukningen
            i området. Jordbruk med tillgång till vattentäkter kan driva bassängodling
            av fisk. Den kanske mest intressanta utvecklingen finns dock på
            energisidan. Odling av energiskog är väl lämpad i ett landskap
            med hög årsnederbörd. Även exploatering i mindre skala av torvtäkter
            kan vara ett alternativ. Vad vi här är inne på syftar sammantaget
            till bättre utnyttjande av landsbygdens resurser. En förutsättning
            är dock att folk ges möjlighet köpa gårdar och att sammanläggning
            av brukningsenheter försvåras, endast får ske när särskilda motiv
            är för handen. Stöd till alternativa produktionsformer skall ha
            samma prioriteringsgrad som gäller för andra former av företagsamhet.
            Vi har tidigare berört kommunikationernas stora roll när det gäller
            utveckling eller brist på utveckling inom en region. En annan
            faktor som synes få allt större betydelse för en landsdel är närheten
            till högre utbildning och utbildningen som en motor både för expansion
            inom näringslivet, men också för samhället i mycket vid bemärkelse.
            Evolution inom olika områden har vanligen som förutsättning tillgång
            till kompetens av olika slag, men vanligtvis i bemärkelsen utbildad
            arbetskraft. Regionala högskolor, det har visett, betyder oerhört
            mycket för en region. Det har mer och mer blivit så att högskoleutbildningen
            anpassas till regionens behov och förutsättningar. Vi ser, med
            dessa noteringar som grund, det som ytterligt angeläget att Fyrstadsregionen,
            som delar av Bohuslän tillhör, får en fast högskoleorga- nisation,
            och inte bara som nu vissa högskoleutbildningar som har, bland
            andra, Göteborgs universitet som anordnare. En fast högskoleorganisation,
            som säte i Uddevalla, kan bli ett nav för lokala högskolelinjer,
            t. ex. den i Lysekil, men totalt sett blir den en injektion för
            näringsliv, för den offentliga sektorn och för turismen vars ”volym”
            det går att öka högst betydligt. Intresset för att i Uddevalla
            starta en utbildning inom området turism och rekreation knyter
            väl an till det synsätt vi står för — denna utbildningsgren är
            direkt överförbar till verksamhet inom t. ex. hotell- och restaurangbranschen
            och andra grenar inom den fria företagsamheten. Den region som
            begreppet Fyrstad står för omfattar ca 236 000 invånare. Fyrstad
            är det enda område inom Göteborgs högskoleregion som saknar egen
            statlig högskola.
          </p>
          <p xml:id="i-9p5bELGvYSuSTGGVky6PDh">
            Mot. 1986/87 T212
          </p>
          <p xml:id="i-Y4vQgP14TNisukVgEVL3CP">
            10
          </p>
          <pb facs="riksdagen-motions-pdf/data/198687/mot_198687_t_212/mot_198687_t_212-005.pdf"/>
          <p xml:id="i-59zFiDXDuF454xTSGXng6J">
            Företrädare för Bohuslän, därmed avser vi icke göteborgare, ger
            då och då ”storstaden” Göteborg skulden för den stagnation som
            präglat stora delar av regionen. Till en del är detta rätt. Å
            andra sidan har det för landskapets invånare inneburit vissa fördelar
            att ligga relativt nära en storstad. Den omorganisation av länsförvaltningen
            som regeringen initierat, kan innebära möjligheter till viss utlokalisering
            av administrationer, som i dag är knutna till den centrala förvaltningen
            i Göteborg. Framför allt gäller det dock, enligt vår mening, att
            låta i första hand Uddevalla få behålla de förvaltningar av länskaraktär
            som finns i kommunen, bl. a. skogsvårdsstyrelsen och lant- bruksnämnden.
            Med dem som bas skulle ett länsstyrelsekontor kunna byggas upp,
            för att ge service åt norra länsdelen. En utveckling i denna riktning
            skulle bohuslänningarna se som positiv och skulle något balansera
            den tunga administrationen i Göteborg. En satsning på Uddevalla
            i detta avseende medför ökat behov av bra flygförbindelser. Den
            nuvarande flygplatsen i Trollhättan har nått ett optimum i kapacitet.
            Antingen måste flygplatsen byggas ut med det snaraste eller måste
            en helt ny flyghamn byggas. Vi anser att flera skäl talar för
            det senare alternativet. Ett nytt flygfält kan anläggas på det
            s.k. Finngårdseredsområdet, beläget inom Vänerborgs kommun. En
            lokalisering dit skulle lösa bl.a. bullerfrågorna, som kommer
            att bli besvärande om nuvarande Malöga flygplats skall byggas
            ut. Att det finns behov av expansion på flygsidan visas av passagerarantalets
            ökning. Så sent som 1984 reste 22 000 mellan Stockholm och Trollhättan.
            År 1986 var motsvarande siffra 77 000!
          </p>
          <p xml:id="i-T3YqrZ1Ag3rE2TGXsKxtXJ">
            Hemställan
          </p>
          <p xml:id="i-V3BftBYhtdaxQpvpobMFCP">
            Mot bakgrund av det anförda hemställs 1. att riksdagen som sin
            mening ger regeringen till känna vad i motionen anförts om förbättringar
            av vissa vägar, 2. att riksdagen som sin mening ger regeringen
            till känna vad i motionen anförts rörande behovet av broförbindelser,
            3. att riksdagen som sin mening ger regeringen till känna vad
            i motionen anförts om Bohusbanans sammankoppling med det norska
            statsjärnvägnätet, 4. att riksdagen som sin mening ger regeringen
            till känna vad i motionen anförts om stöd till den mindre kustsjöfarten
            och rederinä- ringen, 5. att riksdagen som sin mening ger regeringen
            till känna vad i motionen anförts rörande behovet av en ny flygplats
            för Fyrstadsre- gionen, [att riksdagen som sin mening ger regeringen
            till känna vad i motionen anförts rörande marint utvecklingscentrum
            inom Lysekilsområdet,'] [att riksdagen som sin mening ger regeringen
            till känna vad i motionen anförts rörande ett havsakvarium inom
            Lysekilsområdet,”] [att riksdagen som sin mening ger regeringen
            till känna vad i motionen anförts om främjande av deltids- och
            småjordbruken med tanke på intresset för alternativa produktionsformer
            inom jordbruksnäringen,”]
          </p>
          <p xml:id="i-SS77AzstAzmzWoru2UYbXd">
            Mot. 1986/87 T212
          </p>
          <p xml:id="i-5rx14tPGS71Nf9iwn2SXoj">
            11
          </p>
          <pb facs="riksdagen-motions-pdf/data/198687/mot_198687_t_212/mot_198687_t_212-006.pdf"/>
          <p xml:id="i-Ppjgb9KK2zuEkEUHhfWUBW">
            [att riksdagen som sin mening ger regeringen till känna vad i
            motionen anförts om en fast statlig högskoleorganisation inom
          </p>
          <p xml:id="i-A6R93Z4EVJPmyXFQ5tGiXM">
            Fyrstadsområdet."].
          </p>
          <p xml:id="i-Q2124yZXH7idQ9DBMDjg4i" type="date">
            Stockholm den 26 januari 1987
          </p>
          <div xml:id="i-JUkPNGYMKsgUwiGLajfdUG" type="signatureBlock">
            <p xml:id="i-QykYcBXz3ipMZqgGMhj3jJ" who="i-DMheKZZCYDtLzdvzFzc5vP" type="signature">
              Kenth Skårvik (fp)
            </p>
            <p xml:id="i-JpsZdmV5dW61uNc4Sdb1vn" who="i-8ihSXxrczC6r6e3uVHuU5A" type="signature">
              Leif Olsson (fp)
            </p>
          </div>
          <p xml:id="i-Wc5JksYLLfBudBc378HADT">
            ! 1986/87:N369. ? 1986/87:Kr419. 3 1986/87:J0223. + 1986/87:Ub594.
          </p>
          <p xml:id="i-NtEgBPumDsH1TK2AZDB8Nr">
            Mot. 1986/87 T212
          </p>
          <p xml:id="i-RJZUwcQx5f6y2Mu1dogHeM">
            12
          </p>
        </div>
      </div>
    </body>
  </text>
</TEI>
