<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00489">
  <teiHeader>
    <fileDesc>
      <titleStmt>
        <title>Informationsfrihet och leverantörsneutralitet i IT-samhället</title>
        <author corresp="i-Lkf5FvD1gchUCpgYWfTFLh">av Camilla Lindberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Informationsfrihet och leverantörsneutralitet i IT-samhället</title>
          <idno type="rdwebb">GX02N489</idno>
          <rs type="number">N489</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N489/text</ref>
          <ref type="dokument_url_html">http://data.riksdagen.se/dokument/GX02N489</ref>
          <ref type="dokumentstatus_url_xml">http://data.riksdagen.se/dokumentstatus/GX02N489</ref>
          <ref type="doc">http://data.riksdagen.se/fil/370712B4-245B-4A6B-9732-C76F87348B86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WMJScmivA27oG4DsW4TUZS" type="signed"/>
        <correspContext corresp="i-WMJScmivA27oG4DsW4TUZS">
          <note type="signatory" corresp="i-Lkf5FvD1gchUCpgYWfTFLh"/>
        </correspContext>
        <correspAction xml:id="i-RCTzdnLqks6LzxDBydAM28" type="numbering">
          <date when="2009-10-09"/>
        </correspAction>
        <correspAction xml:id="i-BBbpjwNbmRZS2WWCBwpdy5" type="submission">
          <date when="2009-10-06"/>
        </correspAction>
        <correspAction xml:id="i-DVXVByxBznTdv8Ex2ACLaN" type="transfer">
          <date when="2009-10-06"/>
        </correspAction>
        <correspAction xml:id="i-4MaYV9uoNi4o7ySFywdWH8" type="assigned"/>
        <correspContext corresp="i-4MaYV9uoNi4o7ySFywdWH8">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-69XjkopuMccs7XLnJNFf9X" type="motBody">
        <div xml:id="i-VVjoavNhDYedPnRNHFiiSW" type="motProposal" subtype="förslag">
          <head xml:id="i-V8n3yjsoMMmqSyDNC21mcM">
            Förslag till riksdagsbeslut
          </head>
          <p xml:id="i-G4SV2QVxQi13rQ89MQXerM">
            Riksdagen tillkännager för regeringen som sin mening vad som
            anförs i motionen om en utredning av förtydligad leverantörsneutralitet.
          </p>
        </div>
        <div xml:id="i-3dDt2TmkLfWY6WbH5nxh6D" type="motContent">
          <head xml:id="i-WzVr3m6vSsyuAQTn2ea9me" type="h1">
            Motivering
          </head>
          <p xml:id="i-Ya4aemrhJvMKHbkkGPmJu">
            En viktig princip i bekämpandet av brott inom rättsstater är
            att begränsa ansvar till dem som rimligen bör kunna förutse och
            vidta åtgärder mot att oförskyllt medverka till brott och utan
            att följderna för andra vitala samhällsfunktioner på det sättet
            skadas. Exempelvis är det med hänsyn till viktiga värden som rätt
            till informationsfrihet och fri kommunikation orimligt att inskränka
            brevhemligheten genom att ålägga postdistributörer ansvar för
            innehållet i de försändelser som distribueras. Endast vid misstanke
            för ett tillräckligt allvarligt brott kan, efter domstolsbeslut,
            den enskildes brevhemlighet inskränkas. Motsvarande starka restriktioner
            gäller vid liknande ingrepp, som telefonavlyssning.
          </p>
          <p xml:id="i-JweCpEXMMo3yWcDM7epGjF">
            I ingetdera fallet kan de inblandade leverantörsföretagen hållas
            ansvariga för att ha distribuerat innehållet eller åläggas att
            granska det. Att utföra de ingrepp i informationsfriheten som
            brottsbekämpande myndigheter kan ges tillåtelse till är reserverat
            för dessa myndigheter. Denna ansvarsfrihet (emellanåt kallad budbärarimmunitet
            eller leverantörsneutralitet) är central för att upprätthålla
            balansen mellan medborgarnas fri- och rättigheter å ena sidan
            och de brottsbekämpande myndigheternas effektivitet å andra sidan.
            Genom dels regeringsformen och dels den europeiska konventionen
            om skydd för de mänskliga rättigheterna och de grundläggande friheterna
            har dessa friheter starkt skydd i svensk rätt.
          </p>
          <p xml:id="i-M849DQXKeEijQ8Y4LUsfqz">
            Under senare år har dock lagstiftning tillkommit som inte alltid
            har en lika glasklar uppdelning eller som hotar att nagga leverantörernas
            ansvarsfrihet i kanten. Ett aktuellt exempel finns i lagen om
            upphovsrätt (1960:729). Genom EU-direktiv 2001/29/EG artikel 8.3
            infördes möjligheten att ålägga Internetleverantörer, vid hot
            om vite, förbud mot att leverera t.ex. tillgång till ett nätverk
            om detta kan medföra att upphovsrättsligt skyddade verk olagligen
            sprids.
          </p>
          <p xml:id="i-BSMhCYat8YVEHQ1pXCsyBX">
            Propositionen (2004/05:110) innehåller en ovanligt utförlig diskussion
            (s. 336343) som syftar till att förtydliga och avgränsa utsträckningen
            av medverkansbegreppet vid olaglig spridning av upphovsrättsligt
            material. Den springande punkten är vad för slags kriterier på
            handlande även indirekt främjande som ska krävas för att räknas
            som medverkan. I propositionen framhålls att själva bedrivandet
            av leverantörsverksamhet normalt inte torde vara tillräckligt
            för att en mellanhand skall kunna hållas ansvarig (s. 339). Som
            exempel på kriterier för medverkan nämns bland annat att bistå
            med serverutrymme och liknande.
          </p>
          <p xml:id="i-NjcwYuzK8qxbJwddim7uCk">
            Denna möjlighet till förbud och avstängning påminner om den i
            Frankrike antagna lagen (Hadopi-lagen) som ger möjlighet till
            avstängning av enskilda, för medverkan till spridning av olagliga
            kopior av upphovsrättskyddat material. Denna lag har väckt starka
            internationella protester, och det pågår för närvarande förhandlingar
            mellan Europaparlamentet och rådet inom ramen för det så kallade
            telekompaketet att införa förbud mot den sortens inskränkningar
            av informationsfriheten.
          </p>
          <p xml:id="i-Rk4hqJtY1btqkEJJfaQUuW">
            Genom ett i Stockholms tingsrätt nyligen avkunnat beslut om förbud
            har denna gränsdragning kommit till allmän kännedom. Många företagare
            i IT-sektorn är osäkra på vilka regler som gäller och deras kunder
            är upprörda över att Internetleverantörer i framtiden kan komma
            att vilja granska trafikinnehåll för att skydda sig från rättsliga
            åtgärder.
          </p>
          <p xml:id="i-RU2EVmCfDua32DJ3dfMzy2">
            För att bättre skydda den enskildes informationsfrihet och stärka
            Internetleverantörernas neutralitet bör regeringen genomföra en
            samlad översyn av berörda bestämmelser i bl.a. lagen om elektronisk
            kommunikation (2003:389), upphovsrättslagen (1960:729) och personuppgiftslagen
            (2003:204). Detta bör riksdagen ge regeringen till känna.
          </p>
        </div>
        <div xml:id="i-G2tNQFEoHXnse6dTKuG3rp" type="signatureBlock">
          <list xml:id="i-7WGEoUXt39CbxJBp2SRPc3">
            <item xml:id="i-A1oM2W2nJvY4oYaSTU3zwC" who="i-Lkf5FvD1gchUCpgYWfTFLh" type="signature">
              Camilla Lindberg (fp)
            </item>
          </list>
        </div>
      </div>
    </body>
  </text>
</TEI>
