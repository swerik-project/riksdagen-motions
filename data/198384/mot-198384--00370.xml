<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00370">
  <teiHeader>
    <fileDesc>
      <titleStmt>
        <title>Översyn av skatte-, avgifts- och bidragssystemet</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av skatte-, avgifts- och bidragssystemet</title>
          <idno type="rdwebb">G702370</idno>
          <rs type="number">370</rs>
          <ref type="dokument_url_text">http://data.riksdagen.se/dokument/G702370/text</ref>
          <ref type="dokument_url_html">http://data.riksdagen.se/dokument/G702370</ref>
          <ref type="dokumentstatus_url_xml">http://data.riksdagen.se/dokumentstatus/G702370</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3Ph71ayieFxLEcpbe691hU" type="signed"/>
        <correspContext corresp="i-3Ph71ayieFxLEcpbe691hU">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__370/mot_198384__370-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1983/84:370
          </p>
          <p>
            Gunnar Biörck i Värmdö Översyn av skatte-, avgifts- och bidragssystemet
          </p>
          <p>
            Under de senaste 50 åren har konsumentpriserna som mått på den
            svenska penningvärdesförsämringen ökat ca 1 300 26. Vad man år
            1934 köpte för en tia fick man 1964 betala 31 kr. för och i dag
            får man ta fram 130 kr. för samma sak. Detta är resultatet av
            — eller: trots — politiska strävanden att ”bevara penningvärdet”.
            Mer än hälften av denna utveckling har ägt rum under de senaste
            åtta åren. För den som levt sitt vuxna liv under dessa 50 år måste
            utvecklingen te sig förödande. Ingen regeringsmakt kan behålla
            vare sig det egna folkets eller utlandets förtroende om inte den
            egna valutans värde är någorlunda tryggt. Vid det här laget har
            den högre nationalekonomiska retoriken börjat låta mer och mer
            ihålig och den grundläggande matemati- kens bistra sanning att
            debet och kredit måste gå ihop åter tagits till heder, om än under
            stånk och stön. Vad jag anser om den statliga upplåningen, och
            speciellt den utländska delen därav, för ett land som gått från
            devalvering till devalvering och under de senaste sju åren genom
            fem nedskrivningar sammanlagt minskat kronans värde med 45 926
            har måhända framgått av motioner (1980/81:869, 1982/ 83:219) och
            anföranden (riksdagens protokoll 1980/81:103) under senare år.
            Jag har tyvärr inte kunnat dela finansutskottets år 1981 (FiU
            1980/81:21) uttalade tilltro till att vad far gör är alltid det
            rätta. Även om finansministern nu tror sig ha slagit till bromsarna,
            rutschar vi fortfarande utför. Tron att de skattehöjningar, som
            under 1983 beslutats, för enskilda medborgare och för företagen,
            skall kunna hindra en vidgning av utgiftsgapet är fåfäng. Om inte
            helt andra besparingsaktioner sätts in på utgiftssidan, och samtidigt
            inte minst det psykologiska klimatet för företagsamheten i landet
            kraftigt förbättras, kommer vi nog inte att kunna vända en utveckling,
            som hittills burit obeveklighetens prägel.
          </p>
          <p>
            Prognosuppföljning och konsekvensanalys
          </p>
          <p>
            Under ett antal år har jag inom Riksbankens jubileumsfond kunnat
            följa (och försökt stimulera) den skatteforskning, som försiggår
            i vårt land, och dessutom skaffat mig vissa inblickar i vad som
            händer utomlands. Umgänget med lärda män (och enstaka d:o kvinnor)
            på detta område har befäst ett intryck av att riksdagens behandling
            av de stora samhällsekonomiska problemen är på tok för formalistisk
            och inte äger rum mot bakgrund av en tillräckligt sammanfattande
            bild av olika ekonomiska faktorers betydelse i relation till varandra
            och till det hela. Jag har i tidigare motioner och
          </p>
          <pb facs="riksdagen-motions-pdf/data/198384/mot_198384__370/mot_198384__370-002.pdf"/>
          <p>
            Mot. 1983/84:370 8
          </p>
          <p>
            anföranden (motion 1979/80:764, KU 1979/80:44, riksdagens protokoll
            1979/80:44, 121 och 122) påyrkat en ordentlig konsekvensanalys
            av förslag, om vilka riksdagen grundlagsenligt har att besluta,
            och jag känner mig fullkomligt övertygad om att därest inte riksdagen
            blott skall fungera som ett regeringens transportkompani, så måste
            finans- och skatteutskotten till sitt förfogande ha en egen expertpanel,
            som verkligen förmår dels göra en avstämning av riktigheten i
            de premisser och prognoser, som gjorts i tidigare finansplaner,
            mot verkligheten så att prognosinstrumenten korrigeras, dels självständigt
            — på riksdagens egna vägnar och för riksdagens ledamöter — verkställa
            konsekvensanalyser av föreslagna åtgärder innan riksdagen går
            till beslut. Om föreställningen att riksdagen genom den nya författningen
            är den första statsmakten inte skall förbli en from illusion,
            måste riksdagen utveckla en egen kompetens, som inte står regeringens
            efter. Riksbankens jubileums- fond är måhända det mest intressanta
            och vägröjande av våra samhälls- orienterade forskningsråd, och
            riksdagen borde på ett mera organiserat sätt kunna utnyttja sakkunskapen
            både i själva riksbanken och i jubileumsfonden för att underbygga
            sina egna finans- och skattepolitiska bedömningar på längre sikt.
            Låt mig upprepa vad jag gång efter annan, hittills utan framgång,
            försökt hävda: om inte vår nya författning skall visa sig vara
            en ”flop”, måste riksdagens självmedvetande och ledamöternas känsla
            av sitt personliga ansvar stärkas; kraven på kompetens och förutseende
            i besluten ökas; tidsschemat göras sådant att komplicerade ärenden
            hinner behandlas grundligare än nu; och — överallt och alltid,
            men allra mest i finansutskottet — de kortsiktiga åtgärderna inordnas
            inom ramarna för ett medvetet, långsiktigt perspektiv.
          </p>
          <p>
            Något om skatter, avgifter och bidrag
          </p>
          <p>
            Insikten om att den statliga inkomstskatten inte svarar för mer
            än ca 15 90 av statens samlade inkomster är inte allom given och
            kan på intet sätt utläsas ur den debatt om den olycksaliga ”skattereformen”,
            som rasat under snart tre års tid. Enligt RF 1:4 stiftar riksdagen
            lag, ”beslutar om skatt till staten och bestämmer hur statens
            medel skall användas”. Likväl är vi alla medvetna om att riksdagen
            inte bara beslutar om skatt till staten, utan också om en mängd
            andra onera, som kallas ”avgifter”. Medan ” skatt till staten”
            på nytt omtalas i RF 8:3, dyker ordet ”avgifter” inte upp förrän
            i RF 8:9, och där i anslutning till en hänvisning till RF 8:3,
            där emellertid ordet ”avgifter” inte är nämnt. Först i 9:1 förekommer
            begreppen ”skatter och avgifter” sida vid sida. Stig Josefson
            m. fl. har i motion 1983/84:235 påpekat att RF 1:4 satts ur spel
            därigenom att ”en allt större del av medborgarnas skattebelastning
            bestäms av RSV:s tillämpningsföreskrifter”. Här som på så många
            andra områden är normgivningsmakten på glid. Denna utveckling
            måste enligt motionärernas uppfattning stoppas. Jag kan till fullo
            instämma. Men -— som flera motionärer (däribland motion 1982/83:1128)
            tidigare —
          </p>
          <pb facs="riksdagen-motions-pdf/data/198384/mot_198384__370/mot_198384__370-003.pdf"/>
          <p>
            Mot. 1983/84:370 9
          </p>
          <p>
            ehuru till synes utan framgång — erinrat om begagnas begreppen
            ”skatt” och ”avgift” f.n. utan någon konsekvens. Båda grundlagskommentatorerna
            — (Holmberg-Stjernqvist: Grundlagarna (1980) och Petrén-Ragnemalm:
            Sve- riges Grundlagar (1980) = behandlar den terminologiska röra,
            som f. n. råder härvidlag. Finansdepartementet förefaller nyligen
            ha medgivit att 20 90 av socialförsäkringsavgifterna är att betrakta
            som skatter (Ds Fi 1983:21; SfU 1983/84:3). Den allmänna arbetsgivaravgiften
            är veterligen en löneskatt (C. Welinder, 1979). Det för en ”avgift”
            konstitutiva borde vara att den som erlägger avgifter därigenom
            försäkrar sig om en identifierbar motprestation. Alla avgifter
            och vissa skatter borde kunna ”specialdestineras”. Över huvud
            taget är det inte längre självklart att man skall sträva efter
            att avskaffa specialdestinering, eftersom denna för skatte- eller
            avgiftsbetalaren tydligare anger syftet med utgiften. RRV meddelar
            i sin verksamhetsberättelse 1982/83 att ”Skatter inkl. avdrag,
            bidrag och avgifter bildar en uppsättning offentliga överföringar
            till och från hushållen. Överföringarna är uppdelade i skatter,
            bidrag och avgifter på grund av politiska, lagtekniska, organisato-
            riska och andra institutionella förhållanden. — —-Sambanden mellan
            skatter, avdrag, bidrag och avgifter är komplexa och svåra att
            överblicka — inte minst ur det enskilda hushållets synvinkel.
            ——— Ingen myndighet har försökt att kartlägga samlade effekter
            i systemet.” Eftersom det är riksdagen som beslutar om skatter
            (samt avdrag, bidrag och avgifter) borde det ha varit — och är!
            — en uppgift för riksdagen att tillse att den själv i första hand
            tar reda på konsekvenserna av fattade beslut! Frågan om skatter
            resp. avgifter kan ses ur flera aspekter. Vid en diskussion inom
            Riksbankens jubileumsfonds skatteforskningsgrupp fram- hölls att
            frågan kan ses såväl ur en konstitutionell som ur en språkveten-
            skaplig och en ekonomisk aspekt. Skall vi eftersträva att låta
            varje ord betyda en sak eller spelar det ingen roll, om vi har
            flera ord för samma sak och ett ord för flera saker? En klar definition
            av avgifter versus skatter kräver ingen ”forskning”, det är bara
            att bestämma hur man vill ha det. Skatter måste enligt en finansdepartementet
            närstående deltagare i samtalet vara ”ekono- miskt neutrala”,
            avgifter måste vara knutna till ett förmånssystem. Den uppsaliensiske
            skatteforskaren Axel Hadenius har nyligen dokumenterat att för
            människor i allmänhet begreppet ”avgift” har en mer positiv karaktär
            än ordet ”skatt”. För en ”avgift” får man själv något som är påtagligt,
            vart skatten tar vägen vet man inte så noga. Detta kan vara viktigt
            att veta, när man nu i ökad omfattning torde behöva tillgripa
            avgiftsfinansiering. Det talar också för en ökad specialdestinering,
            dvs. en koppling av inkomster och utgifter till varandra i (eller
            utom) budgeten, och en klarare koppling mellan avgifter och ”förmåner”
            även på skattsedeln, så som fallet var före Hagaöverenskommelserna.
            I detta sammanhang inställer sig naturligen frågan om inte datorerna
            skulle kunna användas till något nyttigare än professor Sten Johansons
            livsfarliga samkörningar på SCB. Om avgifterna för olika socialförsäkringar,
            däribland
          </p>
          <pb facs="riksdagen-motions-pdf/data/198384/mot_198384__370/mot_198384__370-004.pdf"/>
          <p>
            Mot. 1983/84:370 10
          </p>
          <p>
            sjukförsäkringen, återfördes till den enskildes skattsedel skulle
            man förmod- ligen kunna möjliggöra ett för envar medborgare med
            hänsyn bl. a. till vederbörandes familjesituation personligt valt
            förmåns- och avgiftsalternativ (se härom bl. a. motion 1982/83:562
            och 1977/78:689 samt riksdagens protokoll 1977/78:134—135). De
            förändringar i det statliga pensionssystemet, som enligt RFV kommer
            att bli en tvingande ekonomisk nödvändighet, talar också för att
            man bl.a. bör satsa samhällets datorkapacitet på ökad individualisering
            inom socialförsäkringssystemet.
          </p>
          <p>
            Kan även den statliga inkomstskatten göras proportionell?
          </p>
          <p>
            Det är nu uppenbart att den beryktade ”skattereformen” upplösts
            i dagg och tinat bort, där den inte i stället rent av kommit att
            medföra en ökad skattebörda. I beaktande av den statliga inkomstskattens
            förhållandevis ringa andel av de samlade statliga inkomsterna
            (ca 15 96) och dess — från hushållens synpunkt — avsevärt mindre
            betydelse än kommunalskatten (proportion 1:2), borde det bli möjligt
            att i sakliga former diskutera huruvida det är nödvändigt och
            meningsfullt att ha en progressiv statlig inkomstskatt, eller
            om inte också denna, i likhet med kommunalskatten, skulle kunna
            vara proportionell. En sådan reform skulle visserligen teoretiskt
            medföra en — inte alltför betydande — reduktion av statens inkomster,
            men det är möjligt att den i gengäld skulle leda till mindre skatteplanering
            och skatteflykt från deras sida, som upplever den nuvarande ordningen
            som orättfärdig och interna- tionellt sett så avvikande att utflyttning
            ur landet ter sig mycket lönsam. Vad vårt land genom det svenska
            skattesystemet undandrages av begåvning, företagsamhet, inkomster
            (också skatteinkomster!) genom ett skattesystem, som bl. a. gör
            det lönande — ibland nödvändigt — för företag och enskilda att
            etablera sig utomlands, vore värt en ordentlig studie. I dag måste
            staten för att få tillgång till av någon anledning eftertraktad
            vetenskaplig kompetens (SIPRI) införa särskilda, mycket förmånliga
            skattelagar för här verksamma utländska medborgare. När progressiva
            inkomst- resp. förmögenhetsskatter en gång infördes i vårt land
            (1902 och 1910) var uttagsprocenten mycket blygsam. Det är förmodligen
            i längden inte möjligt att få människor att acceptera stark progression
            vid hög uttagsprocent. Detta leder till en konflikt mellan lagstiftningen
            och folks rättsmedvetande: en konflikt om ”rätten till min egen
            inkomst”. För att tala med Johan Myhrman (1980): ”Man skriver
            inte längre under samhällskontraktet.” Eller som det sägs om ”Taxation”
            i International encyclopedia of social sciences, vol. 15: ”Tax
            systems, to be workable, must be in keeping with popular feelings
            and beliefs.” Den branta progressionen upp till absurda värden
            (”Pomperipossaeffek- ten”) har motiverats och försvarats av ”fördelningspolitiska”
            skäl. Som jag upprepade gånger tidigare erinrat om är i dag de
            största — men samtidigt väl dolda — fördelningspolitiska problemen
            av ”vertikal” natur = mellan generationerna (låntagarna gentemot
            deras barn och barnbarn, som skall
          </p>
          <pb facs="riksdagen-motions-pdf/data/198384/mot_198384__370/mot_198384__370-005.pdf"/>
          <p>
            Mot. 1983/84:370 11
          </p>
          <p>
            svara för räntor och avbetalningar) och inte ”horisontella” =
            mellan olika grupper i samhället. De horisontella fördelningspolitiska
            problemen gäller i alldeles övervägande utsträckning barnfamiljer,
            särskilt flerbarnsfamiljer, gentemot ensamstående, barnlösa och
            fåbarnsfamiljer. Dessa sanningar är politiskt inopportuna i ett
            samhälle där politisk, ekonomisk och byråkratisk makt ofta samvarierar
            med dubbelarbetande makar, eller frånskilda, utan eller med få
            barn i uppväxtåldrarna. Frågan är emellertid om det är effektivt
            och förnuftigt att ombesörja fördelningspolitik skattevägen, och
            i varje fall att låta den statliga inkomst- skatten därvid bära
            en oproportionerlig belastning. Det är onekligen anmärkningsvärt
            att - som RRV konstaterar — ”ingen myndighet har försökt kartlägga
            samlade effekter i systemet”. (Den enda seriösa studie jag känner
            till har gjorts av Assar Lindbeck i SE-bankens kvartalsskrift
            nr 1/1983.) Ett system, där en inkomsttagare i en fembarnsfamilj
            (och mer än en av föräldrarna lär där knappast kunna arbeta utom
            hemmet) behöver ha en inkomst på mer än 200 000 kr. för att nå
            över ”existensminimum” verkar inte särskild förnuftigt. ”Alla
            skatter blir dåliga när de blir för höga.” (Carsten Welinder,
            1979). I det föregående har jag haft anledning att beröra den
            ”vertikala” fördelningspolitiken och den belastning på denna,
            som det växande budgetunderskottet innebär genom dess hittills
            oavbrutna finansiering, bl. a. genom utländska lån, upptagna i
            konsumtionssyfte och drabbade av de upprepade devalveringar, som
            inte minst företagits i syfte att kunna betala räntor och amorteringar
            på dessa lån med hjälp av ökade exportintäkter i utländsk valuta
            — kort sagt en circulus vitiosus på det finansiella området. Att
            jag kommit att intressera mig för frågan hur man skall kunna få
            bukt med denna utveckling beror på mitt långvariga intresse för
            den svenska ”befolkningsfrågan” och därmed för det som kallas
            ”familjepolitiken”. Ur denna aspekt är kravet på långsiktighet,
            realism och konsekvens i den ekonomiska politiken en förutsättning,
            vars uppfyllande illa förvaltats av regeringar, finansutskott
            och riksdagsmajoriteter. Denna bedömning leder logiskt fram till
            funderingar om tänkbara konstitutionella bromsar på den ekonomiska
            politiken, speciellt betingade av ansvaret gentemot kommande generationer.
            Detta har varit bakgrunden till mina motioner 1980/81:869 och
            1982/83:219. I anledning av finansutskottets betänkande 1980/81:21
            blev jag medveten om de kusligt riktiga bedömningar Dag Hammarskjöld
            redan i 1946 års statsverksproposition gjort om effekterna på
            sikt av underbalanse- ring och lånefinansiering av budgeten, dvs.
            just den process vi nu är inne i. Finansutskottets trygga ”tilltro
            till riksdagens förmåga att fatta beslut som vänder utvecklingen”
            har hittills inte besannats. Behovet av någon form av konstitutionell
            begränsning av både statens och kommunernas utgifter — som utomlands
            länge haft och fortfarande har stor aktualitet — växer sig därför
            starkare. Min tanke i motion 1980/81:869 var i första hand att
            lägga en begränsning på riksgäldskontoret i dess instruktion,
            med avseende på de
          </p>
          <pb facs="riksdagen-motions-pdf/data/198384/mot_198384__370/mot_198384__370-006.pdf"/>
          <p>
            Mot. 1983/84:370 12
          </p>
          <p>
            ändamål, för vilka lån finge upptagas, eftersom jag insåg att
            en grundlags- ändring skulle kräva mycket lång tid att genomföra.
            (Ett diskussionsinlägg med krav på grundlagsbestämmelser av Lars
            Jonung i Ekonomisk debatt nr 5 1980 tycks inte ha väckt några
            påtagliga politiska reaktioner.) Det finns nu emellertid anledning
            att tro att ansvarsmedvetna, ledande yngre svenska nationalekonomer
            på ett helt annat sätt än 1981 års finansutskott ifrågasätter
            ”tilltron till riksdagens förmåga att fatta beslut som vänder
            utvecklingen” och att det för den skull kan bli nödvändigt att
            — för att inte äventyra det svenska samhällets framtid — finna
            konstitutionella former för att hålla statliga och kommunala utgifter
            inom de gränser, som en ansvarsfull finansiering uppställer. Förvissad
            som jag är att denna diskussion snart blir allmän och att den
            möjligen skulle kunna mötas i tid, om finansutskottet och riksdagen
            vid behandlingen av årets budget och finansplan självmant föreslog
            och vidtog i deras tycke lämpliga åtgärder, avstår jag här och
            nu från att framlägga egna förslag.
          </p>
          <p>
            Hemställan
          </p>
          <p>
            Med hänvisning till vad som här anförts — och i beaktande av
            att skattelagstiftningen samt huvudmannaskapet för riksbanken
            och riksgälds- kontoret är riksdagens och inte regeringens angelägenhet
            hemställs” 1. att riksdagen låter verkställa en systematisk indelning
            av ”skatter” resp. ”avgifter” efter en enhetlig princip och benäm-
            ner vederbörliga poster på rätt sätt, 2. att riksdagen tar upp
            frågan om specialdestinering av skatte- och avgiftsmedel till
            förnyad, principiell prövning, 3. att riksdagen hos regeringen
            begär utredning om möjligheten att till följd av alltmera avancerad
            datorteknik individualisera socialförsäkringsförmåner och dito
            avgifter, 4. att riksdagen låter utreda det, som ”ingen myndighet
            har försökt” (RRV), nämligen att kartlägga de samlade effekterna
            av skatte-, avgifts- och bidragssystemen för hushållens del och
            därefter prövar om den progressiva inkomstskatten är ett lämpligt
            medel för en rättvis fördelningspolitik, horisontellt och vertikalt,
            5. attriksdagen överväger möjligheten att införa konstitutionella
            begränsningar i den ekonomiska politiken.
          </p>
          <p>
            Stockholm den 12 januari 1984
          </p>
          <p>
            GUNNAR BIÖRCK (m) i Värmdö
          </p>
          <p>
            " Se även motion 1983/84:371.
          </p>
        </div>
      </div>
    </body>
  </text>
</TEI>
