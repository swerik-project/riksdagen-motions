<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00899">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__899/mot_1964__ak__899-001.pdf"/>
      <fw xml:id="i-Vnmomf2RHcqNuWU2LCxpJr">
        Motioner i Andra kammaren, nr 899 år 1964 3
      </fw>
      <div xml:id="i-EGVVTMLA5xbE6qqiqozpco" type="motHeader">
        <div xml:id="i-RmsSzUA8He8fjViq66i4yq" type="motTitle"/>
        <div xml:id="i-UiAvn4GbfFgHCBNHNSo3SZ" type="motSubmissionInfo"/>
      </div>
      <div xml:id="i-Xsbd7UPRg5gwWgYnS87khx" type="motBody">
        <div xml:id="i-9zfiyPhSPtLytYtTh3Dzoe">
          <p xml:id="i-Q3iqrAe7eGfrNxe2hBLtDq">
            Nr 899
          </p>
          <p xml:id="i-GEYkxgHYjL8BRAUuszq8Z3">
            Av herr Jönsson i Ingemarsgården, i anledning av Kungl. Maj:ts
            proposition nr 97, med förslag till förordning om gasol- skatt,
            m. m.
          </p>
          <p xml:id="i-YDwV3NQSQowrpM5SwgVLrZ">
            (Lika lydande med motion nr 734 i Första kammaren)
          </p>
          <p xml:id="i-83fBxq5f9fzbMwsjG78wqX">
            I Kungl. Maj:ts proposition nr 97 framlägges förslag om beskattning
            av gasol som användes för drift av motorfordon. Gasolbeskattningen
            föreslås i tekniskt avseende uppbyggd efter mönster av nuvarande
            brännoljebeskatt- ning utom i fråga om skattesatsen. Denna föreslås
            anpassad efter den för bensin utgående, högre skattesatsen. Användningen
            av gasol som drivmedel för motorfordon befinner sig i vårt land
            ännu på experimentstadiet. Fördelarna för gasolanvändningen i
            jämfö- relse med petroleumprodukterna (bensin och dieselolja)
            torde dock få anses klart styrkta i följande avseenden. Den gasoldrivna
            motorn arbetar praktiskt taget lukt-, rök- och sotfritt. Slitaget
            av motorn blir mindre. Gasolen ger en tystare gång, vilket i förening
            med de rena avgaserna innebär betydande för- delar från hälsosynpunkt.
            Nackdelarna med gasoldriften hänför sig framför allt till att
            gasolen måste förvaras under tryck och att ett gasoldrivet fordon
            därför måste förses med särskild utrustning. Kostnaderna för ett
            gasolaggre- gat uppgår f.n. till ca 1 800 kr. Vid remissbehandlingen
            av den departementspromemoria som ligger till grund för propositionen
            har enighet framkommit om att gasol som användes som drivmedel
            för motorfordon bör beskattas. Däremot har delade meningar uttalats
            om skattesatsens storlek. Såväl promemorian som propositionen
            stannar för ståndpunkten att skatte- satsen för gasol bör anknytas
            till den för bensin gällande. Som skäl härför anföres främst att
            gasol »&gt;med all sannolikhet» har sitt huvudsakliga använd-
            ningsområde begränsat till personbilar och lättare lastfordon,
            vilka är bensin- drivna. Drivmedelsbeskattningen bör förhålla
            sig neutral till förbrukarens val av motorbränsle och inte vålla
            snedvridningar i konkurrensen mellan al- ternativa drivmedel.
            Det framgår emellertid att departementschefen varit tveksam i
            valet av lämplig skattesats. Han uttalar således att vissa skäl
            kan anses tala för att beskatta gasolen efter den lägre skattesats
            som gäller för brännolja. &gt;Sålunda anses gasol som drivmedel
            ha vissa företräden från hälsosynpunkt, eftersom den ger renare
            avgaser än andra drivmedel. Vidare
          </p>
          <pb facs="riksdagen-motions-pdf/data/1964/mot_1964__ak__899/mot_1964__ak__899-002.pdf"/>
          <fw xml:id="i-QpS5e4ENUqS7ZYGdWcGGsJ">
            4 Motioner i Andra kammaren, nr 899 år 1964
          </fw>
          <p xml:id="i-2AWW8t9SnoAq9xneMS9vEg">
            kan experimentverksamhet med gasoldrift anses vara av visst värde.&gt;
            (Prop. s. 29.)
          </p>
          <p xml:id="i-3EJWu6z4hJTJEmorB74A76">
            Enligt min uppfattning synes i varje fall på nuvarande tekniska
            stadium de omständigheter som anförts för att anknyta gasolskatten
            till den för brännoljan gällande högre skattesatsen överväga.
            I fråga om beskattningens neutralitet i förhållande till konsumentens
            val av drivmedel har jag i princip samma uppfattning som departementschefen.
            På grund av de stora kostna- derna för installation av de nödvändiga
            bränsleaggregaten på fordonen synes gasoldriften för närvarande
            i främsta rummet komma i fråga för större fordon som användes
            i yrkesmässig eller kollektiv trafik. I dessa fall kon- kurrerar
            gasolen huvudsakligen med motorbrännoljan som drivmedel. Denna
            omständighet talar sålunda för en anknytning till brännoljeskatten.
            Härtill kommer de obestridliga fördelar ur hälsovårdssynpunkt
            som gasolen medför. De luftföroreningar som förorsakas av de bensin-
            och brännoljedrivna moto- rerna har sedan länge varit ett uppmärksammat
            problem. Det finns all an- ledning från samhällets sida att i
            varje fall icke försvåra tillkomsten av så- dana tekniska lösningar
            som skulle leda till en avsevärd minskning av dessa luftföroreningar
            och därmed förenade hälsorisker. Jag vill i detta samman- hang
            särskilt hänvisa till ett remissyttrande som avgivits av Svenska
            lokal- trafikföreningen, vilken torde vara den trafikorganisation
            som i största ut- sträckning kommer i kontakt med ifrågavarande
            problem. Lokaltrafik- föreningen framhåller:
          </p>
          <p xml:id="i-Q3pNCBjjs5dDWGj1ktSxix">
            Det torde vara ostridigt att gasolmotorn har en mycket tyst gång
            och dess avgaser är osynliga och innehåller ej luktande eller
            slemhinneretande be- ståndsdelar ehuru de ej är fria från giftiga
            ämnen. Med hänsyn till att man 1 avgasfrågan har att räkna med
            huvudsakligen psykologiska reaktioner från allmänheten och med
            tanke på de alltmer ökade kraven på minskat trafik- buller kan
            gasoldrift av bussar i större städer bli aktuell. Utomlands före-
            kommer sådan bussdrift i USA och även i Belgien och Holland.
          </p>
          <p xml:id="i-6bmu5Y6jtB6zpUutFjPbXk">
            Föreningen anser det vara ett samhällsintresse att gasoldrift
            i större skala med bussar inte hindras av hög beskattning. I Sverige
            skulle bussdrift med gasol av ekonomiska skäl bli helt omöjlig,
            om den av utredningen föreslagna skattesatsen per liter blev generell,
            framhåller föreningen. Som tidigare påpekats befinner sig användningen
            av gasol såsom drivmedel för motorfordon ännu på experimentstadiet
            i vårt land. En alltför hård be- skattning kan härvidlag betyda
            allvarliga svårigheter och förhindra en driv- medelsanvändning
            som från sanitära synpunkter skulle innebära en sam- hällsekonomisk
            vinst. På här anförda skäl anser jag att beskattningen av gasol
            bör anknytas till den för brännolja gällande. För flertalet förbrukare,
            vilka inköper oljan i beskattat skick, utgår brännoljeskatten
            enligt gällande bestämmelser med 31 öre per liter. Energiskatten
            utgör för brännoljan 2,5 öre per liter. Med till- lämpning av
            de i propositionen angivna beräkningsgrunderna skulle gasol-
          </p>
          <pb facs="riksdagen-motions-pdf/data/1964/mot_1964__ak__899/mot_1964__ak__899-003.pdf"/>
          <fw xml:id="i-PrgHgQqgu28nLGK3idr6Bt">
            Motioner i Andra kammaren, nr 899 år 1964 5
          </fw>
          <p xml:id="i-Rw6akqRMHV1nC3GBJzi8Ro">
            skatten bestämmas till 22 öre per liter och energiskatten på
            gasol till 1,5 öre per liter. Med hänsyn till den ringa förbrukningen
            av gasol och då riksdagen inom en nära framtid torde få ta ställning
            till energibeskattningens fortbe- stånd inom ramen för en allmän
            indirekt beskattning, anser jag att frågan om energiskatt på gasol
            bör anstå. För att inte allvarligt försvåra den för- söksverksamhet
            som pågår beträffande gasolens användning som drivmedel bör skattesatsen
            icke sättas alltför högt. Med hänsyn härtill föreslår jag att
            skatten bestämmes till 11 öre per liter att gälla tills vidare.
            Skattesatsens höjd får då efter någon tid tas upp till omprövning,
            sedan ytterligare praktiska erfarenheter vunnits. Med hänvisning
            till det anförda hemställes således, A. att riksdagen med ändring
            av vad Kungl. Maj:t föreslagit i proposition nr 97 måtte 1. besluta
            fastställa skattesatsen för gasol till 11 öre per liter, 2. avslå
            Kungl. Maj:ts förslag rörande införande av energi- skatt på gasol;
            samt B. att vederbörande utskott måtte utarbeta förslag till er-
            forderlig författningstext.
          </p>
          <p xml:id="i-7VRFh5AaNgwimJNWbW6yuY" type="date">
            Stockholm den 14 april 1964
          </p>
          <div xml:id="i-GFpZZScuLtixeBGA8nhMXi" type="signatureBlock">
            <p xml:id="i-UgVdVCEMHD2fgt9TPhoSEt" who="i-UgwyXZW5Y9UVnaeQC5yZU8" type="signature">
              Elias Jönsson
            </p>
          </div>
          <p xml:id="i-326JcC2qTJN4SVQ7XXinhi">
            i Ingemarsgården
          </p>
        </div>
      </div>
    </body>
  </text>
</TEI>
