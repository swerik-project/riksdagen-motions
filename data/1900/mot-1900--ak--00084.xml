<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1900/mot_1900__ak__84/mot_1900__ak__84-001.pdf"/>
      <div type="motHeader" xml:id="i-NoXWDXENV2z3Wz131y7UxV">
        <div type="motTitle" xml:id="i-CobincYjcWPkd9g7R32cpB"/>
        <div type="motSubmissionInfo" xml:id="i-HAySCkzrioD2uygKY3Z9r5"/>
      </div>
      <div type="motBody" xml:id="i-WGNdjqK9P3MKPmfhTNiFzY">
        <div xml:id="i-KKhdC33NfTvK38CBA6fDCm">
          <p xml:id="i-7Fap7kytGaKsV6QYdNMzeN">
            6 Motioner i Andra Kammaren, N:o 84.
          </p>
          <p xml:id="i-7BSGbuLmjT9fCFKrJBAvje">
            N:o 84.
          </p>
          <p xml:id="i-S5u4n9rbbVD4oT5d9pdZpn">
            Af herr L. Dahlstedt m. £., om skrifvelse till Kongl. Maj:t angående
            anläggande af en jernväg från Sveg till någon punkt å banan mellan
            Boden och Gellivare m. m.
          </p>
          <p xml:id="i-SZ4Sjo4sYMM7z9UUXZdDCY">
            Vårt lands norra delar — hälften af riket — äro allt hittills
            lem- nade så godt som utan möjlighet till ett kraftigt försvar,
            och detta oaktadt dessa nordliga landsdelar under de senare åren
            för oss blifvit så att säga ett "Transvaal, kanske af lika stort
            värde som detta, kanske icke mindre utsatt för utomstående intresserades
            blickar och åtrå. En oeftergiflig förutsättning för afhjelpandet
            af denna försvarslöshet är naturligtvis åvägabringandet af en
            tryggad lätt förbindelse medelst en normalspårig jernväg i inre,
            skyddadt, vestligt läge från jernvägsknuten vid Mora i Dalarne
            ända upp till närheten af de tilltänkta befästningarna vid Boden.
            Utan en sådan lättbefaren och skyddad kommunikation blifver för-
            svaret af denna rikets sårbaraste och i hänsigt till penningvärdet
            måhända dyrbaraste landsdel: rätt vansklig. Ty ingen kan väl föreställa
            sig, att man i detta afseende får lita på den genom Norrland uppdragna
            stambanan, som hvarje angripande öfvermägtig fiende utan allt
            för stor svårighet kan inkräkta och afbryta, der den på flera
            ställen ligger i närheten af kusten (Holmsveden Kilafors, Örnsköldsvik,
            Umeå m. fi. ställen); och Sveriges flotta lärer väl äfven framgent
            blifva otillräcklig att skydda den långsträckta norrländska kusten.
            Tanken på denna inre militärväg, hvars nödvändighet fackmännen
            utan tvifvel skola på ett än kraftigare sätt ådagalägga, gör sig
            allt mera gällande i vida kretsar, och vi hafva derför ansett
            oss böra bringa den på
          </p>
          <pb facs="riksdagen-motions-pdf/data/1900/mot_1900__ak__84/mot_1900__ak__84-002.pdf"/>
          <p xml:id="i-9dXsddPqJymndtW4fBFEyL">
            Motioner i Andra Kammaren, N:o 84. I
          </p>
          <p xml:id="i-FH1aw8QmP6DAiq3uDqgxYy">
            tal jemväl i riksförsamlingen, väl vetande, att förberedelserna
            och förarbetena för ett så verkligen vigtigt och stort företag
            blifva så vidtomfattande, att det är behöfligt att börja dem i
            god tid. Men får det nu anses såsom ett axiom, att denna inre
            väg är ett högst väsentligt vilkor för att vårt fosterlands nordligaste
            delar — och dermed fosterlandet i sin helhet — skola kunna försvaras,
            så är ett sådant kommu- nikationsmedel dessutom af den allra största
            betydelse för tillgodogörandet af de allt mera i dagen trädande
            rikedomar, som Norrland har att bjuda på. Ty besinnar man rätt
            den ofantliga utveckling, hvartill det stora inre, vest- liga
            landet upp genom de norrländska provinserna är mägtigt — genom
            odlingsbar jord, bosättningar och folkökning derstädes, genom
            tillgångar på kolved efter affallet vid de stora timmerafverkningarna,
            genom i bergen hopade väldiga tillgångar på metaller och mineralier
            af flera slag, samt sist och icke minst genom de synnerligen talrika
            större och mindre vattenfallen i de många floderna, hvarpå och
            hvarigenom kan grundas och utväxa en industri, om hvars framtida
            storlek och betydelse sannolikt ingen nu lefvande kan göra sig
            en rigtig föreställning, så torde det någorlunda klart framgå,
            hvilken förlust i ekonomiskt förvärf och politisk styrka för riket
            det är att fortfarande låta en så stor del af riket med sina oförnekliga
            tillgångar förblifva i ett undertryckt tillstånd, till jemförelsevis
            ringa eller obetydlig nytta. Här- till har riket sannerligen icke
            råd. Icke heller från denna synpunkt sedt är således den redan
            befintliga norra stambanan tillräcklig. Afståndet emellan densamma
            och vestra grän- sen uppgår nemligen flerstädes till 300 kilometer
            och deröfver. Hvad den blifvande militärjernvägens närmare läge
            beträffar, tillhör det icke vår uppgift att derom yttra oss. Allenast
            det må nämnas, att den första, sydliga delen deraf till Svegs
            kyrkoby i Herjeådalen nymera synes genom enskild företagsamhet
            betryggad. Men från Sveg och vidare norrut lärer litet eller intet
            vara åtgjordt eller att förvänta. Att framdragandet genom Norrland
            af ytterligare en jernväg i norr och söder skall kräfva mycket
            stora kostnader, är å ena sidan odisputabelt, men af hvad som
            ofvan yttrats bör det å andra sidan förefalla ganska på- tagligt,
            att dessa kostnader skola blifva mera än ersatta. Det är dock
            icke vår afsigt att nu omedelbart söka framkalla flera större
            jernvägsbyggnader för statens räkning än dem, som redan pågå.
            Häremot lära bristen på ar- betare i större delen af landet och
            andra omständigheter för närvarande resa svåra hinder. Men efter
            vårt förmenande är det af mycket stor vigt, att en enhetlig plan
            för hela sträckan från Sveg och norrut, som väl kan beräknas utgöra
            mera än 700 kilometer, uppgöres ju förr desto hellre, så att det
            må blifva bestämdt, genom hvilka hufvudorter banan skall framdragas
            för att bäst
          </p>
          <pb facs="riksdagen-motions-pdf/data/1900/mot_1900__ak__84/mot_1900__ak__84-003.pdf"/>
          <p xml:id="i-M7eSU7Z2npUXnHikaNf1TN">
            8 Motioner i Andra Kammaren, N:o 84.
          </p>
          <p xml:id="i-FihAGn4RyDCx55K4TpVxHw">
            motsvara sitt ändamål. Derigenom vinnes den stora fördelen, att
            de stycken af linien, som möjligen kunna varda föremål för särskilda
            sträfvanden, från början inpassas i systemet; och genom hufvudliniens
            utstakande skola de bibanor, hvilka lika litet uteblifva i Norrland
            som i det öfriga Sverige, kunna gifvas lämplig rigtning och tillslutning
            till hufvudbanorna, och hela det inre norrländska jernvägsnätet
            sålunda från början anordnas till en ändamåls- enlighet, som endast
            kan ernås genom en gemensam utgångsplan. Staten bör alltså af
            lätt insedda skäl icke undandraga sig att taga om hand och bekosta
            verkställandet af undersökning och uppgörandet af plan för en
            inre hufvudbana genom Norrland. Detta arbete torde i betraktande
            af de obygder, hvari det skall utföras, icke kunna förslagsvis
            uppskattas lägre än till etthundra (100) kronor per kilometer.
            På grund af hvad vi nu i största korthet haft äran anföra, få
            vi vördsamt hemställa, att Riksdagen ville besluta
          </p>
          <p xml:id="i-3CyhJgR4oBWXqDK7SMryNd">
            att i skrifvelse anhålla, det Kongl. Maj:t täcktes låta verkställa
            undersökning och upprätta plan och kostnads- förslag för en jernväg
            från Sveg i Herjeådalen genom det inre, vestliga Norrland till
            någon lämplig punkt å banan Boden—Gellivare, i syfte att utgöra
            en skyddad militär- väg för rikets nordligaste delar och en mägtig
            häfstång för Norrlands utveckling, samt ait för ändamålet anvisa
            ett belopp af sjuttio tusen (70,000) kronor.
          </p>
          <p xml:id="i-XqB4jTKYwYRUCF44hGV3Q7" type="date">
            Stockholm den 25 januari 1900.
          </p>
          <p xml:id="i-GJ3QkBLmyQj32eBhSgVA2w">
            LDL. Dahlstedt. Oswald Emthén. G. Kronlund.
          </p>
        </div>
      </div>
    </body>
  </text>
</TEI>
