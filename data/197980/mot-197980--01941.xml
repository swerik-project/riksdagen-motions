<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01941">
  <teiHeader>
    <fileDesc>
      <titleStmt>
        <title>med anledning av proposition 1979/80:96 med förslag till ny utlänningslag, m. m.</title>
        <author>av Olle Wästberg i Stockholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1979/80:96 med förslag till ny utlänningslag, m. m.</title>
          <idno type="rdwebb">G3021941</idno>
          <rs type="number">1941</rs>
          <ref type="dokument_url_text">http://data.riksdagen.se/dokument/G3021941/text</ref>
          <ref type="dokument_url_html">http://data.riksdagen.se/dokument/G3021941</ref>
          <ref type="dokumentstatus_url_xml">http://data.riksdagen.se/dokumentstatus/G3021941</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UUijGV55ApJQYz34vBQE1e" type="signed"/>
        <correspContext corresp="i-UUijGV55ApJQYz34vBQE1e">
          <note type="signatory" corresp="i-8Nc7Pi4CxrPaJswNC5hQu6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1941/mot_197980__1941-001.pdf"/>
      <fw xml:id="i-M7SerMaFgTnJ9Enubt3MVh">
        Motion 1979/80:1941
      </fw>
      <div xml:id="i-7pFu6ZPGTEJhMPHSq48818" type="motHeader">
        <div xml:id="i-JCRpGgQqd39oWrGkZn8Ypx" type="motTitle"/>
        <div xml:id="i-TyqE68ujpcA7bjDWrxJHx3" type="motSubmissionInfo"/>
      </div>
      <div xml:id="i-EdcDtMgqcq2asdngSVGZCs" type="motBody">
        <div xml:id="i-VJJQZ93L4PEW7AskGpk2v4">
          <p xml:id="i-Gn6pa9gGwgZEUE5JySfi11">
            av Olle Wästberg i Stockholm
          </p>
          <p xml:id="i-LosNFQj5edNwtU7r318GXn">
            med anledning av proposition 1979/80:96 med förslag till ny utlän-
            ningslag, m. m.
          </p>
          <p xml:id="i-L8sd9hy2ZfzEXjRK2d1Fjy">
            Sammanfattning
          </p>
          <p xml:id="i-Hau8U1xvGrQcXCNHmDm9or">
            Flyktingfrågor blandas i den svenska debatten ofta samman med
            invandringspolitiken. Invandringen reglerar vi själva. Sedan ca
            fem år tillbaka förekommer ingen arbetskraftsinvandring från länder
            utanför Norden. Flyktingpolitiken regleras av internationella
            konventioner. Vi har åtagit oss att ge människor som flyr undan
            förföljelse en fristad om de kommer till Sverige. Därför kan inte
            flyktingpolitiken välja mellan olika grupper. De som knackar på
            vår dörr har förtur. Det förslag till ny utlänningslag regeringen
            nu framlagt har starka brister. Det tar inte hänsyn till behovet
            av harmonisering med nordisk lagstiftning. Det är krångligt och
            oklart. Det innebär mycket små förändringar i förhållande till
            tidigare lagstiftning. På en rad punkter brister förslaget i vad
            gäller rättssäkerheten för flyktingar:
          </p>
          <p xml:id="i-BkhiurccbimfaEDaMu1rXz">
            o Gen&amp;vekonventionens flyktingbegrepp inskränks i den svenska
            lagen. Oo Regeringen ges fortsatt möjlighet att med hjälp av bestämmelsen
            om ”särskilda skäl” fatta beslut om särbehandling av en hel folkgrupp
            som skett med kristna assyrier från Turkiet. o Regeringen föreslår
            att krav på uppehållstillstånd före inresa skall införas. Någon
            möjlighet för utlänning att överklaga beslutet ges ej. Oo Regeringen
            föreslår en möjlighet att begränsa uppehållstillstånd till viss
            ort. Detta strider mot den europeiska konventionen om mänskliga
            rättigheter. o Regeringen inför — vilket är bra — en möjlighet
            till flyktingförklaring. En utlänning med permanent uppehållstillstånd
            skall dock inte kunna få flyktingförklaring trots att förhållandena
            i hemlandet förändrats under vistelsen i Sverige. 9 Polismyndighet
            skall även i fortsättningen kunna pröva om flyktingens påstående
            om politiska förföljelser är ”uppenbart oriktigt”. Detta trots
            att erfarenheterna visar att en flykting från en polisstat ofta
            inte har förtroende för polisen.
          </p>
          <pb facs="riksdagen-motions-pdf/data/197980/mot_197980__1941/mot_197980__1941-002.pdf"/>
          <fw xml:id="i-MpUPUzbEjYzkkqsgcztYGT">
            Mot. 1979/80:1941 6
          </fw>
          <p xml:id="i-3j8kVFRBsNkKozbgoTcC6w">
            Oo Rättssäkerheten vid gränsen sätts lägre för B-flyktingar än
            för A- flyktingar. o Flyktingar får inte rätt till juridiskt ombud
            när hans/hennes fall prövas av polisen och invandrarverket vid
            gränsen. O Regeringen säger uttryckligen att assyrier inte skall
            få sina påståenden om flyktingskap individuellt behandlade. Oo
            När en utlänning berövas friheten i samband med avvisningsärende
            kommer beslutet inte att kunna överklagas. Oo Dens. k. återbrytningsrätten
            tas bort, vilket minskar rättstryggheten för flyktingar.
          </p>
          <p xml:id="i-6ML7WNTAMbutisuGMYBAsy">
            Starka skäl talar för att regeringens förslag till ny utlänningslag
            avslås av riksdagen och att regeringen efter kontakter med andra
            nordiska länder får i uppdrag att återkomma med ett nytt förslag.
          </p>
          <p xml:id="i-BMVSqj89qwVvgFnwmCWnoA">
            Den flyktingpolitiska traditionen
          </p>
          <p xml:id="i-T5uXgvzTSRpnAW8XpEHHy5">
            I svenska högtidstal beskrivs ibland vår flyktingpolitik som
            ”liberal” och ”humanitär”. Det är en i huvudsak falsk beskrivning.
            Den första svenska utlänningslagen — 1927 — tillkom med rent rasistiska
            motiv. Den gången användes ”ryska judar” som skäl för skärpningen.
            Den svenska hållningen gentemot judiska flyktingar före och under
            andra världskriget tillhör de mörka kapitlen i modern svensk historia.
            När Sandlerkommissionen efter kriget gick igenom flyktingpolitiken
            kunde man följa hundratals flyktingöden från avvisningen vid den
            svenska gränsen till självmord, fångenskap eller död i koncentrationsläger.
            Efter kriget dömdes en av de ansvariga för flyktingärendena som
            spion för Nazityskland. Efter kriget kom baltutlämningen 1946.
            Skandalerna kring utlänningskommissio- nen under 1950- och 1960-talen
            visade på allvarliga brister i rättssäkerheten för flyktingar.
            Det finns bra inslag i svensk flyktingpolitik men som helhet har
            den aldrig varit humanitär, aldrig liberal. Den har varit inriktad
            på att skydda svenskarna — inte att ge flyktingar skydd.
          </p>
          <p xml:id="i-3EGfL8VGERbQdsLpNj2Hpd">
            Lagen bör avslås
          </p>
          <p xml:id="i-5WhQCEpLftKNTGxsowdUpx">
            Svensk flyktingpolitik ställs under 1980-talet sannolikt inför
            en ny situation. I högre grad än tidigare kommer vi att möta ett
            tryck från stora flyktinggrupper, kanske minoriteter, som funnit
            förhållandena i sina hemländer olidliga. En sådan situation kommer
            att kräva stora resurser och möjligheter för snabb och rättssäker
            behandling av flyktingärenden. Det lagförslag som nu läggs innebär
            tämligen begränsade förändringar i förhållande till 1954 års lag
            och löser knappast några grundläggande problem.
          </p>
          <pb facs="riksdagen-motions-pdf/data/197980/mot_197980__1941/mot_197980__1941-003.pdf"/>
          <fw xml:id="i-WnmiXzU144xM2JhmGrnQ8F">
            Mot. 1979/80:1941 ik
          </fw>
          <p xml:id="i-HKkZmv9mbfrkXpX8CsuzUU">
            Lagen läggs fram trots att utlänningslagkommittén har viktiga
            arbetsupp- gifter kvar, t. ex. formerna för verkställighet av
            avvisningsbeslut. Inom flera nordiska länder pågår för närvarande
            lagstiftningsarbete vad gäller flyktinglagstiftningen. Det hade
            varit ytterst angeläget att avvakta och åstadkomma en harmonisering
            av den svenska lagstiftningen med övriga nordiska länders. Så
            har tyvärr inte skett. Den lag som skall ersättas, 1954 års utlänningslag,
            har kritiserats för bl. a. bristande klarhet, överskådlighet och
            teknisk kvalitet. Detta är speciellt allvarligt när det gäller
            en utlänningslag. Mot denna bakgrund måste man ställa höga krav
            på klarhet, överskådlighet och lättfattlighet hos det nya lagförslaget.
            I förslaget finns dock brister, som borde kunna i stor utsträckning
            botas genom ytterligare överarbetning. Följande exempel skall
            ges. ”Synnerliga skäl” förekommer i 3 $ 1 st., 38 $ 2 st. och
            80 $. ”Särskilda skäl” förekommer bland annat i 5, 6, 11 och 17
            $$ 2 st., samt i 23, 39 och 79 $$ 2st. Detta synes innebära ovanligt
            mycket lagstiftning genom förarbeten. Se till exempel propositionen
            s. 141 där beträffande uttryckets innebörd i 23 $ endast en enkel
            hänvisning sker till propositionen 1975/76:18! Åtskilliga av dessa
            uttryck borde kunna skrivas i klartext, om ansträngning görs.
            Hänvisningar från paragraf till paragraf förekommer på åtskilliga
            ställen. Andra hänvisningar är krångliga i överkant. Se exempelvis
            52 $ 2 st., som först hänvisar till 36 $, vilken i sin tur hänvisar
            till 32, 33 och 34 $$, vilka därefter hänvisar till 30 och 36
            $$, resp. 28 och 29 $$ resp. 33 $ samt vidare i slutet av 52 $
            2 st. hänvisning till 30 $ via 37 $. Det finns oklarheter. I 13
            $ talas till exempel om hurusom tidsbegränsat uppehållstillstånd
            ej ger rätt till inresa, om inte detta har angetts särskilt i
            tillståndet. Detta svarar mot 10 $ i gällande rätt. Denna paragraf
            har emellertid av invandrarverket tagits till intäkt för en av
            många ifrågasatt praxis att ge återinresetillstånd med undantag
            endast för vederbörandes hemland. 13 $ i dess föreslagna lydelse
            löser således icke problemet om lagligheten i sådant undantag.
            37 $ första raden talar om att polismyndighet har ”avvisat” en
            utlänning. Detta kan lätt missuppfattas därhän, att verkställighet
            redan skall ha skett, särskilt om det hela läses av utlänningar
            och deras rådgivare. Det vore bättre och klarare att skriva ”beslutat
            avvisa”. Sammanfattningsvis talar en rad skäl för att regeringens
            proposition om ny utlänningslag bör avslås och att riksdagen uppdrar
            åt regeringen att efter överarbetning och samordning med lagstiftningsarbetet
            i övriga nordiska länder återkomma med ett nytt förslag.
          </p>
          <pb facs="riksdagen-motions-pdf/data/197980/mot_197980__1941/mot_197980__1941-004.pdf"/>
          <fw xml:id="i-5gaQ7YtMVb18ndzWPHzC2M">
            Mot. 1979/80:1941 8
          </fw>
          <p xml:id="i-ARcwiWp3TeySXwnRUF1zvg">
            Rätten till asyl (3 $)
          </p>
          <p xml:id="i-LsNZDAGqnkFiQmWEUVVfUQ">
            I propositionen anges som ett syfte att införliva Gen&amp;vekonventionens
            flyktingbegrepp i den svenska lagstiftningen. Det är angeläget
            att så sker. I lagförslaget 3 $ 3 st. sker dock en inskränkning
            i flyktingkonventionens definition av begreppet förföljelse. Särskilt
            mot bakgrunden av regeringens vilja att nu i svensk lagtext ansluta
            sig till 1951 års Gen&amp;vekonvention finns ingen anledning att
            göra den inskränkning som detta stycke innebär. Det bör utgå.
          </p>
          <p xml:id="i-2cAe8mxjcvGPp1p1Ms9ysC">
            ”Särskilda skäl” (6 $)
          </p>
          <p xml:id="i-GTdAY4zHUBJtQNLQX8sQcD">
            2 $ 2 st. i gällande utlänningslag stadgar om det som brukar
            kallas B-flyktingar: Denna typ av flyktingar ägnas nu 6 $ i lagförslaget.
            Tanken är att en utlänning som inte är flykting i den strikta
            mening Gendvekonventio- nen anger men som p. g. a. de politiska
            förhållandena i sitt hemland kan åberopa tungt vägande skäl för
            att inte vilja återvända skall få rätt att stanna i Sverige —
            om inte ”särskilda skäl” talar däremot. Vad dessa ”särskilda skäl”
            innebär anges inte i propositionen. I propositionen 1975/76:18
            definieras dock de särskilda skälen som störningar på svensk arbets-
            eller bostadsmarknad. De särskilda skälen har bara tillämpats
            en gång i svensk flyktinghistoria — när det gäller kristna assyrier/syrianer
            från Turkiet. Den 11 november 1976 beslöt regeringen att de assyrier
            som fanns i landet skulle få stanna — som B-flyktingar. De som
            kom efter denna dag skulle visserligen betraktas som B-flyktingar
            — men ändå av ”särskilda skäl” inte få stanna. Detta beslut innebär
            att en flykting som kom före den 11 november fick stanna, den
            som kom den 12 avvisades — trots att ingenting förändrats vad
            gäller graden av förföljelse. Teoretiskt sett kan två flyktingar
            komma till Sveriges gräns och ha exakt samma bakgrund. Ändå blir
            den ene avvisad och den andre släpps in. Förföljelserna av assyrierna
            är av sådan art att många borde betraktas som flyktingar i Gen&amp;vekonventionens
            mening. Assyrierna särbehandlas genom att de inte får undervisning
            i sitt eget språk och sin egen kultur, de måste göra speciell
            värnplikt och måste ha religionstillhörigheten inskriven i legitima-
            tionshandlingarna. Förföljelser som utövas av enskilda muslimska
            grupper har tilltagit. Cypernkrisen och den muslimska väckelse
            som sveper över Mellanöstern har gjort de kristna assyriernas
            situation i Turkiet ytterligt utsatt. Nästan varje assyrier som
            kommer till Sverige har i den nära familjekretsen erfarenhet av
            mord, misshandel, rån eller våldtäkt. Att förföljelserna in.e
            utövas av regimen utan av en enskild grupp förändrar — enligt
            Gen&amp;vekonventionen —inte situationen så länge staten inte
          </p>
          <pb facs="riksdagen-motions-pdf/data/197980/mot_197980__1941/mot_197980__1941-005.pdf"/>
          <fw xml:id="i-Mmaudaj1Kfg84x6QjQRjyR">
            Mot. 1979/80:1941 9
          </fw>
          <p xml:id="i-S3RE6cypomWpddNYA2ZjmJ">
            kan, eller vidtar åtgärder för att, försvara den utsatta folkgruppen.
            Att en del assyrier har kunnat undkomma förföljelse genom att
            fly till Istanbul förändrar heller inte förföljelsernas art. Trots
            detta förvägras assyrierna — genom regeringens beslut om att tillämpa
            de särskilda skälen — rätten till individuell prövning. I propositionen
            på s. 51 anges detta klart:
          </p>
          <p xml:id="i-NwsmArQ8nFrP29icCX2xum">
            Jag vill i detta sammanhang erinra om, att de utlänningar det
            här är fråga om kan vägras rätt att vistas i Sverige när det föreligger
            särskilda skäl. Har regeringen i fråga om en viss grupp av sådana
            utlänningar funnit skäl att tillämpa den nämnda undantagsbestämmelsen,
            är detta ett förhållande som polismyndigheterna bör få beakta
            vid bedömningen av frågan om de åbropade omständigheterna kan
            lämnas utan avseende. Detta torde också hittills ha skett. I klartext
            innebär detta att en assyrier med klara A-flyktingskäl ändå knappast
            får sitt fall prövat av invandrarverket och regeringen. Det är
            mot denna bakgrund förståeligt att många assyrier valt att ta
            sig in i landet och hålla sig dolda under den period som krävs
            för en rättssäker behandling. Ingen har krävt att a I I a assyrier
            skall betraktas som konventionsflykting- ar. Enligt min uppfattning
            är många assyrier konventionsflyktingar, andra B-flyktingar medan
            en del inte är berättigade till inresa i Sverige. I dag sker dock
            ingen individuell prövning alls. Om en person är flykting enligt
            Gene&amp;vekonventionens mening har situationen i Sverige ingen
            betydelse för rätten till inresa. Den som vill undvika en koncentration
            av assyrier till t. ex. Södertälje bör dock inse att så länge
            folkgruppen är utsatt för en diskriminerande särbehandling torde
            det vara svårt att skapa den trygghet för dem i det svenska samhället
            som krävs för en frivillig utflyttning till andra orter. Regeringens
            möjligheter att tillämpa de särskilda skälen bör enligt min mening
            inskränkas. Att av arbetsmarknadsskäl tilllämpa dem så att en
            hel folkgrupp drabbas och dess medlemmar berövas rättssäkerhet
            vid Sveriges gräns kan inte vara rimligt. Samtidigt kan det finnas
            situationer där vitala svenska intressen kräver att också flyktinginvandring
            begränsas. Det kan gälla i en krigssituation där den svenska folkförsörjningen
            hotas och Sveriges möjligheter att stå emot ett fientligt anfall
            försvagas. De särskilda skälen bör dock inskränkas till att gälla
            sådana situationer. Detta bör riksdagen klargöra i ett uttalande.
          </p>
          <p xml:id="i-XkKy3mFsjk2m4DKCckAvW1">
            Uppehållstillstånd före inresa (10 $)
          </p>
          <p xml:id="i-MECsMUna8xXGdvzs1iUwUG">
            Regeringen föreslår nu att uppehållstillstånd endast skall kunna
            beviljas före inresa till Sverige. Undantag måste dock göras för
            en rad grupper: politiska flyktingar, B-flyktingar, återföreningsfall,
            krigsvägrare etc. Det är mot denna bakgrund knappast sannolikt
            att bestämmelsen i den utsträckning
          </p>
          <pb facs="riksdagen-motions-pdf/data/197980/mot_197980__1941/mot_197980__1941-006.pdf"/>
          <fw xml:id="i-XFQjYCBPGkJVSxvGW4pSkP">
            Mot. 1979/80:1941 10
          </fw>
          <p xml:id="i-EFQV6JUXY9bKZbzMHLSVa5">
            som anges i propositionen kommer att förkorta handläggningstiderna.
            Skulle förslaget om krav på uppehållstillstånd före inresa accepteras
            uppstår dock behov av besvärsrätt, något som inte föreslås i propositionen.
            En utlänning som ansöker om uppehållstillstånd och t. ex. anger
            släktan- knytningsskäl, men får sin ansökan avslagen, måste rimligen
            ha rätt att överklaga detta beslut — trots att utlänningen inte
            befinner sig i Sverige. Överklagningsrätt är nödvändig för att
            förstärka rättssäkerheten.
          </p>
          <p xml:id="i-UjPNUVwZFQ9eXR1p5q7n6A">
            Uppehållstillstånd (13 $)
          </p>
          <p xml:id="i-Sb5oKEtzWnWNbteQuihjty">
            I förslagets 13 $ sägs att ett uppehållstillstånd får ”begränsas
            till att gälla uppehåll endast inom en viss del av riket”. Denna
            begränsning torde strida mot den europeiska konventionen om mänskliga
            rättigheter (4:e tilläggspro- tokollet, artikel 2 mom. 3, jämfört
            med artikel 14 i konventionen), där det stadgas att som enda inskränkningen
            i rätten att välja bostadsort gäller rikets säkerhet och att denna
            inskränkning inte får tillämpas på ett diskriminerande sätt. I
            27 $ finns tillräckliga bestämmelser för inskränkningar av säkerhets-
            skäl. Bestämmelsen bör utgå.
          </p>
          <p xml:id="i-XWTPtnaeJwJ8XMajpDsuLd">
            Flyktingförklaring (16 $)
          </p>
          <p xml:id="i-VspDi4vQ8cacAiv4A1zTkf">
            Det är positivt att en flyktingförklaring nu införs. Detta ökar
            flyktingarnas trygghet. En onödig inskränkning har dock gjorts:
            Varför skall inte en flykting som redan har permanent uppehållstillstånd
            inte kunna få flykting- förklaring, om förhållandena i hans eller
            hennes hemland förändras? Något skäl till detta anges ej. Jag
            föreslår att en sådan möjlighet öppnas genom att efter orden ”efter
            inresan” inskjuts eller när anledning eljest förekommer.
          </p>
          <p xml:id="i-7mdKhy2qAD3aBVHP2A1UEa">
            Anvisning och underställning (33-37 $$)
          </p>
          <p xml:id="i-MpTEQyzTvZpGJMWLknmK5G">
            Den känsligaste punkten i hela rättssystemet för flyktingen är
            situationen vid gränsen. Sker ett misstag så att en politisk flykting
            avvisas vid gränsen och sänds tillbaka, går detta ofta inte att
            reparera. Särskild omsorg måste därför läggas ner för att trygga
            flyktingens rättssäkerhet, när denne vid gränsen ansöker om att
            få komma in i landet av politiska skäl. Enligt 33 $ kan polismyndighet
            besluta avvisa en utlänning som uppger sig vara politisk flykting
            ”om utlänningens påstående är uppenbart oriktigt”. Att polisen
            utnyttjar denna möjlighet är den största risk en flykting i dag
            löper. Det har också visat sig svårt att enas om tolkningen av
            begreppet ”uppenbart oriktigt”. Olika polisdistrikt tillämpar
            olika praxis. Den svenska polisen är hederlig och följer gällande
            lagar. Många flyktingar kommer dock från polisstater, där polisen
            är korrumperad eller
          </p>
          <pb facs="riksdagen-motions-pdf/data/197980/mot_197980__1941/mot_197980__1941-007.pdf"/>
          <fw xml:id="i-4awuueecYN8hxGeBhBPoEV">
            Mot. 1979/80:1941 1
          </fw>
          <p xml:id="i-VGw216iKSKJQUYLSek8tyr">
            hantlangare åt en förtryckande regim. Flyktingens information
            om svenska förhållanden är ofta dålig. Risken är därför stor att
            en flykting, ställd inför en svensk polismyndighet, inte vågar
            berätta om sina reella skäl till flykting- skapet. Detta talar
            starkt för att bedömningen av politiskt flyktingskap bör överföras
            på en icke-polisiär myndighet — invandrarverket eller länsrätter-
            na. I 34 $ stadgas att en B-flykting kan avvisas om de skäl som
            flyktingen åberopar kan ”lämnas utan avseende”. Detta innebär
            att en B-flykting vid gränsen har en svagare ställning än en konventionsflykting.
            Någon anledning att göra en sådan skillnad finns inte. Starka
            rättssäkerhetsskäl talar för att A- och B-flyktingar i detta avseende
            behandlas lika. 34 $ bör därför utgå och flyktingdefinitionen
            i paragrafen inarbetas i 33 $. Om polismyndighet beslutar att
            avvisa en flykting på grund av att polisen bedömer flyktingens
            påstående som ”uppenbart oriktigt”, skall detta beslut underställas
            invandrarverket för prövning. Detta är en förbättring. Samtidigt
            finns en betydande risk att den prövning invandrarverket gör —
            via telefon eller telex —-inte bara kommer att avse om flyktingens
            påstående är uppenbart oriktigt, utan att det sker en materiell
            prövning. Det har under senare år funnits en tendens att invandrarverket
            i inhibitionsärenden givit sig in på en materiell prövning som
            underminerat hela flyktingskyddet, som ju består av rätt till
            fullständig flyktingskapsutredning inne i landet, partsinsyn och
            partskommunikation, tillgång till juridiskt biträde och rätt till
            överklagan- de. Det är vid underställning också polisen som lägger
            fram ärendet — ofta muntligt — för invandrarverket. Det vore omänskligt
            om inte presentationen påverkades av den uppfattning som vederbörande
            polisman kommit fram till. Situationen vid gränsen kan vara avgörande
            för en flyktings framtid, kanske för hans liv. Ett minimikrav
            är att flyktingen i denna situation har rätt till juridiskt biträde.
            Avvisning av den som uppger sig vara politisk flykting bör inte
            få ske utan att flyktingen har haft möjlighet att överlägga med
            och företrädas av rättsbildat biträde. Den underställningsskyldighet
            som anges i 37 $ är också försedd med två undantag: Det ena gäller
            om flyktingen undertecknar nöjdförklaring. Detta är dock inte
            tillfredsställande. En flykting som kommer till Sveriges gräns,
            ofta uttröttad efter en lång resa och i dåligt psykiskt skick,
            bör inte kunna avvisas efter att ha undertecknat en nöjdförklaring,
            om inte flyktingen haft tillfälle att överlägga med juridiskt
            ombud. Det andra undantaget gäller om flyktingen tilhör en grupp,
            om vilken regeringen beslutat att tillämpa de särskilda skälen
            i utlänningslagens 16 $. Detta har som bekant hittills endast
            skett när det gäller kristna assyrier från Turkiet.
          </p>
          <p xml:id="i-Xzth4qXaF3fEMvTcKxhgQD">
            I propositionen sägs klart ut (s. 51) att assyrierna skall vara
            undantagna
          </p>
          <pb facs="riksdagen-motions-pdf/data/197980/mot_197980__1941/mot_197980__1941-008.pdf"/>
          <fw xml:id="i-WFhUUWUASFANj27wAmHK5p">
            Mot. 1979/80:1941 12
          </fw>
          <p xml:id="i-4W29tmQRyhBEpD9FPc3wnT">
            från den förstärkning av flyktingskyddet som underställningsskyldigheten
            enligt 37 $ innebär. Därmed förvägras assyrierna individuell prövning,
            och särbehandlingen understryks ytterligare.
          </p>
          <p xml:id="i-WwUoPdQiV5FxxzwbnNa8Ti">
            Förvarstagande (52 $)
          </p>
          <p xml:id="i-DsGDmf1SevxZwZkujjNudR">
            Utlänningslagkommittén hade i sitt betänkande ett ganska extremt
            förslag om förvarstagande av utlänning i vissa avvisningssituationer
            utan besvärs- rätt. Lyckligtvis reagerade de humanitärt inriktade
            remissinstanserna med kraft mot förslaget, och även departementschefen
            har i propositionen beskrivit denna kritik som välgrundad. Emellertid
            finns det anledning till tveksamhet, om man studerar proposi-
            tionens föreslagna frihetsberövande i 52 $ 2 st. och jämför den
            med regel om klagan över beslut om förvar i 67 $ och begränsningen
            av klagorätt i 68 $. Som synes är 52 $ inte innefattad bland de
            paragrafer som innehåller beslut om förvar över vilka man får
            föra talan! Lagrummet bör ändras så att det blir helt klart att
            besvärsrätt i enlighet med de två viktiga konventionerna om mänskliga
            rättigheter införs.
          </p>
          <p xml:id="i-2oiGQSzeuekY33a1B4Hj2G">
            Återbrytning (728)
          </p>
          <p xml:id="i-VL5wuhoBkb94D8v3ZTQYWG">
            Tidigare har regeringen flera gånger kunnat pröva samma fall.
            Denna rätt till s. k. återbrytning föreslås nu avskaffad. Regeringen
            följer därmed utlänningslagkommitténs förslag. Kommitténs motivering
            var dock inte övertygande. Av 270 undersökta ärenden — motsvarande
            193 individer — har 41 personer ansökt om återbrytning två gånger,
            10 personer har ansökt tre gånger, fem har ansökt fyra gånger
            och i ett fall har sex ansökningar inlämnats. I 68 ärenden har
            ansökningarna bifallits, vilket motsvarar 35 26 av antalet berörda
            personer. I 57 av de 193 fallen har återbrytning begärts mer än
            en gång. Majoriteten har således fogat sig i regeringens beslut.
            Självfallet kan ”missbruk” av återbrytningsrätten förekomma. Men
            det relativt stora antalet fall där regeringen upphävt tidigare
            beslut tyder dock på att återbrytningen spelar en viktig roll
            för att trygga rättssäkerheten. I de 68 fall där återbrytningen
            lett till att flyktingen fått stanna hade sannolikt annars flyktingen
            förpassats. Flyktingärenden är unika: de beslut som fattas är
            livsavgörande. De människor som berörs är inte förtrogna med det
            svenska samhället och med svensk rättspraxis. Ofta kommer avgörande
            fakta inte fram förrän på ett sent stadium. I en radiointervju
            för en tid sedan (17 mars 1980) svarade invandrarmi- nister Karin
            Andersson på frågan om massmedias behandling av ett enskilt flyktingärende
            kan ha betydelse för regeringens beslut: ”Ja, det kan naturligtvis
            ha betydelse i så måtto att man kan få fram nya
          </p>
          <pb facs="riksdagen-motions-pdf/data/197980/mot_197980__1941/mot_197980__1941-009.pdf"/>
          <fw xml:id="i-XtJtbKXXe9n444Mh35u2fZ">
            Mot. 1979/80:1941 (Kl
          </fw>
          <p xml:id="i-6h6iijZ3L2YzVukXMvSHxx">
            fakta som inte tidigare var kända och det är ju just på sådana
            nya sakskäl som vi kan göra en omprövning. Vi har ju ingen möjlighet
            att göra en omprövning på andra skäl än nya sakskäl. Och där tror
            jag nog ibland att massmedias bevakning har kunnat hjälpa till
            att få fram sådana.” Återbrytningsinstitutet är den yttersta rättssäkerhetsgarantin.
            Det bör inte
          </p>
          <p xml:id="i-YJjrtpHDKayEszSDqZsTaD">
            avskaffas.
          </p>
          <p xml:id="i-VojRyBiExbxM6ZXMzVooVN">
            Hemställan
          </p>
          <p xml:id="i-MpQMXRfEj6xBLrYJkqhDZs">
            Med hänvisning till vad som ovan anförts yrkas
          </p>
          <p xml:id="i-H7qooFW5twSD7GYS9JMgoA">
            1; 5
          </p>
          <p xml:id="i-MCXpMkJFtHtmfybnu6Q1rX">
            att riksdagen avslår propositionen 1979/80:96, om yrkandet under
            1. ej skulle vinna bifall att riksdagen beslutar a) att 3 $ 3
            st. utgår, b) att uttala att de särskilda skäl som anges i 6 $
            endast bör få tillämpas då den svenska folkförsörjningen är hotad,
            c) att beslut om vägrat uppehållstillstånd alltid skall kunna
            överklagas, d) att föreskriften i 13 $ att uppehållstillstånd
            begränsas till viss ort utgår, e) att i 16 $ möjlighet för flykting
            med permanent uppehålls- tillstånd att få flyktingförklaring öppnas,
            f) att 34 $ utgår och att flyktingdefinitionen i 34 $ inarbetas
            i JR g) att polisens rätt att avgöra ifall en politisk flyktings
            påståenden är ”uppenbart oriktiga” överförs till annan myn- dighet,
            h) att en person som uppger sig vara politisk flykting får rätt
            till juridiskt biträde när frågan om avvisning prövas, i) att
            de föreslagna frihetsberövandena i 52 $ skall kunna över- klagas,
            k) att 72 $ utgår.
          </p>
          <p xml:id="i-FCAp2DgEHh688oA28vCsLo" type="date">
            Stockholm den 26 mars 1980
          </p>
          <div xml:id="i-XoYmrWPohxRBk38GwMFgMW" type="signatureBlock">
            <list xml:id="i-P8FCXwq2fwrrBJDcfw5Z6c">
              <item xml:id="i-64226mJhusfZ3jWkP9LtNA" who="i-8Nc7Pi4CxrPaJswNC5hQu6" type="signature">
                OLLE WÄSTBERG (fp)
              </item>
            </list>
          </div>
          <p xml:id="i-T5NZo1rz1QC7rqiiDdfEfq">
            i Stockholm
          </p>
        </div>
      </div>
    </body>
  </text>
</TEI>
