<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00236">
  <teiHeader>
    <fileDesc>
      <titleStmt>
        <title>Homosexuellas, bisexuellas samt transpersoners rättigheter i EU</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Homosexuellas, bisexuellas samt transpersoners rättigheter i EU</title>
          <idno type="rdwebb">GV02U236</idno>
          <rs type="number">U236</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U236/text</ref>
          <ref type="dokument_url_html">http://data.riksdagen.se/dokument/GV02U236</ref>
          <ref type="dokumentstatus_url_xml">http://data.riksdagen.se/dokumentstatus/GV02U236</ref>
          <ref type="doc">http://data.riksdagen.se/fil/8E953051-50CB-4430-8342-ACA8B7D86DDB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YLCb84oKoGK1m8cPa9cw3z</idno>
            <name>Karla López</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9ZraRUmTa5fswp4AJAG9fH" type="signed"/>
        <correspContext corresp="i-9ZraRUmTa5fswp4AJAG9fH">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-YLCb84oKoGK1m8cPa9cw3z"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-5wSbuogk6nnRWpKd2EfvCx" type="referral">
          <date when="2007-10-16"/>
        </correspAction>
        <correspAction xml:id="i-F89DDo8xZ3h44Mt7QgCNCs" type="dismissal">
          <date when="2007-10-16"/>
        </correspAction>
        <correspAction xml:id="i-2TsgNXSvg23kipgPyCoKuD" type="numbering">
          <date when="2007-10-04"/>
        </correspAction>
        <correspAction xml:id="i-NNJBcapcRRYURqivuWzF8m" type="submission">
          <date when="2007-10-02"/>
        </correspAction>
        <correspAction xml:id="i-XceWN26PgPHaW8rEh1PqVP" type="transfer">
          <date when="2007-10-01"/>
        </correspAction>
        <correspAction xml:id="i-55kEj71uMF46ZaFo5kMidv" type="assigned"/>
        <correspContext corresp="i-55kEj71uMF46ZaFo5kMidv">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BkdDYRonPrc9HqkmiXQjHA" type="motBody">
        <div xml:id="i-KgZAadvtrjfqTrANj2WoQF" type="motProposal" subtype="förslag">
          <head xml:id="i-FtUTXkVewVWDdgKXnfyxj8">
            Förslag till riksdagsbeslut
          </head>
          <list xml:id="i-LsnFauvhx3YLCXYzwcn3HD" style="ol">
            <item xml:id="i-5RARiSNs5n2YhBbhCDk8xx">
              Riksdagen tillkännager för regeringen som sin mening vad som
              anförs i motionen om en pakt för att säkerställa homosexuellas,
              bisexuellas samt transpersoners rättigheter i EU.
            </item>
            <item xml:id="i-wp7Ee6tAPuSvZvxGnyKB7">
              Riksdagen tillkännager för regeringen som sin mening vad som
              anförs i motionen om att EU ska använda de möjligheter som finns
              att vidta åtgärder mot medlems­stater som kränker skyddet för
              HBT-personers mänskliga fri- och rättigheter.
            </item>
            <item xml:id="i-E3Rv5Ej9a4FSpnn484W77j">
              Riksdagen tillkännager för regeringen som sin mening vad som
              anförs i motionen om behovet av att alla medlemsstater i EU kartlägger
              och identifierar homo- och transfobi i sina respektive länder
              samt att EU för statistik över fobins utbredning bland medlemsländerna.
            </item>
            <item xml:id="i-95mTmX9NStm6gEqfXDJdPJ">
              Riksdagen tillkännager för regeringen som sin mening vad som
              anförs i motionen om att alla medlemsländer i EU ska vidta utbildnings-
              och informations­insatser om de övergrepp HBT-personer utsätts
              för.
            </item>
            <item xml:id="i-9qfreRJYy8JQ6svkZELC4v">
              Riksdagen tillkännager för regeringen som sin mening vad som
              anförs i motionen om att EU ska ge stöd till HBT-organisationer
              inom EU och till arbete mot transfobi och för transpersoners rättigheter.
            </item>
          </list>
        </div>
        <div xml:id="i-79wzoSW3LRymUhNa8eJ9kW" type="motContent">
          <head xml:id="i-GNntxduaKjd6a9srsK3j1D" type="h1">
            Inledning
          </head>
          <p xml:id="i-YcRKxw6mxbiYs1KjUgRpsz">
            I denna motion lyfter vi fram Miljöpartiets krav om att Sverige
            skall ha en mer aktiv roll inom EU för HBT-frågorna, även om vi
            för den delen inte ger EU mer makt­befogenheter. Skälen till detta
            krav på en HBT-pakt är att vi ser en ökande homo- och transfobi
            som breder ut sig, och då särskilt i de nya EU-medlemsländerna.
            Vi ser samtidigt en medvetenhet bland politiker och allmänhet
            om behovet av skydd mot diskriminering på grund av sexuell läggning,
            men detta är en insikt som många gånger stannar vid vackra ord.
            Vi ser också en situation där homo- och transfobi går hand i hand
            med rasism, främlings­fientlighet och fascism. Vår bedömning är
            att det krävs ett krafttag från EU:s sida för att få bukt med
            dessa problem.
          </p>
          <p xml:id="i-2Ug3cCSL2Rww1HaU1gpnky">
            Vi är väl medvetna om att år 2007 av EU utropats till ett år
            för lika möjligheter för alla. Detta till trots vill vi att Sverige
            skall visa att vi tar HBT-frågor på allvar även på EU-nivå. En
            av anledningarna är att vi faktiskt inte märkt så mycket av EU:s
            aktiviteter på området, trots året för lika möjligheter.
          </p>
          <p xml:id="i-HUPCeZeztnBtpF6vYwHNBd">
            Vi vill att Sveriges regering i EU skall ta initiativ till en
            pakt för HBT-personers skydd inom EU, på samma sätt som Sveriges
            f.d. statsminister Göran Persson tidigare tagit initiativ till
            bl.a. en pakt för jämställdhet mellan män och kvinnor och en ungdomspakt
            för att lyfta fram kravet om arbete och utbildning för ungdomar.
            Stödet för dessa två svenska initiativ i EU var i riksdagens EU-nämnd
            i princip enhälligt, så det borde finnas stöd för ett initiativ
            om en HBT-pakt också. Detta bör riksdagen tillkänna­ge för regeringen
            som sin mening.
          </p>
          <head xml:id="i-8ZhbSro4YzA1ueSqmwbTgn" type="h1">
            Bakgrund
          </head>
          <p xml:id="i-8Fg55TNB9qZuAPHea18Zgo">
            Fobi, eller fruktan, skräck, stark och tvångsartad rädsla, ängslan
            för vissa bestämda saker, förhållanden eller situationer (enligt
            Svenska Akademiens ordbok) har förekommit så länge människan funnits.
            Rädslan för det avvikande, den som avvikit från normen, har hållit
            samman gruppen och verkat för dess överlevnad och bestånd. Typiska
            tecken på tidig fobi är uttalanden i religiösa urkunder med fördömanden
            av personer som lever på det icke önskade sättet på ett eller
            annat sätt. Under historiens gång har fobin tagit sig olika uttryck,
            alltfrån synen på häxor och kloka gummor och gubbar till synen
            på religiösa minoriteter, såsom judar eller avvikande inriktningar
            inom katolicismen eller den protestantiska kristendomen.
          </p>
          <p xml:id="i-KCUdUyJKaX68SJ9dFzUDJ9">
            I dag är fobin i Sverige och Europa mindre inriktad mot olika
            grupperingar inom kristendomen (även om det fortfarande förekommer)
            men mer mot utövare av islam och judar. Rädslan för personer med
            avvikande hudfärg och härkomst från andra länder varierar men
            är kraftigt utbredd . Inställningen till homo- och bisexuella
            samt transpersoner varierar över EU men fortfarande vågar få HBT-personer
            öppet och utan rädsla visa sin kärlek för sin man eller kvinna.
            Fortfarande är trygghet för HBT-personer något exklusivt, något
            som upplevs bland de närmaste, i det närmaste kvarteret eller
            på Pridefestivaler. I andra länder i EU och i Europa är situationen
            ännu värre. I Polen och Lettland uttrycker företrädare för regeringarna
            öppet sin avsky och sitt hat mot HBT-personer och i Ryssland förbjuds
            Pridefestivaler.
          </p>
          <p xml:id="i-YRNjX3yVuxg2BYFcBxfHpb">
            Vi har i Sverige avkriminaliserat sexuella aktiviteter mellan
            personer av samma kön och det är sedan slutet av 1970-talet inte
            att betrakta som en sjukdom. Lagstiftningen som skyddar HBT-personer
            är relativt omfattande även om kunskapen om den är begränsad.
            Lagstiftning som tillerkänner HBT-personer samma rättigheter som
            hetero­sexuella personer utvecklas mer och mer och kommer snart
            att täcka alla relevanta områden. Samtidigt utvisas fortfarande
            personer till länder som belägger homosexualitet med dödsstraff,
            och brotten mot personer på grund av deras sexuella läggning ökar.
          </p>
          <head xml:id="i-M2KWsB9TjFaPytFtLDJ3mv" type="h1">
            Medlemsländer i EU bryter mot sina åtaganden
          </head>
          <p xml:id="i-BJace3Hna2Ae56PB9FR4N8">
            Ett flertal av EU:s medlemsländer bryter mot sina åtaganden mot
            EU. Straffen för brotten är ytterst begränsade.
          </p>
          <p xml:id="i-T1cMvmdDRpa3xUJhXABRLQ">
            En av de absolut mest grundläggande bestämmelserna i EU är den
            fördragsfästa respekten för skyddet av mänskliga fri- och rättigheter.
            I artikel 6.1 i EU-fördraget anges detta med att Unionen bygger
            på principerna om frihet, demokrati och respekt för de mänskliga
            rättigheterna och de grundläggande friheterna samt på rättsstats­principen,
            vilka principer är gemensamma för medlemsstaterna. Artikel 13
            i EG-fördraget innebär dessutom ett gemensamt åtagande att försvara
            de mänskliga rättigheterna och grundläggande friheterna och att
            utarbeta europeiska instrument för att bekämpa rasism, främlingsfientlighet
            och diskriminering.
          </p>
          <p xml:id="i-Cy1mp87SpTKrWc49BDUGrN">
            Vi anser att ett medlemsland i EU som aktivt och medvetet självt
            kränker och accepterar att människor och organisationer inom landet
            kränker EU- och EG-fördragens åtaganden om skydd för mänskliga
            fri- och rättigheter agerar i strid med fördraget. Vår slutsats
            är då att medlemsstater inom EU som bestraffar HBT-personer endast
            på grund av deras sexuella läggning eller identitet, som inte
            bestraffar dem som utsätter HBT-personer för brott endast på grund
            av deras sexuella läggning eller identitet och som i övrigt underlåter
            att vidta aktiva åtgärder för att garantera HBT-personer minst
            samma rättsliga skydd som alla andra i landet kränker EG- och
            EU-fördragen.
          </p>
          <p xml:id="i-5sSijK5ZbPuUifqZuC1NG4">
            I flera länder, som till exempel Lettland och Polen, har det
            visat sig att dessa stater inte skyddar HBT-personer mot att utsättas
            för förtryck, hat och kriminalitet, på samma sätt som övriga medborgare.
            De har även visat att polisen inte skall användas för att skydda
            HBT-personer. I Polen bestraffas personer som undervisar om homo-
            och bisexualitet samt transpersoner och avskedas av ansvarig minister.
            I Lettland förbjuder den lagstiftande församlingen äktenskap mellan
            samkönade och stryker uttryckligen formuleringar som skall skydda
            HBT-personer mot diskriminering i arbetslivet. Detta är enligt
            oss exempel som visar varför Lettland och Polen borde bestraffas
            av EU för brott mot fördragen.
          </p>
          <p xml:id="i-R6uJ7uLTacCW92HJV2CAKy">
            I artikel 7 i EU-fördraget anges en möjlighet för rådet att vidta
            straffåtgärder mot medlemsstat som bryter mot artikel 6.1. Detta
            användes senaste mot Österrike. De straffsanktioner som kan komma
            ifråga är att tillfälligt upphäva vissa av de rättigheter som
            medlemsstaten har till följd av tillämpningen av fördraget, inbegripet
            rösträtten i rådet för företrädaren för den medlemsstatens regering.
          </p>
          <p xml:id="i-VjiFCNYnouxYEpxLm3CGAH">
            Vi vill därför att EU skall använda de möjligheter som finns
            att vidta åtgärder mot medlemsstater som kränker skyddet för HBT-personers
            mänskliga fri- och rättigheter. I dagsläget handlar det om Polen
            och Lettland. Detta bör riksdagen tillkänna­ge för regeringen
            som sin mening.
          </p>
          <head xml:id="i-RSvC6wTKgDvjQHnEsKH8dH" type="h1">
            Avsaknad av definitioner och kunskap
          </head>
          <p xml:id="i-NTa9ByrEne94MNVAjhML4V">
            Det finns i dag ingen enhetlig definition av homo- och transfobiska
            brott i Europa eller EU. Det finns inte heller någon samstämmig
            definition av vilka aktiviteter som är homo- och transfobiska.
            Det saknas även statistik och samlad information över hur utbredd
            homo- och transfobi är i Europa. Vad som finns är de enskilda
            ländernas lagstiftningar, uppgifter i medier och personliga upplevelser
            av enskilda och företrädare för olika organisationer.
          </p>
          <p xml:id="i-WbYMGbrVF8twx6vcWMJWmA">
            På den internationella nivån har International Lesbian and Gay
            Association (ILGA) ett omfattande arbete för att kartlägga hur
            lagstiftningen ser ut, hur den tillämpas och vilken effekt den
            har. Detta arbete baseras dock huvudsakligen på uppgifter från
            enskilda, medier eller enskilda studier. Ett av skälen till detta
            är att ILGA är en non-governmental organization (NGO) med ytterst
            begränsade resurser.
          </p>
          <p xml:id="i-U5vcNAR7eE7KWHkrkThNiv">
            Även inom EU saknas uppgifter om enskilda medlemsstaters reglering
            kring skydd mot diskriminering och homo- samt transfobi. Det saknas
            kunskap om hur utbredd homo- och transfobin är och hur situationen
            är för HBT-personer i EU:s medlemsstater. Bland annat mot bakgrund
            av avsaknaden av denna kunskap och kunskapen om hur diskriminering
            och fobi bekämpas inom EU i stort, har EU-kommissionen den 30
            juni 2006 föreslagit att ett europeiskt center för grundläggande
            rättigheter skall inrättas i EU fr.o.m. den 1 januari 2007 med
            placering i Österrikes huvudstad Wien. Centret kommer dock inte
            enligt vad som hittills är känt att utreda förekomsten av hatbrott
            inom EU, situationen för HBT-personer inom EU eller hur homo-
            och transfobin är utbredd bland medlemsländerna.
          </p>
          <p xml:id="i-Ds2wZHGBFYkTrx97sUysEZ">
            Vi vill mot denna bakgrund att EU och dess organ, tillsammans
            med medlems­länderna, skall föra statistik över utbredningen av
            hatbrott inom EU, över utbredningen av intolerans riktad mot HBT-personer
            och över homo- och transfobins utbredning. Detta bör riksdagen
            tillkänna­ge för regeringen som sin mening.
          </p>
          <head xml:id="i-MW4ZkZJk3ytuLijRqqfZjh" type="h1">
            Kunskap och utbildning
          </head>
          <p xml:id="i-Qx9z9uYX219uskaxLnXsS1">
            Fobi bygger på okunskap, rädslan för det okända och det oväntade.
          </p>
          <p xml:id="i-wdLbyExUEUyttL4uTnYTh">
            Det finns i dag ingen som helst samlad kunskap om hur stor den
            samlade kunskapen eller okunskapen hos den europeiska allmänheten
            är om HBT-frågor och HBT-personers liv. Genom uppdraget att samla
            in statistik och information, som återgivits ovan, kan detta avklaras.
            Parallellt med detta måste dock information ske till allmänheten
            om det förtryck HBT-personer historiskt sett utsatts för och som
            de utsätts för än i denna dag. Tillsammans med detta måste information
            ske om mänskliga fri- och rättigheter.
          </p>
          <p xml:id="i-4mc46MZF5rLfL6xFM1bHuG">
            Vi vill därför att EU och dess medlemsländer skall vidta utbildningsinsatser
            riktade till allmänheten om det historiska förtryck som HBT-personer
            utsatts för och det förtryck som fortfarande finns. Detta bör
            riksdagen tillkännage för regeringen som sin mening.
          </p>
          <head xml:id="i-Cf4qg6KT7qcwwawAWUCLLE" type="h1">
            Stärkt stöd till HBT-organisationer inom EU
          </head>
          <p xml:id="i-DZV9sGyaFN7rpyV6csqFvZ">
            EU är i mångt och mycket en mycket välreglerad mekanism med specificerade
            regler för vem som har rätt att tycka till om vad, hur och när.
            Detta gäller dock endast de olika institutionerna inom EU och
            dess medlemsländer.
          </p>
          <p xml:id="i-2QC3HkZsYRRvE6Yi4WtB4Q">
            Genom inrättandet av Europeiska centret för grundläggande rättigheter
            kommer många NGO:er, som arbetar för lika rättigheter oavsett
            sexuell läggning, att få ett förbättrat inflytande inom EU. Det
            finns dock fortfarande inga särskilda resurser avsatta för att
            NGO:er skall kunna medverka och delta i centrets arbete. Det finns
            vidare inga garantier för att ILGA-Europa kommer att garanteras
            insynsrätt och information inom centret. Till detta kommer att
            EU ännu inte gett något stöd för arbete mot transfobi och för
            transpersoners rättigheter, även om visst tidsbegränsat stöd givits
            till ILGA-Europa för att bekämpa homofobi och stärka homo- och
            bisexuellas rättigheter. Detta stöd upphör inom kort.
          </p>
          <p xml:id="i-13mAFTSjvdac6XLF4P4GCn">
            Vi vill därför att EU-kommissionen skall avsätta särskilda medel
            till ILGA-Europa för att organisationen skall kunna bedriva ett
            aktivt arbete för att tillvarata HBT-personers rättigheter inom
            EU. Detta bör riksdagen tillkänna­ge för regeringen som sin mening.
          </p>
        </div>
        <div xml:id="i-57JKRX9S8YsziksghFerxz" type="signatureBlock">
          <list xml:id="i-SuGfeb2jwDhQ5VcHDTkfNJ">
            <item xml:id="i-GwKwtDt1nwifejBL7TEbTM" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
            <item xml:id="i-73p8YkBjJQRJntMzGCmV8B" who="i-YLCb84oKoGK1m8cPa9cw3z" type="signature">
              Karla López (mp)
            </item>
            <item xml:id="i-9wjucjvULDavzmnqSyiTjy" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-3ULCucZ1h59Gx5pYDnTL3q" who="i-WG11xmCpAW9nyyXv1sJFAK" type="signature">
              Helena Leander (mp)
            </item>
            <item xml:id="i-SV5omZYryrJEvsPQCgsyFF" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
            <item xml:id="i-Lre2Si1rJkUeBkmuYqmofY" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
            <item xml:id="i-NoB1Q9V6doD1iPu4r9BAUm" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-AobihYatN4vPCNqVpT5E7m" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
