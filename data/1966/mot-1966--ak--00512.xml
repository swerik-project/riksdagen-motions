<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__512/mot_1966__ak__512-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 512 år 1966
          </p>
          <p>
            Nr 512
          </p>
          <p>
            Av fru Hörnlund och herr Carlstein, om lokaliseringspolitiska
            åtgär- der avseende södra delen av Älvsborgs län.
          </p>
          <p>
            I bilaga 13 till årets statsverksproposition upptar departementschefen
            frågan om lokaliseringspolitikens fortsatta inriktning. Han hänvisar
            bl.a. till att när riksdagen drog upp riktlinjerna för lokaliseringsverksamheten
            underströks sam- hällsplaneringens centrala roll i lokaliseringsverksamheten
            liksom betydelsen av samordnade och långsiktiga insatser. I huvudsak
            gäller skrivningen i årets stats- verksproposition frågan om den
            fortsatta stödverksamheten inom norra stödom- rådet samt principerna
            för fortsatt stödverksamhet i vissa områden i västra Sverige.
            Frågor om sysselsättningssituationen i övriga delar av landet
            har icke upptagits till behandling i nämnda proposition, vilket
            ger anledning att förmoda att departementschefen anser att lokaliseringspolitiska
            insatser utöver dem som avser norra stödområdet för närvarande
            inte är aktuella. Textil- och konfektionsbranscherna står för
            närvarande inför allvarliga pro- blem. En rad nedläggelser och
            avvecklingar av företag har skett under den senaste tiden, och
            det kan anses troligt att ytterligare nedläggelser kan komma inom
            en nära framtid. En rad av de större företagen har förlagt en
            del av pro- duktionen till andra länder, och det får bedömas som
            realistiskt att tro att en ännu större del av tillverkningen kommer
            att flytta utomlands, eftersom det från företagarsidan hävdas,
            att konkurrensen från låglöneländerna försvårar lön- sam produktion
            i vårt land och att företagen därför är beredda att i ännu högre
            grad satsa på utlandsfilialer. Även om textil- och konfektionsindustrien
            inte för dagen befinner sig i ett katastrofläge, har de nedläggelser
            som skett och de varsel som givits om nya nedläggelser, inskränkt
            drift eller flyttning av tillverkningen till utlandet skapat oro
            för den fortsatta utvecklingen. Eftersom textil- och konfektionsindustrien
            är den helt dominerande näringen i den befolkningsregion om 175
            000 innevånare som Borås och Sjuhäradsbygden utgör, är den framtida
            utvecklingen på detta område av utomordentlig bety- delse för
            denna region. En textilkris skulle betyda katastrof för Borås
            stad och Sjuhäradsbygden eftersom industriensidigheten är så markant.
            Ca 80 No av befolkningen är beroende av sysselsättningen inom
            textil- och konfektionsindu- strien eller inom dess serviceindustrier.
            De industrinedläggningar som skett med friställningar som följd
            skapar svåra problem för de enskilda människor som drabbas, varav
            många är i åldrar som gör det svårt att omplacera dem. Den
          </p>
          <pb facs="riksdagen-motions-pdf/data/1966/mot_1966__ak__512/mot_1966__ak__512-002.pdf"/>
          <p>
            Motioner i Andra kammaren, nr 512 år 1966 13
          </p>
          <p>
            nedgång som har skett i postorderbranschen medför också omställningsproblem.
            Sysselsättningsläget bedöms från ansvarigt kommunalt håll som
            oroande. Borås har haft en ogynnsam befolkningsutveckling under
            de senaste åren och redo- visar ett utflyttningsöverskott. Den
            industriella stagnationen och näringslivets ensidighet medför
            att en allt större del av ungdomskullarna söker sig till andra
            orter med bättre sysselsättningsmöjligheter och mer differentierat
            näringsliv. Det har visat sig vara utomordentligt svårt att tillföra
            staden och bygden annan industri eller verksamhet och således
            bryta ensidigheten och skapa nya arbets- objekt. Detta är oroande
            ur kommunal synpunkt, eftersom det samtidigt fram- står som en
            realitet att strukturrationaliseringen inom befintliga industrier
            kom- mer att fortsätta i oförändrad eller i allt snabbare takt,
            vilket kommer att be- tyda att arbetstillfällena blir färre. I
            den lokaliseringsproposition som förelades 1964 års riksdag förutsattes
            det att lokaliseringsstöd i vissa fall också skulle kunna ges
            företag utanför det norra stödområdet. Sådant stöd skall kunna
            utgå för att rätta till problem som upp- står vid nedläggandet
            av för en ort betydelsefulla och nödvändiga sysselsätt- ningsobjekt.
            Det är således möjligt att lämna sådant stöd när krissituationer
            uppstår. När en hel region, som i detta fallet boråsregionen,
            kan komma att ställas inför allvarliga arbetsmarknads- och sysselsättningsproblem
            finns det alla skäl som talar för att lokaliseringspolitiska insatser
            bör kunna komma i fråga och att åtgärder också bör insättas i
            så god tid att situationen går att bemästra. Ingen annan region
            i landet med tillnärmelsevis så högt befolkningstal som boråsregionen
            har en så utpräglat ensidig industri som samtidigt också känne-
            tecknas av en så stor konjunkturkänslighet. Det kan inte anses
            ekonomiskt för- svarbart att inte tillvarata alla möjligheter
            till en fortsatt gynnsam utveckling i en bygd där samhällsplaneringen
            ligger långt framme och innevånarna kan er- bjudas en god service
            på de flesta områden. Det är därför av största vikt att statsmakterna
            ingriper för att söka rätta till den ogynnsamma utveckling som
            vi nu tycks stå inför. I detta hänseende vill vi hänvisa till
            möjligheterna att sätta in lokaliseringspolitiskt stöd, vilket
            skulle stå i samklang med vad som anfördes i lokaliseringspropositionen
            till 1964 års riksdag och med vad som anförts i årets statsverksproposition
            beträffande sam- ordnande och långsiktiga insatser. Möjligheterna
            att tillföra Borås och Sju- häradsbygden nya industrier för att
            dels häva ensidigheten och dels åstadkom- ma nya arbetsobjekt
            bör ingående prövas liksom möjligheterna att tillföra staden och
            bygden statlig företagsamhet och statlig verksamhet. De stabila
            kon- fektions- och textilföretag, som bl. a. står för en betydande
            andel av vår export, bör medges att få ta investeringsfonderna
            i anspråk för ytterligare rationalise- ringar. För att kunna bedöma
            hur ett lokaliseringspolitiskt stöd av denna om- fattning skall
            kunna insättas krävs en särskild utredning. Det synes lämpligt
            att den expertgrupp för regional utredningsverksamhet som tillsatts
            för att behandla vissa frågor angående bl.a. verksamheten i länen
            samt långsiktiga regionala
          </p>
          <pb facs="riksdagen-motions-pdf/data/1966/mot_1966__ak__512/mot_1966__ak__512-003.pdf"/>
          <p>
            14 Motioner i Andra kammaren, nr 512 år 1966
          </p>
          <p>
            problem i anslutning till stödverksamheten får i uppdrag att
            undersöka närings- strukturen i södra delen av Älvsborgs län.
            Ett samarbete bör kunna ske med planeringsrådet i Älvsborgs län
            liksom med arbetsmarknadsmyndigheterna. Med hänvisning till ovanstående
            hemställes, att riksdagen i samband med behandlingen av statsverkspro-
            positionen bilaga 13, under punkten c 17, Lokaliseringsbidrag,
            måtte besluta att i skrivelse till Kungl. Maj:t hemställa om att
            expertgruppen för regional utredningsverksamhet får i uppdrag
            att verkställa utredning av näringsstrukturen i södra delen av
            Älvsborgs län samt framlägga förslag om lokaliseringspolitiska
            åtgärder syftande till att häva industriensidigheten och för-
            stärka näringslivet i regionen.
          </p>
          <p>
            Stockholm den 26 januari 1966
          </p>
          <p>
            Gördis Hörnlund Rune Carlstein
          </p>
        </div>
      </div>
    </body>
  </text>
</TEI>
