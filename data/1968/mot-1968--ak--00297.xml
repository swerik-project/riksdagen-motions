<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00297">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__297/mot_1968__ak__297-001.pdf"/>
      <fw xml:id="i-HpfpvEzswFVpcSUDdXygov">
        4 Motioner i Andra kammaren, nr 297 år 1968
      </fw>
      <div xml:id="i-Hr8JQ1HhC5WyF9QzPuRiDd" type="motHeader">
        <div xml:id="i-68ueC2UJsi8j983N12BhiF" type="motTitle"/>
        <div xml:id="i-TUkUNRL8CYsSo1EM4R9uG5" type="motSubmissionInfo"/>
      </div>
      <div xml:id="i-A9kMKV5eKXy47hky8MghZn" type="motBody">
        <div xml:id="i-WDP8uppVaV65upGXgVw5Dq">
          <p xml:id="i-AS53UUa1n3UwqYXJCLgT1H">
            Nr 297
          </p>
          <p xml:id="i-HJkqYcHLqbaq7ZYKfLTdws">
            Av herr Wedén m. fl., angående kriminalvården. (Lika lydande
            med motion nr 227 i Första kammaren)
          </p>
          <p xml:id="i-GeDRVFS9DbBJ5DXvsNPJKB">
            De tilltagande anpassningssvårigheter till samhällslivet som
            yttrar sig i kriminalitet, asocialitet, narkomani och alkoholmissbruk
            utgör ett av den industrialiserade världens svåraste samhällsproblem.
            Visserligen rör proble- met direkt endast en relativt liten del
            av befolkningen, men för den missan- passade innebär situationen
            en katastrof vars verkningar han alltför sällan förmår övervinna.
            De asociala missanpassningssymtomen medför också stora ekonomiska
            avbränningar för samhället. De leder också ofta till förluster
            och lidanden för de enskilda som drabbas av brott och utgör alltså
            ett hot mot rättssäkerheten. Två förhållanden inger särskild oro.
            Många tecken tyder på att anpass- ningssvårigheterna ökar, att
            fler människor dras in i asocialitet av olika former. Samhällets
            ansträngningar att förebygga denna utveckling och att bota asocialitet,
            som redan uppstått, ger inte tillfredsställande resultat. Sär-
            skilt åtgärderna för rehabilitering inger besvikelse. Man lyckas
            inte på nå- got varaktigt sätt skydda samhället från verkningarna
            av t. ex. kriminali- tet, och man misslyckas ofta med rehabiliteringen
            av individen samtidigt som de åtgärder som vidtas ofta ökar det
            lidande som själva missanpassningen innebär. Dessa förhållanden
            kräver en helhjärtad satsning på kriminalvård och missbrukarvård,
            inte bara i form av en förstärkning av de nuvarande be- handlingsresurserna
            utan — än viktigare — på en utveckling och förnyelse av de förebyggande
            och rehabiliterande åtgärderna mot större effektivitet. Ett av
            de väsentligaste problemen för den kriminologiska forskningen
            måste vara att ge klarhet omkring den s. k. allmänpreventionens
            — dvs. på- följdens allmänt brottsförebyggande effekt — existens
            och verkningar. Tillfredsställande vetenskapliga belägg för den
            ena eller andra teorin om allmänpreventionens betydelse finns
            ännu inte. ändå är detta en nyckelfråga för hela uppläggningen
            av kriminalvården. Om det kan konstateras att påföljd för brott
            inte i någon form har någon allmänt avskräckande effekt kan man
            förändra kriminalvården till att enbart gälla rehabilitering.
            Om man däremot konstaterar att påföljder har en avskräckande effekt,
            måste man också ta reda på vilka former av påföljder som verkar
            avskräckande, vilka människor de påverkar och för vilka brott
            detta gäller. Man kan anta att
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-002.pdf"/>
          <fw xml:id="i-VN4zC9zkfPRj5DjhJTGvk">
            Motioner i Andra kammaren, nr 297 år 1968 3
          </fw>
          <p xml:id="i-5GDps5VQehRaejXiDh33Vi">
            svaret på dessa problem inte blir generellt. Hittillsvarande
            forskningsförsök tyder på att det är en mycket komplicerad vetenskaplig
            uppgift att skapa större klarhet kring allmänpreventionen. Detta
            får dock inte hindra kon- centrerade forskningsinsatser på denna
            uppgift. Klarhet kring dessa problem är väsentlig också därför
            att man nu i all- mänpreventionens namn utsätter människor för
            åtgärder som ofta innebär avsevärt lidande. En annan viktig forskningsuppgift
            är att undersöka olika behandlingsformers verkningar på olika
            individer. I bl.a. USA har denna forskning börjat ge skönjbara
            resultat. Också i Europa har man diskuterat möjligheten av att
            kraftigt variera rehabiliteringsmetoderna för olika typer av människor.
            Detta måste innebära ett stort steg framåt från de hittillsva-
            rande otillräckligt differentierade behandlingsmetoderna. Även
            vid krav på reformer inom kriminalvården tycks man ofta förutsätta
            att de nya metoder man föreslår skall användas generellt för hela
            klientelet. Också i ett system där åtgärder för rehabilitering
            utvidgas vid behand- lingen av asociala, måste självklart den
            enskildes rättstrygghet upprätt- hållas. Man måste kräva att åtgärder
            som innebär ingrepp i individens in- tegritet står i någon proportion
            till hans samhällsfarlighet och vårdbehov. En framkomlig väg kan
            vara att domstolarna endast tar ställning till skuld- frågan vid
            brottslighet, medan ett särskilt organ med starkt inslag av be-
            handlingsexpertis beslutar om behandlingens utformning. Beslut
            om tvångs- åtgärder med anledning av vårdbehov bör emellertid
            ej kunna fattas utan medverkan av jurister, åtminstone när fråga
            är om långvarig frihetsförlust. Vi vill betona att man i varje
            form av påföljdssystem måste fästa en av- görande vikt vid att
            de enskilda medborgarna skyddas mot övergrepp. Riksdagens beslut
            under höstriksdagen 1967 — efter initiativ från folk- partiet
            — att en plan för den kriminologiska forskningens utveckling skulle
            upprättas och att ett behandlingsforskningsorgan provisoriskt
            skulle inrät- tas på kriminalvårdsstyrelsen är mot denna bakgrund
            glädjande, även om det nu krävs en mycket kraftig satsning för
            att vi inom rimlig tid skall nå internationell nivå på detta område.
            Även innan de långsiktiga forskningsuppgifterna lösts kan man
            vidta åt- gärder som på ett betydelsefullt sätt borde kunna förbättra
            samhällets in- gripande. Personal som arbetar i denna form av
            människovård måste ge- nom förbättrad utbildning få ökade möjligheter
            att sätta sig in i klientelets problem. Rent praktiskt måste det
            innebära avsevärda risker att t. ex. till- synspersonalen på häkten
            ofta ej känner till de medicinska verkningarna av olika förgiftningstillstånd,
            när de häktade ofta införs svårt medtagna av missbruk och vanvård.
            Ett annat problem är att själva anstaltssituatio- nen torde vara
            pressande inte bara för de intagna utan också för perso- nalen.
            Adekvat utbildning på alla nivåer torde inte bara ge bättre behand-
            ling av de intagna utan också innebära drägligare förhållanden
            för persona- len och en mindre pressande atmosfär på anstalterna.
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-003.pdf"/>
          <fw xml:id="i-HVF3NfPcqQzsPBqW4LjWc7">
            6 Motioner i Andra kammaren, nr 297 år 1968
          </fw>
          <p xml:id="i-J65wvh78kqGrBcnNoF9Vpb">
            Den påbörjade utbildningen för nyanställd tillsynspersonal är
            ett viktigt initiativ. På längre sikt måste målsättningen vara
            att alla anställda inom kriminal- och missbrukarvården erhållit
            adekvat utbildning för sin vård- uppgift. De nuvarande behandlingsmetoderna
            inriktas främst på att förbättra ar- betssituationen för klienterna
            — detta gäller särskilt de som är intagna på anstalt. Man gör
            stora satsningar på arbetsdriften. Däremot är de intagnas fritid
            mycket försummad. Det kan vara en tveksam avvägning med hänsyn
            till att kontakten med vänner och anhöriga samt möjligheterna
            och för- mågan att få stimulans och glädje ur fritiden ofta är
            väl så problematisk som arbetet. Rent kvantitativt upptar också
            fritiden en större del av indivi- dens tid än arbetet. I Danmark
            har man gjort motsatt satsning. Man lägger ner stora resurser
            på fritids- och studieverksamheten i förhållande till öv- riga
            områden inom anstalterna.
          </p>
          <p xml:id="i-RF6JdPcPYqsTwAChtsuote">
            De häktades situation Häktningstiden är en tid av pressande ovisshet
            och ofta en tid av sysslo- löshet. Det senare borde enligt lag
            inte vara fallet. Enligt 6 $ lagen om behandling av häktade och
            anhållna m. fl. stadgas att häktade ej må åläggas arbete, men
            att de äger, om det kan ske utan olägenhet, utföra lämpligt ar-
            bete som de själva anskaffar eller som annars kan beredas dem.
            Häktnings- tiden omfattar i regel några veckor. På grund av omfattande
            brottsutred- ning, fullföljd till högre instans, och sinnesundersökning
            utsträcks emeller- tid ofta häktningstiden till flera månader.
            Många häktade vill gärna ha ar- bete men kan sällan skaffa sig
            sådant på egen hand. På häktesavdelning i anslutning till fångvårdsanstalt
            åligger det föreståndaren att ge de häktade arbetsmöjligheter.
            På grund av personalbrist är detta ofta inte möjligt. När nu häktesavdelningarna
            vid fångvårdsanstalterna efter hand ersätts med allmänna häkten
            förlagda till polishus i ett antal större städer blir behovet
            av arbetsledare för de häktade akut. Sådana häkten har redan ta-
            gits i bruk i Karlstad, Växjö, Norrköping, Örebro, Borås, Göteborg,
            Umeå och Västerås. För dessa anläggningar begärdes i kriminalvårdsstyrelsens
            petita för år 1967/68 11 arbetsledartjänster, varav 3 tjänster
            till göteborgs- häktet beviljades. Kriminalvårdsstyrelsen upprepar
            i år kravet på resteran- de 8 tjänster. Häktningstiden innebär
            svåra psykiska påfrestningar för de intagna. Den påtvingade sysslolösheten
            ökar risken för skadeverkningar av frihetsför- lusten. Vi anser
            det vara väsentligt att de häktades möjligheter till syssel- sättning
            förbättras och stöder därför kriminalvårdsstyrelsens förslag.
            Detta innebär en anslagsökning i förhållande till Kungl. Maj:ts
            förslag med 190 000 kronor. Dröjsmålen med de rättspykiatriska
            undersökningarna är ett särskilt allvarligt problem för de häktade.
            De långa väntetiderna har flera gånger
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-004.pdf"/>
          <fw xml:id="i-THF3GmphUWvfcpcgz9PcFP">
            Motioner i Andra kammaren, nr 297 år 1968 7
          </fw>
          <p xml:id="i-JszUYrnwnTnj5vigjoKQeF">
            påtalats. JO uttalade i en skrivelse i augusti 1967 att problemet
            utgjorde &gt;en kräftskada&gt;» i kriminalvården. Hittills har
            dock inga konkreta åtgärder för att minska väntetiderna vidtagits.
            I själva verket har väntetiderna stän- digt ökat. Den i lagen
            angivna sexveckorstiden har genom upprepade an- ståndsbeslut i
            de flesta fallen överskridits med månader och t. o. m. i många
            fall uppgått till ett år eller mer. Problemets kärna torde vara
            personalbrist. Från såväl socialstyrelsen som kriminalvårdsstyrelsen
            uppges att psykiatriker inom den rättspsy- kiatriska undersökningsorganisationen
            använder mellan en tredjedel och hälften av sin tid åt de psykiatriska
            vårdfall som uppstår bland de redan dömda och intagna på fångvårdsanstalterna.
            När organisationerna för rätts- psykiatriska undersökningar och
            kriminalvårdens psykiatervård i framti- den skiljs åt, kommer
            enligt planerna en viss personalförstärkning att ske. Detta innebär
            dock inga förbättringar i dagens situation. Särskilt när det gäller
            rättspsykiatriska kliniken i Stockholm är läget allvarligt. Där
            är köerna längst och de förvaringslokaler som används på kronohäktet
            är i utomordentligt dåligt skick. Den nya kliniken väntas tidigast
            bli färdig att tas i bruk 1971. Till dess kommer alltså de nuvarande
            förhållandena vid kli- niken med genomsnittliga väntetider om
            sex månader att fortsätta. Trots ett flertal framstötar i form
            av motioner och interpellationer i riksdagen har något initiativ
            för att tillfälligt avhjälpa den olyckliga arbetsbalansen inte
            tagits. Varken kriminalvårdsstyrelsen eller socialstyrelsen har
            i årets petita begärt en sådan tillfällig förstärkning, eftersom
            direktiven till årets budgetarbete klart stipulerade att anslagsberäkningarna
            skulle göras mot bakgrunden av en oförändrad ambitionsnivå. Vi
            finner denna målsättning vara orimlig eftersom den innebär många
            månaders längre väntetider än den i lagen angivna. Vi vill därför
            i detta sammanhang kräva att förslag till tillfälliga personalförstärkningar
            vid de rättspsykiatriska kliniker som har den sämsta arbetsbalansen
            snarast framläggs av Kungl. Maj:t.
          </p>
          <p xml:id="i-Uxy3gU8Tor8TNTxZqMZVgS">
            Anstaltsvården
          </p>
          <p xml:id="i-BZXavk1ZuqFHQ79LURu2x">
            a) Principerna för anstaltspolitiken
          </p>
          <p xml:id="i-GreNUegQdUR2MdQj8CyLDc">
            Den hårt kritiserade Kumlaanstalten är det första praktiska resultatet
            av den politik för anstaltsutbyggnaden som framlades av fångvårdens
            bygg- nadskommitté i betänkandet »Fångvårdsanstalters optimala
            storlek» i mars 1959. Kommittén hade med utgångspunkt från ekonomiska
            överväganden kommit fram till att man såväl vid förnyelse av platsbeståndet
            vid slutna anstalter som vid nybyggnader inom den öppna anstaltsvården
            borde ta sikte på större anstalter än de man vid den tiden hade
            inom kriminalvården. Den optimala anstaltsstorleken från ekonomiska
            hänsynstaganden ansågs ligga vid 450 platser. Kommitténs förslag
            lades till grund för planer på nybyggnad av fem storanstalter
            varav den första var Kumlaanstalten och
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-005.pdf"/>
          <fw xml:id="i-2PLmXDP5p6SmRVq3uktW2g">
            8 Motioner i Andra kammaren, nr 297 år 1968
          </fw>
          <p xml:id="i-9u64PYY9QUCpaC4oKBJ1WZ">
            den andra Österåkersanstalten, vars första etapp blir klar under
            inneva- rande budgetår. Flertalet remissyttranden från fångvårdshåll
            var starkt kritiska till för- slaget. Dåvarande fångvårdsstyrelsen
            uttalade bl. a.: »Ett trängande behov av nya platser bör hellre
            tillgodoses med provisorier än genom att — såsom kommittén föreslår
            — nyuppförda och projekterade anstalter mera fast byggs ut till
            än större platsantal.&gt; Anstaltscheferna Gunnar Rudstedt och
            Gösta Ringius anförde: »En stor anstalt blir en förbrytarskola
            även om skadorna minskas genom smågruppsförläggning. Det blir
            då i stället på ar- betsplatserna, som nya brottsplaner smides
            och icke önskvärda kontakter
          </p>
          <p xml:id="i-9pzYsGmXC1jtp3VL3J8ddd">
            knytes — — —. Säkerheten bl. a. för personalen blir avsevärt
            större vid mindre anstalter, där personalen blir i tillfälle att
            lära känna varje in- tagen, och där personalen kan — — — i tid
            förutse och vidtaga lämpliga
          </p>
          <p xml:id="i-V5AGifUpjbKAKyMSX937gp">
            åtgärder till förhindrande av oordning. Härmed sammanhänger att
            kontak- ten vid stora anstalter till stor del går förlorad mellan
            anstaltschef och in- tagen — — — Då kommittén finner kontakten
            mellan chef och intagna kunna ersättas av kontakt mellan överkonstapel
            och intagen, måste vi be- stämt konstatera att kommittén fallit
            för ett önsketänkande. Väl så be- tänkligt är emellertid, att
            vid en storanstalt kontakten jämväl mellan chef och tillsynspersonal
            i viss mån brytes.&gt; Man kritiserar även kommitténs eko- nomiska
            slutsatser: » Till en början måste konstateras att kommitténs
            kost- nadsberäkningar icke giva rättvisa åt de små slutna anstalterna
            som utrus- tas på ett onödigt dyrbart sätt.» Föreningen tjänstemän
            inom kriminalvården uttalade: »Vad gäller vård- synpunkter vill
            vi framhålla att relativa ekonomiska vinningar icke får uppnås
            på bekostnad av behandlingsresurserna — — — Det kan inte nog betonas,
            att det är den personliga faktorn som har avgörande betydelse
            i allt vårdarbete — — — Tron att den lilla gruppens princip skall
            kunna tilläm- pas på dessa anstalter är en chimär.» Remissuttalandena
            blev föga uppmärksammade. Då Kumlaanstalten fär- digställts startade
            emellertid en allmän kritik mot anstaltens utförande. Kritiken
            kom från såväl personal och intagna som från personer som av olika
            anledningar besökt anstalten. Kritiken gällde flera av de punkter
            som berörts redan av remissinstanserna. Den lilla gruppens princip
            uppgavs inte fungera. Grupperna hade gjorts för stora. Kontakterna
            mellan intagna och personalen samt mellan chefen och tillsynspersonalen
            fungerade inte till- fredsställande. Själva miljön uppgavs verka
            nedbrytande. Det är uppenbarligen svårt att avfärda all denna
            kritik som ovederhäftig eller felaktig. Det är också uppenbart
            att en utredning om den lämpliga storleken på de framtida kriminalvårdsanstalterna
            inte bör utföras enbart från ekonomiska synpunkter. Vi delar anstaltscheferna
            Åke Nordins och Rune Lundahls uppfattning, såsom den kom till
            uttryck i deras remissvar på kommitténs förslag: &gt;»Huvudsaken
            är ju inte att få billiga fängelser, utan
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-006.pdf"/>
          <fw xml:id="i-2qQxdsGCs9yJMRiop65ike">
            Motioner i Andra kammaren, nr 297 år 1968 9
          </fw>
          <p xml:id="i-Py5aR6UHzzTBtNkFBNfTEs">
            att få ur social synpunkt effektiva fängelser.&gt; Stora kostnader
            står på spel; Kumlaanstalten har kostnadsberäknats till ca 80
            milj. kr. och kommer att vara bindande för utformningen av kriminalvården
            inom inlandsräjong- en för avsevärd tid framåt. Det är därför
            rimligt att man nu åter företar en översyn av anstaltspolitiken.
            Den nuvarande politiken kan knappast göras rättvisa förrän den
            också granskats av expertis på vårdaspekten. Ett led i försvaret
            för Kumlaanstalten har varit att anstaltens fördelar ur vårdsynpunkt
            knappast kommit till sin rätt eftersom man i varje fall inte på
            behandlingssidan erhållit så många tjänster som anstalten ursprungligen
            planerats för och som ansågs oundgängliga för att den skulle fungera
            till- fredsställande ur vårdsynpunkt. Vi vill därför förorda att
            man som ett led i det av oss föreslagna utred- ningsarbetet förser
            Kumlaanstalten med den personal som ursprungligen ingick i planerna
            för anstalten. Kriminalvårdsstyrelsen bör få i uppdrag att inkomma
            med förslag till utbyggd personalorganisation för anstalten. Det
            kan knappast vara rimligt att utdöma denna anstaltstyp förrän
            man prövat den under tillfredsställande betingelser. Det kan inte
            heller vara till- fredsställande att dra slutsatser om dess ekonomiska
            fördelar förrän man sett vilka kostnader anstalten drar med full
            personalstyrka. Ett av de problem som särskilt påtalats i samband
            med Kumlaanstalten har varit det stora antal s. k. skärningar
            som förekommit vid anstalten. Emellertid förekommer sådana skärningar
            även vid andra fångvårdsanstal- ter. Vare sig man uppfattar skärningarna
            som självmordsförsök eller som en metod för den intagne att tilldra
            sig personalens uppmärksamhet, måste sådana företeelser betraktas
            som allvarliga. Vi förordar därför att man fö- retar en undersökning
            av frekvensen av sådana skärningar på olika anstal- ter, i vilka
            former de sker samt orsakerna till dem. Slutligen vill vi i detta
            sammanhang betona att våra krav på omprövning av &gt;Kumlalinjen»
            ingalunda innebär att vi vill bestrida behovet av att en del anstalter
            göres särskilt rymningssäkra. Om emellertid vård- och reha- biliteringsplaner
            bättre kan tillgodoses inom mindre anstalter bör inte kost- nadsskäl
            stå i vägen för att dessa ges en ur säkerhetssynpunkt lämpligt
            dif- ferentierad utformning.
          </p>
          <p xml:id="i-FAkJoCiDhyEKFhyKuif2pF">
            b) Den nuvarande anstaltsvården
          </p>
          <p xml:id="i-MP1MXVQhKfsb5MfK6wWVit">
            Anstaltsvårdens krav på nya tjänster har i relativt hög grad
            tillgodosetts i årets statsverksproposition. En sida som konsekvent
            missgynnas i me- delsanvisningen till kriminalavården är emellertid
            de intagnas fritidssyssel- sättningar och studiemöjligheter. I
            och med den fortgående arbetstidsför- kortningen blir de intagnas
            fritid eller snarare tid i sysslolöshet allt längre. Det är då
            uppenbart att om man inte ger de intagna möjlighet att fylla denna
            fritid med meningsfull verksamhet innebär detta dels avsevärda
            ris- ker för ordningen på anstalterna, dels att en stor del av
            behandlingen för-
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-007.pdf"/>
          <fw xml:id="i-XMdXVvhQi9DNWHDLkacP8c">
            10 Motioner i Andra kammaren, nr 297 år 1968
          </fw>
          <p xml:id="i-UQPnoW8kdyMuLpqv2gWxrH">
            fuskas. Avsikten med den behandlingsmässiga sidan av anstaltsvistelsen
            är att ge den intagne möjlighet att komma in i nya sociala sammanhang
            och få nya intressen. De intagna kommer i många fall från s.k.
            kulturfattiga miljöer. De har dålig kontakt med föreningslivet
            och kan inte fylla sin fritid med aktive- rande och meningsfulla
            sysselsättningar. Dessa svårigheter fördjupas un- der anstaltstiden
            genom isoleringen från omvärlden. De som haft positiva intressen
            före intagningen kan endast utöva sina intressen i den mån tillfälle
            i form av hobbymaterial, föreningskontakter etc. ges inom anstalten.
            För båda kategorierna verkar sysslolösheten och tristessen, som
            fortfarande utmärker fritiden på många anstalter, lika ned- brytande.
            Det är uppenbart att arbetsdriften bara kan vara en del av den
            rehabiliterande behandlingen. Kriminalvårdsstyrelsen har i flera
            år försökt åstadkomma en större satsning på fritidsverksamheten.
            Trots att kraven varit mycket blygsam- ma har de endast delvis
            tillstyrkts. Vi vill på denna punkt bestämt stödja kriminalvårdsstyrelsens
            förslag om ökning av anslaget till undervisnings- och fritidssysselsättning
            samt till biblioteksverksamhet med 200 000 kr. i förhållande till
            Kungl. Maj:ts förslag till en summa av sammanlagt 710 000 kr.
            För genomförandet av fritidsverksamhet som delvis sker med hjälp
            av frivilliga på anstalterna och för ökning av den utomordentligt
            viktiga kon- taktverksamhet som numera fått en ökad omfattning
            har kriminalvårds- styrelsen i flera år begärt medel för tre heltidsanställda
            fritidskonsulenter. Om de problem med den 20-procentiga ökning
            av fritiden som den beslutade arbetstidsförkortningen för personalen
            kommer att medföra skall kunna bemästras, måste en omplanering
            av hela verksamheten ske. Vi vill därför stödja kriminalvårdsstyrelsens
            krav också på denna punkt. Detta innebär en anslagsökning med
            110000 kr. i förhållande till Kungl. Maj:ts för- slag. Vi vill
            även stödja kraven på en ökning av medlen för arvoden till fritidsledare,
            studiehandledare, ledare av gruppsamtal och gruppterapi m. m.,
            vilket innebär en anslagsökning i förhållande till Kungl. Maj:ts
            för- slag med 35 000 kr. En ökning av denna verksamhet är särskilt
            väsentlig eftersom den innebär att privatpersoner engageras i
            arbetet på anstalterna. Kontaktverksamhetens betydelse kommer
            att vidare beröras i det följande.
          </p>
          <p xml:id="i-4qa41TUBdEQ8iqEyAps54h">
            ce) Poströstning på fångvårdsanstalter
          </p>
          <p xml:id="i-FbM25QyL6pjczFpu8yRFGU">
            Till 1967 års riksdag föreslog vi att poströstning borde införas
            för de intagna på landets fångvårdsanstalter i 1968 års andrakammarval.
            Frågan om intagnas valdeltagande behandlades senast av 1955 års
            valutredning. I sitt betänkande 1961 uttalade utredningen, att
            poströstning inom fång- vårdsanstalterna syntes vara den enda
            utvägen för att möjliggöra för de intagna på fångvårdsanstalterna
            att delta i allmänna val. I sitt remissytt-
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-008.pdf"/>
          <fw xml:id="i-FqKAAhUurRRbszbBRYHsiD">
            Motioner i Andra kammaren, nr 297 år 1968 11
          </fw>
          <p xml:id="i-QsFSxSNzFzXFpRoQrvEaDY">
            rande över utredningen uttalade sig poststyrelsen mot förslaget
            med hän- visning till att postens resurser redan utnyttjades till
            bristningsgränsen vid valen. I valutredningens betänkande 1963
            föreslogs åter att poströstning skulle införas på fångvårdsanstalterna
            men man förordade att den prak- tiska utformningen av förslaget
            skulle uppskjutas tills förslaget om övriga eftersatta gruppers
            valdeltagande bl.a. genom ombudsröstning genomförts. Detta har
            nu skett. Vårt förslag till 1967 års riksdag avslogs med hänvisning
            till poststy- relsens remissuttalande. Med hänsyn till att posten
            på valdagen håller lan- dets ca 3 200 postkontor öppna för röstavlämning
            och dessutom upprättar tillfälliga postkontor på ca 400 sjukhus,
            finner vi det mindre övertygande att det skulle vara omöjligt
            att även ordna tillfälliga postkontor vid ett sjuttiotal fångvårdsanstalter.
            Vi vill därför upprepa vårt krav att möj- ligheter till poströstning
            i 1968 års val skall ges även vid landets fångvårds- anstalter.
          </p>
          <p xml:id="i-8VajErFWxFmBmYn8LRdvXy">
            Frivården Disproportionen i anslagsfördelningen mellan frivård
            och anstaltsvård har påtalats i många sammanhang. Frivården handhar
            fyra femtedelar av kriminalvårdens klientel men får bara 10 2
            av de samlade anslagen till kri- minalvården. Om man betänker
            att erfarenheterna tyder på att vård i frihet i många fall tycks
            vara överlägsen anstaltsvården som individualpreventiv behandlingsform,
            förefaller denna anslagsfördelning i viss mån ha karak- tären
            av misshushållning. En av orsakerna till fördelningen är naturligt-
            vis att åtminstone bevakningspersonalen på anstaltssidan måste
            ha full kapacitet för att de slutna anstalterna över huvud skall
            fungera som slutna anstalter. Det torde dock vara uppenbart att
            den stora förändring i användningen av frivård som skett i och
            med att brottsbalken genomförts kräver en av- sevärd ökning av
            resurserna för frivården för att systemet skall fungera tillfredsställande.
            De nya bestämmelserna om villkorlig frigivning medför en förlängning
            av de individuella övervakningstiderna och ökade möjligheter att
            meddela villkorlig frigivning varvid den frigivne skall ha övervakning.
            Möjlighet till långtidspermissioner för anskaffande av arbete
            och bostad inför frigivning- en har införts. Skyddstillsyn används
            nu för ett större klientel än den tidigare påföljden villkorlig
            dom med övervakning. Dessa åtgärder inne- bar att antalet personer
            i frivård ökat avsevärt. Klientelet har också blivit avsevärt
            mera svårbehandlat genom att en del av den grupp som tidigare
            stod under frivårdens övervakning och utgjordes av relativt skötsamma
            personer nu får villkorlig dom, vilken påföljd inte längre förenas
            med över- vakning. I stället används påföljden skyddstillsyn för
            grupper som ofta enligt tidigare lagstiftning skulle ha dömts
            till anstaltsbehandling.
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-009.pdf"/>
          <fw xml:id="i-8924RWS9UAGVNXupNE3fXC">
            12 Motioner i Andra kammaren, nr 297 år 1968
          </fw>
          <p xml:id="i-FX2xuhqCB8VNd3AmMTPGJG">
            a) Personalökningar
          </p>
          <p xml:id="i-VUqTjGxuRuPyxnXpay9bGa">
            I sina anslagsäskanden till kriminalvårdsstyrelsen har frivårdens
            olika organ i år begärt en personalförstärkning med sammanlagt
            ett par hundra tjänster. Kriminalvårdsstyrelsen har med anledning
            av det ansträngda bud- getläget själv inskränkt sina äskanden
            på denna punkt till 43 tjänster och angivit detta som ett absolut
            minimum för att verksamheten skall kunna bibehållas vid nuvarande
            ambitionsnivå. Vi finner det inte försvarligt — som regeringen
            gjort — att i detta läge företa ytterligare inskränkningar i personaltillskottet
            och stöder kriminalvårdsstyrelsens förslag. Vi yrkar där- för
            att kriminalvårdsstyrelsens äskande om en ökning av anslaget från
            in- nevarande budgetår med 2 626 000 kr. bifalles. Särskilt underdimensionerat
            har anslaget »understöd åt villkorligt fri- givna m. m.» varit.
            Anslaget har fr. o. m. budgetåret 1965/66 varit 1250 000 kr. per
            år. Detta motsvarar ungefär 60 kr. per klient och år. Här förtjänar
            att nämnas att man trots yttersta sparsamhet inom flera skyddskonsulent-
            distrikt redan under första halvåret av innevarande budgetår använt
            samt- liga medel för hela perioden. Understödsanslaget inbegriper
            bl. a. kostnader för vissa inackorderings- och bostadsändamål.
            Det är lätt att inse att man med sådana resurser har svårt att
            göra verkningsfulla insatser för den frigivne. I år har kriminal-
            vårdsstyrelsen begärt en höjning av anslaget med 0,5 miljon. Detta
            har skett med hänvisning till att höjningen endast motsvarar höjningen
            av levnads- kostnadsindex under tiden från den tidigare höjningen
            av anslaget 1961/62. Någon höjning av kapaciteten är det alltså
            inte fråga om här. Departements- chefen har beviljat en höjning
            av anslaget med 250 000 kr. men anser att denna höjning skall
            användas till extra kostnadsersättningar åt överva- karna i enlighet
            med förslag från utredningen om de enskilda övervakarna. Vi föreslår
            en ytterligare höjning av anslaget utöver regeringens förslag
            med 500 000 kr.
          </p>
          <p xml:id="i-J3wPwnwuyG6gP2vbXXbyk1">
            b) Skyddstillsyn
          </p>
          <p xml:id="i-6TKyCpfJKR4YBjtdN2WtRW">
            Brottsbalken innebar genomförandet av en ny påföljdstyp, nämligen
            skyddstillsyn. Skyddstillsyn ersätter det tidigare institutet
            villkorlig dom med övervakning och består av övervakning eventuellt
            kombinerad med be- handling på specialanstalt under en till två
            månader. Villkorlig dom kan numera inte ådömas i kombination med
            övervakning. Skyddstillsyn har nu prövats under en längre tid
            och i stort sett befun- nits fylla sin funktion väl. Emellertid
            har krav på vissa detaljjusteringar av användningen av skyddstillsyn
            rests. Kriminalvårdsstyrelsen har bl. a. an- märkt på att anstaltsbehandling
            i samband med skyddstillsyn använts i långt mindre utsträckning
            än beräknat. Skyddstillsynsanstalterna har hittills i allmänhet
            varit underbelagda under de 2 1/2 år institutet använts. Anstalts-
            tiden tycks också i många fall vara för kort för att man på ett
            verksamt sätt
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-010.pdf"/>
          <fw xml:id="i-UWq3NZKY7MTGFoJA3pmNuq">
            Motioner i Andra kammaren, nr 297 år 1968 13
          </fw>
          <p xml:id="i-K11WyJVjnuxzZmKezQcf2y">
            skall kunna påverka den intagne. Kriminalvårdsstyrelsen har föreslagit
            att maximitiden för behandlingen på skyddstillsynsanstalt skulle
            höjas till 6 månader. Man har också framkastat tanken att vistelsen
            på skyddstillsyns- anstalt skulle få en prägel av frivilligt vald
            behandling. Dom på skyddstill- syn skulle då meddelas endast under
            förutsättning att den dömde under- kastar sig anstaltsbehandling,
            annars skulle påföljden bli en annan. Från några håll har man
            också anfört att det klientel som dömts till skyddstill- syn skulle
            vara mer belastat än man räknat med vid institutets införande.
            En annan svårighet som påtalats är att proceduren för omhändertagande
            är omständlig, då den till skyddstillsyn dömde i något avseende
            brutit mot uppställda regler och skall intas för anstaltsbehandling.
            Genom att flera myndigheter skall delta i beslut om ändrad behandlingsform
            kan den döm- de få vänta i häkte i ett par veckor innan överförandet
            till anstalt kan ske. En översyn av påföljden skyddstillsyn kan
            därför snart bli aktuell. Vi för- utsätter att Kungl. Maj:t följer
            utvecklingen med uppmärksamhet och där- efter föreslår de ändrade
            regler som kan anses befogade.
          </p>
          <p xml:id="i-WwbXLHpE72Hk414EVjjKG4">
            c) Upplysningskampanj om de straffades problem
          </p>
          <p xml:id="i-FWHPiaz5cx6z7wPy6wxwZx">
            I vår motion till 1967 års riksdag om upprustning av kriminalvården
            före- slog vi att en upplysningskampanj skulle startas med syfte
            att upplysa ar- betsgivare av olika kategorier om de straffades
            problem. Vid utskottsbehand- lingen ställde sig utskottet i princip
            positivt till denna tanke men förordade endast att de propåer
            till de statliga arbetsgivarna som tidigare gjorts om nödvändigheten
            av att ge frigivna arbetsmöjligheter skulle upprepas. I detta
            sammanhang framförde vi i motionen tanken att man skulle starta
            en upplysningskampanj om »kriminalvårdens förutsättningar och
            arbets- uppgifter» som skulle riktas till allmänheten. Vi vill
            i år framföra förslag om en upplysningskampanj med bredare syftning
            än den verksamhet av denna art som nu förekommer. Man bör i första
            hand inrikta sig på t. ex. enskilda arbetsgivare, fackföreningsledare,
            verkstadsklubbsordförande etc. och frivilliga föreningar. Kampanjen
            bör syfta till att uppmuntra frivilliginsatser från enskilda människor
            i samhäl- let och till att bereda den som genomgått rehabilitering
            ett normalt återin- träde i arbetslivet. Ett allmänt problem för
            många straffade är brist på kon- takt med enskilda och med samhället.
            Kriminalvårdens strävan är att föra ut den straffade till nya
            sociala och mänskliga sammanhang. Med tanke på att undersökningar
            utförts som visar att hälften av de intagna på anstalt aldrig
            får vare sig brev eller besök, dvs. helt saknar kontakter utanför
            an- stalten, ter sig denna målsättning som svår att uppnå. Det
            är uppenbart att en verklig insats här måste ske med hjälp av
            frivilliga. I detta sammanhang förtjänar att påpekas att den privata
            insatsen och den enskilda solidarite- ten med medmänniskor i svårigheter
            tycks vara mindre vanlig, åtminstone i organiserade former, i
            Sverige än vad som är fallet i många andra länder. Den enskilda
            frivilliginsatsen kan inte ersätta samhällets åtgärder inom de
          </p>
          <pb facs="riksdagen-motions-pdf/data/1968/mot_1968__ak__297/mot_1968__ak__297-011.pdf"/>
          <fw xml:id="i-FpqreNNnr3fuVkE6tNSZgD">
            14 Motioner i Andra kammaren, nr 297 år 1968
          </fw>
          <p xml:id="i-VbctUQ3hUYKcstfVw2tDBH">
            olika grenarna av den sociala omvårdanden, men den är ett viktigt
            komple- ment. Det positiva intresse för frivilliginsatser i form
            av brevväxling, anstalts- besök, deltagande i fritidsverksamhet
            m. m. som märkts på senaste tiden i samband med den intensiva
            debatten om kriminalvårdens mål och medel är ett hoppfullt tecken.
            Det vore lämpligt att i detta läge, då opinionen i all- mänhet
            tycks vara mera positivt inställd till kriminalvården än tidigare,
            ta tillfället i akt för att skapa ytterligare intresse för privata
            insatser.
          </p>
          <p xml:id="i-NNDtJQNAxEABq5UabmaBgk">
            Sammanfattning I förevarande motion har vi i ett sammanhang framfört
            våra synpunkter på kriminalvårdens problem och på de åtgärder
            som bör vidtagas på detta område. De yrkanden som vi anfört i
            anslutning härtill gäller till en del höjningar av de i statsverkspropositionen
            äskade anslagen till dessa ända- mål. Dessa yrkanden kommer att
            framföras i en särskild motion med åbe- ropande av de här ovan
            framförda motiveringarna. Särskilda motioner kom- mer även att
            väckas i fråga om införande av poströstning vid fångvårdsan- stalterna
            i allmänna val samt startandet av en upplysningskampanj om de
            straffades svårigheter. I övrigt avser våra yrkanden utredningar
            om fång- vårdsanstalters storlek samt om de s.k. skärningar som
            inträffat vid flera anstalter. Vi kräver även tillfälliga åtgärder
            mot dröjsmålen vid de rätts- psykiatriska undersökningarna. Vi
            yrkar, att riksdagen i skrivelse till Kungl. Maj:t hemställer
            om A. förslag om tillfälliga personalförstärkningar vid de rättspsykiatriska
            kliniker som har de längsta väntetider- na för undersökningar
            i avsikt att nedbringa väntetiderna, B. utredning med deltagande
            av behandlingsexpertis om fångvårdsanstalters lämpliga storlek
            och utformning samt att Kumlaanstalten, som ett led i detta utredningsarbete,
            förses med den personal som ingick i de ursprungliga pla- nerna
            för anstalten, C. utredning om frekvensen av s. k. skärningar
            vid olika anstalter samt om orsakerna till dessa och åtgärder
            för att motverka dem.
          </p>
          <p xml:id="i-JUVzSF3zTPhortG36uaUiG" type="date">
            Stockholm den 23 januari 1968
          </p>
          <div xml:id="i-K5obvWfiK735vopwrNZMRh" type="signatureBlock">
            <list xml:id="i-PPKxZ87JEkKqC1QPxzWohs">
              <item xml:id="i-SpLZGoqcEpW5NqzCcQpPDV" who="i-BtszRKWKgFfiTcr2r2Ek6j" type="signature">
                Sven Wedén (fp)
              </item>
              <item xml:id="i-GvFxciDUKAWRiFcS2Tbvz3" who="i-BqDGKscaLhUZHhaFFmx5pf" type="signature">
                Bertil Ohlin (fp)
              </item>
              <item xml:id="i-JpXvQtuPZXgQfT4SMm4Epa" who="i-AyzArf9ikS7ACDJkk6G8q3" type="signature">
                Henning Gustafsson (fp)
              </item>
              <item xml:id="i-6EDPAT2n5XsWepQUmnhiBb">
                i Skellefteå
              </item>
              <item xml:id="i-QsDYS1ZkgTeWpM3dDfNb2r" who="i-QoeFZWNQgLDU6t6B6RuPtd" type="signature">
                Daniel Wiklund (fp)
              </item>
              <item xml:id="i-WKtKZarzQfd2vWUCXmLt33" who="i-Fs9KpZYHZp1uu9ioJZkH5D" type="signature">
                Sven Antby (fp)
              </item>
              <item xml:id="i-AvNWV3EKoSByx7ohHrECmc" who="i-UgwyXZW5Y9UVnaeQC5yZU8" type="signature">
                Elias Jönsson (fp)
              </item>
              <item xml:id="i-GUyVwyfLztxZ8Tzkks9CXH" who="i-5D4sTKSYgW6eXVv6xbEvzg">
                i Stockholm
              </item>
              <item xml:id="i-KoTZsZmztoBS5qdcEvqePA">
                i Ingemarsgården)
              </item>
            </list>
          </div>
          <p xml:id="i-CYnJUFFwXTuGig9AffAqtw">
            Manne Ståhl (fp) Cecilia Nettelbrandt (fp) Ingemar Mundebo (fp)
          </p>
        </div>
      </div>
    </body>
  </text>
</TEI>
