<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SkU-00066">
  <teiHeader>
    <fileDesc>
      <titleStmt>
        <title>Kapitalflykt</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:66 av Hans Linde m.fl. (V)</title>
          <idno type="rdwebb">H20266</idno>
          <rs type="number">66</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H20266/text</ref>
          <ref type="dokument_url_html">http://data.riksdagen.se/dokument/H20266</ref>
          <ref type="dokumentstatus_url_xml">http://data.riksdagen.se/dokumentstatus/H20266</ref>
          <ref type="docx">http://data.riksdagen.se/fil/32C0842B-1293-4E24-814A-F453D8A1799D</ref>
          <ref type="pdf">http://data.riksdagen.se/fil/1BB43C0B-F7A1-40E3-9B27-48A913CC256C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JdCjqq7TbLURHiUA3ACocu" type="signed"/>
        <correspContext corresp="i-JdCjqq7TbLURHiUA3ACocu">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-7r5EMv9VstEFKe8CzeUCH5"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-AFznR5aZERRh2ugiCv8vbQ" type="submitted">
          <date when="2014-10-22"/>
          <time when="10:42:31"/>
        </correspAction>
        <correspAction xml:id="i-PEPZyayFg2ZL2tyt2HL2Ma" type="referred">
          <date when="2014-11-12"/>
        </correspAction>
        <correspAction xml:id="i-ErRwn38cHmpVJJHFyjVRpE" type="assigned">
          <date when="2016-07-08"/>
          <time when="10:29:19"/>
        </correspAction>
        <correspContext corresp="i-ErRwn38cHmpVJJHFyjVRpE">
          <ref type="assignedTo">Skatteutskottet</ref>
        </correspContext>
        <correspAction xml:id="i-Hc6rWjABaR8nNejZEi8ccg" type="behandlas_i"/>
        <correspContext corresp="i-Hc6rWjABaR8nNejZEi8ccg">
          <ref type="uppgift">2014/15:CU8</ref>
          <ref type="ref_dok_id">H201CU8</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU8</ref>
          <ref type="ref_dok_titel">Associationsrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-58FxiivPHiR2S4N6pgoQPy" type="behandlas_i"/>
        <correspContext corresp="i-58FxiivPHiR2S4N6pgoQPy">
          <ref type="uppgift">2014/15:NU13</ref>
          <ref type="ref_dok_id">H201NU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU13</ref>
          <ref type="ref_dok_titel">Riksrevisionens rapport om effektivitet i exportgarantisystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KfMUeu64v3u8kZHXeXmD9c" type="behandlas_i"/>
        <correspContext corresp="i-KfMUeu64v3u8kZHXeXmD9c">
          <ref type="uppgift">2014/15:SkU20</ref>
          <ref type="ref_dok_id">H201SkU20</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SkU20</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KU1KvjV83KPxK1kh1vxeVM" type="motHeader">
        <div xml:id="i-RgZMsYtnWNFkk3mneX5mDG" type="motTitle">
          Motion till riksdagen 2014/15:66 av Hans Linde m.fl. (V) Kapitalflykt
        </div>
      </div>
      <div xml:id="i-PW7EhpLPB1qwqT6z7LQkns" type="motBody">
        <div xml:id="i-LhdP1cBzry9vop3L9Ljfe8" type="TOC">
          <head xml:id="i-Xazbyo9ng9EKhoGF3bUWG5">
            1Innehållsförteckning
          </head>
          <list xml:id="i-6HgzrWAr9aUPFyK998Rrw3">
            <item xml:id="i-RyFbcdqXE35Z5wvcc4EQ9Z" style="indent-level: 1">
              2Förslag till riksdagsbeslut
            </item>
            <item xml:id="i-79SikkpD8q8FSiwhgE17as" style="indent-level: 1">
              3Inledning
            </item>
            <item xml:id="i-JgpWwss88yGYBy1fnDR4dD" style="indent-level: 1">
              4Hotet mot utveckling och fattigdomsbekämpning
            </item>
            <item xml:id="i-Sbih78Ay1oWoCcT3tuLpTK" style="indent-level: 1">
              5Multinationella företag och skatteparadis
            </item>
            <item xml:id="i-DNM9jzEzsoa7QAV8c9FXKT" style="indent-level: 1">
              6Automatiska informationsöverföringsavtal
            </item>
            <item xml:id="i-T6mtYfTwZ868oDU5rL2AvA" style="indent-level: 1">
              7Verklig mottagare (true beneficial ownership)
            </item>
            <item xml:id="i-2FEUvJNc5op3erHsrrJDBZ" style="indent-level: 1">
              8Land-för-landredovisning
            </item>
            <item xml:id="i-8xYv4Zsdevm2kpUNvTVPS5" style="indent-level: 1">
              9Exportkrediter och investeringsstöd
            </item>
          </list>
        </div>
        <div xml:id="i-Y55MLHYKA3yJyaVwGbKT2K" type="motProposal" subtype="förslag">
          <head xml:id="i-SxpT47xfWNFkdRqpu8he8n">
            2 Förslag till riksdagsbeslut
          </head>
          <list xml:id="i-3RNiU1gSTKSyqzG8tMeRZ9" style="ol">
            <item xml:id="i-Ns4duTX6WfYRyAt4hcYa4d">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag till en handlingsplan för minskad global kapitalflykt.
            </item>
            <item xml:id="i-PPmz7vqr3UFsHnAKKwmo88">
              Riksdagen tillkännager för regeringen som sin mening vad som
              anförs i motionen om att Sverige som medlem i EU och OECD ska
              verka för globala och automatiska informationsutbytesavtal som
              även inkluderar utvecklingsländerna.
            </item>
            <item xml:id="i-AXrv2b4WQZfPb6yXangDAE">
              Riksdagen tillkännager för regeringen som sin mening vad som
              anförs i motionen om att regeringen internationellt bör verka
              för att fler länder upprättar ett offentligt register över verkliga
              mottagare av vinster från multinationella företag i enlighet med
              den brittiska modellen.
            </item>
            <item xml:id="i-2dAm6T4JizSsFKiwNkbinr">
              Riksdagen tillkännager för regeringen som sin mening vad som
              anförs i motionen om att Sverige bör agera inom EU för att obligatorisk
              land-för-land-redovisning införs för samtliga transnationella
              bolag inom samtliga sektorer i unionen.
            </item>
            <item xml:id="i-FoGgKQVtG3QJ66tsQQhbgN">
              Riksdagen tillkännager för regeringen som sin mening vad som
              anförs i motionen om att Sverige bör införa ett förbud mot att
              exportkrediter, investeringsstöd eller andra former av stöd till
              näringslivet utbetalas till företag eller fonder som har verksamhet
              i skatteparadis eller på andra sätt bidrar till kapitalflykt.
            </item>
          </list>
        </div>
        <div xml:id="i-RBMJHymnunvws6JbknUWQD" type="motContent">
          <head xml:id="i-QQBz3BBm98QMdbnkJKxrPt" type="h1">
            3 Inledning
          </head>
          <p xml:id="i-2sCfXy7MPLxUsVSrW38bRR">
            Världen är inte rättvis. Trots att vi aldrig varit rikare i mänsklighetens
            historia lever många i djupaste fattigdom. Nära en miljard människor
            är kroniskt undernärda, och 98 procent av dem lever i utvecklingsländer.
            Drygt 20 000 barn under fem år dör varje dag och var 90:e sekund
            dör en kvinna i samband med en graviditet. De 85 rikaste individerna
            har tillgångar av lika stort värde som den fattigare halvan av
            jordens befolkning, ca 3,5 miljarder människor. Fattigdomen minskar
            samtidigt i världen, men framstegen är ojämnt fördelade. I många
            länder ser vi i stället hur de ekonomiska klyftorna växer och
            hur fattigdomen cementeras. För Vänsterpartiet är det uppenbart
            att fattigdomsbekämpningen går för sakta framåt. Vi skulle kunna
            bli generationen som utrotar fattigdomen. Det är en fantastisk
            möjlighet, men också ett enormt ansvar. Framtida generationers
            dom kommer att bli hård om vi försitter denna chans.
          </p>
          <p xml:id="i-VFAMsqA6MZjpnQLXvjWefT">
            Ett av de enskilt viktigaste hindren i arbetet mot fattigdom
            är de enorma globala pengaflödena som varje år går från fattiga
            till rika länder genom olagliga och oredovisade kapitalflöden,
            s.k. kapitalflykt. Kapitalflykten slår sönder möjligheten för
            länder i syd att mobilisera sina egna nationella resurser. Stora
            delar av det mervärde som skapas genom produktion och investeringar
            i syd kommer aldrig befolkningen i syd till del. Detta slår särskilt
            hårt mot länder som saknar en effektiv skatteinhämtningsförmåga
            samt länder där starka privata aktörer, exempelvis multinationella
            företag, har särskilt stora möjligheter att påverka och manipulera
            skattepolitiken och skattemyndigheten.
          </p>
          <p xml:id="i-95EbjVGMiiCzUFyFWH1UfJ">
            I denna motion visar vi på vad Sverige kan göra som enskilt land
            och som internationell aktör för att begränsa kapitalflykten.
            Kapitalflykt förekommer i flera former och av flera skäl. Så kallade
            legitima former inkluderar flykt från länder där det anses finnas
            en överhängande risk för att tillgångar ska konfiskeras eller
            förstöras eller för att deras värde ska urholkas p.g.a. växelkursändringar
            eller andra ekonomiska faktorer. Så kallade illegitima former
            inkluderar pengatvätt, mutor och skatteflykt. Denna motion vänder
            sig mot illegitima former av kapitalflykt, särskilt från fattiga
            till rika länder, och detta är vad som kommer att avses då vi
            här nedan hänvisar till kapitalflykt.
          </p>
          <head xml:id="i-2xNEAuMt9fB1bkKdDNM4jS" type="h1">
            4 Hotet mot utveckling och fattigdomsbekämpning
          </head>
          <p xml:id="i-8ZrBEXNdkXH4rUK3zVWwF9">
            Kapitalflykten slår sönder förutsättningarna för utveckling.
            Enligt IMF uppgick kapitalflykten från utvecklingsvärlden till
            den industrialiserade världen till strax under 6 000 miljarder
            dollar mellan åren 2001 och 2010. Under samma period uppgick det
            internationella biståndet till samma länder till 677 miljarder
            dollar (i 2010 års värde). För varje krona vi ger i bistånd får
            vi alltså nästan 10 kronor tillbaka genom olagliga och oredovisade
            kapitalflöden.
          </p>
          <p xml:id="i-4uzi6a8rAQqsiJH66xKbWe">
            Utan kapitalflykten hade många länder i syd själva haft resurser
            att minska fattigdom, mödradödlighet och hunger. De hade haft
            en stadigare och mer tillförlitlig inkomstkälla och inte längre
            varit lika sårbara för biståndsgivarnas nycker och nedskärningar
            i biståndsbudgetarna. Målet för utvecklingssamarbete måste vara
            att länder i syd får kapacitet att själva ta ut skatt för att
            finansiera samhällsservice och att de får äga sin egen utveckling.
            Detta mål undergrävs tydligt av kapitalflykten. Det finns en myt
            om att kapitalflykten skulle bero på korrupta politiska eliter
            i syd och deras utsmuggling av valuta och andra tillgångar. Tvärtom
            består kapitalflykten till 60–65 procent av kommersiella transaktioner
            inom multinationella företag, medan 30–35 procent har sin grund
            i kriminell verksamhet såsom handel med vapen och droger samt
            trafficking. Endast 3–5 procent har sin grund i korruption och
            mutor.
          </p>
          <p xml:id="i-4A3wzzRaUEefBgrWVhojb3">
            Afrika söder om Sahara drabbas relativt sett mer av kapitalflykten
            än någon annan del av världen. Mellan åren 1970 och 2010 försvann
            814 miljarder dollar från regionen i form av just kapitalflykt,
            samtidigt som biståndet till kontinenten uppgick till 659 miljarder
            dollar. Borträknat direktinvesteringar har alltså världens fattigaste
            region varit en kreditgivare på nettobasis till resten av världen
            under de senaste decennierna. I Zambia, den sjätte största mottagaren
            av svenskt bistånd genom Sida under 2013, går skattemyndigheten
            miste om 2 miljarder dollar årligen vilket motsvarar 15 procent
            av landets BNP. Detta sker framför allt p.g.a. skatteflykt inom
            den av IMF påskyndat privatiserade gruvdriften. I Tanzania, den
            näst största mottagaren av svenskt bistånd såväl som Afrikas näst
            största exportör av guld, betalar flera av de största gruvföretagen
            ingen företagsskatt eftersom de rapporterar att de går med förlust
            år efter år.
          </p>
          <p xml:id="i-J5BjVoxYnM1PQnvsqtm2nn">
            På grund av att kapitalflykten snedvrider konkurrensen mellan
            företag där de som undandrar sig skatt får en tydlig fördel mot
            företag som inte vill eller kan göra det. I synnerhet missgynnas
            små och medelstora företag som inte har samma resurser och möjligheter
            att föra kapital mellan länder och mellan företagets olika delar.
            Detta skapar stor ineffektivitet i marknaderna samt sprider en
            kultur där vinst och framgång förknippas med sofistikerad och
            aggressiv skatteplanering, något som vanliga näringsidkare såväl
            som staten och medborgarna förlorar på.
          </p>
          <p xml:id="i-SdXNEypmunmuqvTh3Y6m6Y">
            Skatteflykt kan vara svårt att bevisa i enskilda fall, men om
            vi ser till de ofantliga summor som strömmar från syd till nord
            är det inte längre en svårtolkad bedömningsfråga. Här framstår
            ett mycket tydligt mönster av rovaktig profitering av multinationella
            bolag, som har resurserna och expertisen att kringgå nationell
            lagstiftning. Även om många länder i syd både saknar modern skattelagstiftning
            och kapacitet att beskatta sin befolkning och sitt näringsliv,
            ligger huvudansvaret på de företag som väljer att berika sig genom
            kapitalflykt. Men ett stort ansvar ligger också på länder i nord
            och internationella organisationer som genom passivitet och svaga
            regelverk möjliggjort att kapitalflykten kunnat fortsätta i sin
            enorma omfattning.
          </p>
          <p xml:id="i-9N8Z2vCdaG6uM8WvW77oPM">
            Vänsterpartiet kämpar för en rättvis värld, där makt och resurser
            är jämnt fördelade och där fattigdom och ojämställdhet är utrotade.
            Vi ser att vi inte kommer att kunna bygga en sådan värld utan
            att de inkomster och vinster som görs i syd också beskattas där.
            En svensk utvecklingspolitik av hög kvalitet som ger resultat
            kan därför inte ignorera frågan om kapitalflykt. Sverige bör ta
            fram en handlingsplan mot kapitalflykt, både för att kartlägga
            i vilken utsträckning Sverige är delaktigt i kapitalflykt och
            för att tydliggöra hur Sverige kan agera både nationellt och internationellt
            för att begränsa kapitalflykten. Regeringen bör återkomma till
            riksdagen med förslag till en handlingsplan för minskad global
            kapitalflykt. Detta bör riksdagen som sin mening ge regeringen
            till känna.
          </p>
          <head xml:id="i-XXw1Stc4xQ12BrxGH18yhE" type="h1">
            5 Multinationella företag och skatteparadis
          </head>
          <p xml:id="i-4gGQhbRfVB13qf4hV6NNmL">
            De multinationella företagen spelar en allt viktigare roll i
            den globala ekonomin. 60 procent av världens handel sker i dag
            inom företag, bl.a. genom handel mellan dotterbolag inom samma
            koncern. Detta skapar stora möjligheter att föra vinster och förluster
            mellan länder och därigenom minimera beskattning. Ett vanligt
            sätt att göra detta är genom felaktig prissättning. Ett dotterbolag
            i ett utvecklingsland kan betala ett tydligt överpris för en vara
            producerad av ett annat dotterbolag med säte i ett skatteparadis.
            På detta sätt förs vinsterna över till skatteparadiset och man
            kringgår beskattning i utvecklingslandet. Exempelvis beräknas
            i dag att 60 procent av all handel i Afrika är felaktigt prissatt.
          </p>
          <p xml:id="i-YK6oJphr6m7b6xKM4yhDtx">
            Under de senaste 30 åren har antalet skatteparadis växt snabbt.
            Skatteparadis definieras som ett land med bl.a. stark banksekretess,
            låg beskattning och svaga regelverk för finansiella transaktioner.
            2007 beräknades mer än hälften av jordens handel ske via skatteparadis,
            samtidigt som skatteparadisen bara stod för 3 procent av global
            BNP. Skatteparadisen har stora negativa effekter för utvecklingsländerna,
            men även många länder i nord går miste om skatteintäkter p.g.a.
            skatteparadisen. Enligt Skatteverket beräknas Sverige förlora
            cirka 46 miljarder kronor i skatteintäkter varje år p.g.a. kapitalflykt
            kopplad till skatteparadis, eller en tredjedel av det totala årliga
            skattefelet.
          </p>
          <p xml:id="i-CA3vhmUE8suRpMttCTmLAZ">
            Ska man begränsa möjligheterna till de multinationella företagens
            kapitalflykt behövs globala regelverk, och de befintliga regelverken
            måste uppdateras för att spegla den ekonomiska realiteten. En
            expansiv skatteflyktsindustri i kombination med en internationell
            praxis gällande transparens och redovisning som inte håller måttet
            skapar goda förutsättningar för multinationella företag att undfly
            sitt ansvar.
          </p>
          <head xml:id="i-2VGJT1JfdfKDC9dxoAapJH" type="h1">
            6 Automatiska informationsöverföringsavtal
          </head>
          <p xml:id="i-4p1s2arh9VeGEyhdobhN3Q">
            Sverige kan spela en betydligt mer aktiv roll i arbetet med att
            sätta stopp för den globala kapitalflykten. I synnerhet kan vi
            göra mycket för att begränsa den särskilt problematiska kapitalflykten
            från utvecklingsländer till den industrialiserade världen. Hitintills
            har Sveriges fokus legat på att minska kapitalflykten från vårt
            eget land. Den tidigare regeringen tog t.ex. initiativ för att
            stoppa de företag som använt sig av räntesnurror mellan verksamheten
            i Sverige och holdingbolag i skatteparadis för att undkomma svenska
            bolagsskatter. Sverige har också deltagit i OECD:s projekt i syfte
            att bekämpa skattebaserodering och flyttning av vinster (BEPS)
            bland medlemsländerna.
          </p>
          <p xml:id="i-FGZXz6AjyacFwVJ65gWByo">
            Ett av de huvudsakliga svaren på skatteparadisen har varit att
            teckna bilaterala avtal med de enskilda skatteparadisen. Över
            150 informationsutbytesavtal har tecknats; Sverige har bl.a. tecknat
            avtal med Liechtenstein, Jersey och Brittiska Jungfruöarna. Men
            att teckna bilaterala avtal med de flertal skatteparadis som existerar
            är av naturliga skäl både tidskrävande och dyrt. Många länder
            i syd saknar helt enkelt kapacitet att teckna den typen av avtal.
            Kapitalflykten är ett gemensamt internationellt problem och måste
            bemötas gemensamt och internationellt.
          </p>
          <p xml:id="i-XL8DpRLmQS6WXHKKswMkfY">
            Flera initiativ har tagits för att göra arbetet med informationsutbyte
            mer effektivt. Regeringen skrev den 19 mars 2014 under en gemensam
            avsiktsförklaring tillsammans med drygt 30 andra länder, vilken
            har som syfte att införa en ny OECD-standard för automatisk överföring
            av information mellan skattemyndigheter. Det är ett positivt initiativ
            som kommer att minska möjligheten till kapitalflykt mellan de
            berörda länderna. Men det är ett samarbete som inte inkluderar
            länderna i syd. Andra länder kan visserligen bjudas in till samarbete.
            Men många länder saknar helt enkelt kapacitet att ansluta sig
            till de nya avtalen, även om de skulle få en möjlighet att delta.
          </p>
          <p xml:id="i-fEn2AmSdSEzFReHbertMZ">
            Vi ser att OECD i nuläget är den enskilt viktigaste pådrivaren
            för att få slut på banksekretess, för att främja multilaterala
            informationsöverföringsavtal samt för att reformera det internationella
            skatteavtalssystemet. Det är därför beklagansvärt att utvecklingsländerna
            inte är inkluderade i OECD:s arbete och därmed inte heller i det
            internationella arbetet inom BEPS, trots att de är de stora förlorarna
            vad gäller kapitalflykt. Därför måste Sverige aktivt arbeta för
            att BEPS-processen ska inkludera utvecklingsländerna, även de
            som står utanför G20 och Briks. Därtill måste Sverige verka för
            att processen även inkluderar sektorer utöver immaterialrätt och
            digital teknik, och att den omfattar industrier som är av avgörande
            betydelse för utvecklingsländerna. Åtgärder måste även vidtas
            för kapacitetsbyggande vad gäller utvecklingsländernas förmåga
            att tillgodogöra sig BEPS-processen och dess rekommendationer.
            Sverige bör därför som medlem i EU och OECD verka för globala
            och automatiska informationsutbytesavtal som även inkluderar utvecklingsländerna.
            Detta bör riksdagen som sin mening ge regeringen till känna.
          </p>
          <head xml:id="i-6d72HnStHyLKXHA9HXDEUT" type="h1">
            7 Verklig mottagare (true beneficial ownership)
          </head>
          <p xml:id="i-5fqqN4JGzYcuVPVj5AJUnS">
            Ett centralt hinder i arbetet mot kapitalflykt är att åtskilliga
            företag satt i system att genom skalföretag förhindra insyn i
            vem som verkligen får ta del av aktieutdelning och vinster. Enligt
            Världsbankens uppgifter användes i 150 av de 213 största korruptionsfallen
            på senare år skalföretag för att mörka den verkliga mottagarens
            identitet. Så länge det finns en möjlighet för företag att förhindra
            insyn i vem som verkligen får ta del av aktieutdelning och vinster
            så kommer andra insatser mot kapitalflykt, t.ex. automatisk informationsöverföring
            mellan skattemyndigheter, att ha en begränsad effekt. Brittiska
            Jungfruöarna har exempelvis över 400 000 registrerade företag
            men kräver inte att ägare eller aktieinnehavare ger sig till känna
            eller att företagen för arkiv över sin finansiella redovisning.
            Avtalet som nyligen ingåtts är därmed inte tillräckligt långtgående.
          </p>
          <p xml:id="i-Eeg45K4DQMLjfLYP2H5MmB">
            Storbritannien införde den 6 september 2013 ett nytt regelverk
            kallat true beneficial ownership (verklig mottagare). Den nya
            lagen ökar tydligt finansiell transparens för företag och individer.
            I och med den nya lagstiftningen kommer företag att vara skyldiga
            att redovisa huruvida juridiska ägare skiljer sig från verkliga
            mottagare av aktieutdelningar och vinster. Det brittiska bolagsverket
            har samtidigt fått i uppgift att upprätta ett offentligt register
            över de verkliga mottagarna av vinster och utdelning. I fall där
            juridisk ägare och verklig mottagare skiljer sig, tar skatteverket
            detta i åtanke vid sammanställning av skattskyldighet och bolagsverket
            kommer att ha i uppdrag att väcka åtal i de fall där misstanke
            om skatteflykt och/eller -brott föreligger. I flera andra länder,
            däribland Frankrike och USA, utreds för närvarande möjligheterna
            till liknande reformer.
          </p>
          <p xml:id="i-AMswxVSChd8k9nQauLRZvo">
            Sverige bör understödja arbetet för en rättvis och transparent
            skattelagstiftning och bolagsredovisning. Endast genom krafttag
            har vi möjlighet att hinna ikapp den ekonomiska realiteten. Skulle
            fler länder följa Storbritanniens exempel skulle det minska möjligheterna
            till kapitalflykt. Det gäller inte minst om man skulle kunna förmå
            skatteparadis att redovisa verklig mottagare. Regeringen bör internationellt
            verka för att fler länder upprättar ett offentligt register över
            verkliga mottagare av vinster från multinationella företag i enlighet
            med den brittiska modellen. Detta bör riksdagen som sin mening
            ge regeringen till känna.
          </p>
          <head xml:id="i-BZKnDYneKQSxct2Miiexde" type="h1">
            8 Land-för-landredovisning
          </head>
          <p xml:id="i-Rv4QQ6anyTHvrQ2bybsyF1">
            Om de multinationella företagen skulle redovisa sina finansiella
            resultat – omsättning, vinster och skatt – för varje land där
            man är verksam som ett komplement till dagens redovisning på koncernnivå
            skulle det öka möjligheterna till insyn. Internationellt har på
            senare år flera initiativ tagits för att införa land-för-landredovisning
            för de transnationella bolagen. I januari 2010 beslutade OECD
            att införa land-för-landredovisning i sina rekommendationer för
            multinationella företag. Sedan juli 2010 måste alla företag inom
            utvinnings- och energisektorn som registrerat sig i USA redovisa
            sina resultat land-för-land. Den 12 juni 2013 röstade EU-parlamentet
            igenom ett nytt redovisnings- och transparensdirektiv som innefattar
            obligatorisk land-för-landredovisning för de vinster som företag
            gör genom naturresursexploatering.
          </p>
          <p xml:id="i-733LSUKMCScXW3DwnkBHpm">
            Det här är viktiga steg med tanke på att olja, gas och gruvindustri
            är viktiga delar av ekonomin i drygt 60 utvecklingsländer, och
            Sverige borde välkomna dessa initiativ såväl som verka för att
            utvecklingen påskyndas. Tyvärr valde den tidigare regeringen att
            ställa sig kallsinnig till initiativ för land-för-landredovisning.
            I en skrivelse från den 26 november 2013 inför arbetet i EU-parlamentet
            och rådet framgår att den tidigare svenska regeringen inte vill
            införa vidare bestämmelser kring land-för-landredovisning utan
            i stället vill uppmuntra till självreglering.
          </p>
          <p xml:id="i-38uDZi2pCuUZ21AsvQXhYr">
            Diskussionerna inom EU kommer från och med nu att handla om huruvida
            unionen ska utvidga sina direktiv om obligatorisk land-för-landredovisning
            för transnationella bolag. Vänsterpartiet anser att Sverige måste
            vara drivande i denna process. Sverige bör agera inom EU för att
            obligatorisk land-för-landredovisning införs för samtliga transnationella
            bolag inom samtliga sektorer i unionen. Detta bör riksdagen som
            sin mening ge regeringen till känna.
          </p>
          <head xml:id="i-2MFa7tmm4oaWNYSqeD5mbd" type="h1">
            9 Exportkrediter och investeringsstöd
          </head>
          <p xml:id="i-WomeRcq2XsvX6fGX55hfUb">
            Swedfund är ett statligt riskkapitalbolag som erbjuder riskkapital
            och kompetens för investeringar i utvecklingsländer i Afrika,
            Asien, Latinamerika och till länder i Östeuropa som inte är EU-medlemmar.
            Verksamheten finansieras via biståndsbudgeten. Sedan starten 1979
            har man gjort över 200 investeringar i 60 länder. Det statliga
            riskkapitalbolaget Swedfund har under de senaste åren fått utökade
            uppgifter, bl.a. genom att man 2008 beslutade att överföra ansvaret
            för de s.k. startprogrammen från Sida till Swedfund och genom
            att den borgerliga regeringen vid flera tillfällen gett Swedfund
            kapitaltillskott.
          </p>
          <p xml:id="i-9HcXTkdN8Y1PTtqqdJ5E2s">
            År 2008 beslutade Swedfund om investeringar på drygt 500 miljoner
            kronor. Tidningen Omvärlden avslöjade att 20 procent av detta,
            98 miljoner kronor, gått via skatteparadis som Brittiska Jungfruöarna
            och Caymanöarna där insynen är obefintlig och alla transaktioner
            hålls hemliga. Till exempel hade Swedfund investerat 90 miljoner
            kronor i företaget PanAfrica Energy som utvinner och säljer fossilgas
            i Tanzania. Företaget är registrerat i två skatteparadis, Jersey
            och Mauritius, med motiveringen att det skulle vara ”skatteeffektivt”.
            Denna ”skatteeffektivitet” ledde till att PanAfrica Energy förde
            ut över 100 miljoner kronor i obeskattade vinster genom skalbolag
            till skatteparadis. Hitintills har företaget undgått att betala
            65 miljoner kronor i skatt i Tanzania, vilket skulle kunna ha
            finansierat skolgång för 175 000 barn under ett år i landet.
          </p>
          <p xml:id="i-GY3pwE1cH14DanKVpb2nSz">
            Den tidigare norska regeringen har samtidigt beslutat att inga
            nya biståndssatsningar ska gå via skatteparadis och har tillsatt
            en utredning om existerande investeringar i skatteparadis med
            målsättningen att Norge ska avveckla alla fonder i skatteparadis.
            I Sverige har nu ett nytt ägardirektiv för Swedfund tagits fram
            som begränsar deras möjligheter att använda sig av skatteparadis.
            Men det svenska direktivet är långt ifrån lika tydligt och omfattande
            som den norska regleringen.
          </p>
          <p xml:id="i-457XiX1NcwFQ2YpW8e4N79">
            Det finns flera exempel på hur Sverige gett exportkrediter, investeringsstöd
            eller andra former av ekonomiskt stöd till företag som aktivt
            bedriver kapitalflykt. Det är oacceptabelt och strider mot grunden
            för den svenska utvecklingspolitiken (politik för global utveckling)
            att företag som en svensk statlig fond är delägare i agerar på
            detta sätt. Sverige bör införa ett förbud mot att exportkrediter,
            investeringsstöd eller andra former av stöd till näringslivet
            utbetalas till företag eller fonder som har verksamhet i skatteparadis
            eller på annat sätt bidrar till kapitalflykt. Detta bör riksdagen
            som sin mening ge regeringen till känna.
          </p>
        </div>
        <div xml:id="i-EwQfh87dbuuL774nie6CxB" type="motSignatures">
          <list xml:id="i-W2xq12Av91AZ1LUFwdfTpL">
            <item xml:id="i-R3kYasKfWV9Pz7UxfksPij" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-PVjaGC9h7hd5UYZR6f7AGT" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-My5LyhoJKCoiHeMxgdHh6Q" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-WGfWbYncKXg2cUJBEQHCd4" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-UNiBBKL8deH2QhUZPsZ56" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-2b4fJYrSRWyNNybqX9J5ho" who="i-7r5EMv9VstEFKe8CzeUCH5">
              Daniel Sestrajcic (V)
            </item>
            <item xml:id="i-HPgmguoorU4ysETeWU4rQb" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-XjfSb8siZUuGGGp9yJVviv" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
