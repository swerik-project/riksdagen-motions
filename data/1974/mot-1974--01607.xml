<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01607">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1974:20 med förslag till ny lagstiftning om kriminalvård i anstalt m. m.</title>
        <author>av herr Westberg i Ljusdal m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1974:20 med förslag till ny lagstiftning om kriminalvård i anstalt m. m.</title>
          <idno type="rdwebb">FX021607</idno>
          <rs type="number">1607</rs>
          <ref type="dokument_url_text">http://data.riksdagen.se/dokument/FX021607/text</ref>
          <ref type="dokument_url_html">http://data.riksdagen.se/dokument/FX021607</ref>
          <ref type="dokumentstatus_url_xml">http://data.riksdagen.se/dokumentstatus/FX021607</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-9eC9BPLsrpdJeWTr8iBPeT</idno>
            <name>OLA NYQUIST</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JfnkN8CSMuQcq3EXKc9foc" type="signed"/>
        <correspContext corresp="i-JfnkN8CSMuQcq3EXKc9foc">
          <note type="signatory" corresp="r-0"/>
          <note type="signatory" corresp="i-9eC9BPLsrpdJeWTr8iBPeT"/>
          <note type="signatory" corresp="r-0"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1607/mot_1974__1607-001.pdf"/>
      <fw xml:id="i-GYxGWJsYJydxiZrHtZyy5u">
        Mot. 1974:1607 10
      </fw>
      <div xml:id="i-6S5DFuM8QGk1JdGoz3Q8QE" type="motHeader">
        <div xml:id="i-Nhxx4qsR4VEQmfA38rgLnM" type="motTitle"/>
        <div xml:id="i-JAmkq5nGu9exUxRzqA4wdn" type="motSubmissionInfo"/>
      </div>
      <div xml:id="i-BC7nzfN51Uwz26NC3Qq26w" type="motBody">
        <div xml:id="i-C7bnoeTCcRC3X9RaNTUfmM">
          <p xml:id="i-PvKTFLbzsUvXBCdJ21LFMa">
            Nr 1607
          </p>
          <p xml:id="i-C5HATn5sy4hkqL5YyisTW9">
            av herr Westberg i Ljusdal m. fl. i anledning av Kungl. Maj:ts
            proposition 1974:20 med förslag till ny lagstiftning om kriminalvård
            i anstalt m. m.
          </p>
          <p xml:id="i-A1HhettFDLJnouPnaGgwY7">
            I varje demokrati är respekten för lagen en grundval för samvaron
            människor emellan. Utan trygghet till liv och lem är inget samhälle
            ett gott samhälle. Att skydda människor mot brott och mot brottets
            verkningar är centrala uppgifter för vårt rättsväsen. Men rättstryggheten
            handlar också om hur människor behandlas av domstolar och förvaltningsmyndigheter,
            vare sig de är åtalade eller kommer i kontakt med sådana institutioner
            av andra skäl. Folkpartiet har länge krävt reformer för att ytterligare
            förbättra rättstryggheten. Brotts- förebyggande verksamhet, skydd
            för den som utsätts för brott, garantier för en opartisk behandling
            av den som misstänks för brott och återanpassning av den brottslige
            är hörnpelarna i det liberala arbetet för ökad rättstrygghet.
            Liberalismens kriminalpolitiska tänkande har i stor utsträckning
            präglats av två honnörsbegrepp: tolerans och humanitet. Liberaler
            har förespråkat en mer tolerant attityd till avvikande beteenden.
            I kritiken mot den rådande kriminalpolitiken har dessa klassiska
            liberala principer länge dominerat. Man har reagerat mot vedergällningstanken
            bakom straffen och krävt större tolerans, man har attackerat grymheter
            och omänskligheter i fängelsesystemet och pläderat för större
            humanitet. Jämsides med principerna om tolerans och humanitet
            har också funnits en annan tankegång: den dynamiska. Man har sagt
            att tolerans och humanitet inte ändrar förutsättningarna för avvikelser.
            Om man effektivt vill motverka avvikelser måste man förändra samhället
            — förändra den sociala och ekonomiska strukturen och påverka samspelet
            människor emellan. Men så länge samhället förändras kommer avvikelser
            att uppstå. Samhällsmakten kommer att behöva instifta normer och
            hävda dem genom påföljder. Det innebär att en radikal kriminalpolitik
            måste bestå av flera element: socialpolitik för att undanröja
            sociala missförhållanden, social kontroll för att påverka människorna
            att ta hänsyn till sin omgivning, kriminalpolitik för att ingripa
            mot icke tolererade avvikelser genom olika former av påföljder
            och vård. Orsakerna till den ökande brottsligheten är många och
            svåra att precisera. Det är orimligt att tro att det i det långa
            perspektivet skulle kunna lyckas att enbart genom kriminalrättsliga
            ingripanden dirigera människor till bättre laglydnad. Även om
            brottsligheten inte huvudsakligen låter sig förklaras av miljöfaktorer
            har brister i den sociala miljön sannolikt stort förklarings-
            värde när det gäller avvikande beteende över huvud taget. Besvärliga
          </p>
          <pb facs="riksdagen-motions-pdf/data/1974/mot_1974__1607/mot_1974__1607-002.pdf"/>
          <fw xml:id="i-DV7DTbjqhmWh7LsZ1t3z9i">
            Mot. 1974:1607 11
          </fw>
          <p xml:id="i-HrKZNCAxx3VQ2EzhVKqEYf">
            uppväxtförhållanden, svårigheter att tillgodose materiella behov,
            avsak- nad av arbete och bostad framstår alltfort som exempel
            på omständighe- ter som medverkar till en social missanpassning,
            som i sin tur lätt kan leda till brottsligt beteende. Sådana förhållanden
            måste föranleda radikala samhällsförändringar utifrån den grundläggande
            syn på männi- skans förmåga att utvecklas positivt under goda
            omständigheter som alltid präglat liberalismens sociala reformarbete.
            Folkpartiet föreslog 1972 att en parlamentarisk beredning skulle
            tillsättas för att få till stånd en genomgång, totalbedömning
            coh förstärkning av samhällets brottsföre- byggande åtgärder.
            Det brottsförebyggande rådet har nu trätt i funktion. Rådet skall
            ha till uppgift att samordna samhällets insatser mot brott. Rådet
            skall vidare genom utredningar och initiativ medverka i det kriminalpolitiska
            utredningsarbetet. Genom förslag från brottskommissionen kommer
            nu också polisen att få ökade resurser. Enligt vår mening är sådana
            förstärkningar motiverade i den aktuella situationen. Ju större
            risken för upptäckt är, desto större är påföljdens brottsavhållande
            verkan, även om påföljden är förhållandevis lindrig. Polisbristen
            har gjort risken för upptäckt så liten, att polisens preventiva
            uppgift inte på länge kunnat fullgöras. Polisen bör främst fungera
            som den viktiga och humana påminnaren om angelägenheten av hänsyn
            till medmänniskan och det allmännas bästa. Åtgärder som innebär
            ingrepp i individens integritet måste stå i rimlig proportion
            till har.s samhällsfarlighet och vårdbehov. Kriminalvården har
            under de senaste åren varit föremål för en livlig debatt. Inom
            kriminal- vårdsberedningen kunde enighet uppnås rörande kriminalvårdens
            inrikt- ning. Dessa riktlinjer godkändes av statsmakterna under
            föregående år. Genom föreliggande proposition (1974:20) framläggs
            förslag till ny behandlingslag m. m. Härigenom avses det aktuella
            kriminalpolitiska reformarbetet vara avslutat. Vi vill föreslå
            några ändringar i det föreliggande förslaget samt aktualisera
            ett fortsatt kriminalpolitiskt reformarbete. Ett av de väsentligaste
            problemen för den kriminologiska forskningen är enligt vår mening
            att skapa större klarhet rörande den s.k. allmänpreventionen,
            dvs. straffpåföljdens allmänt brottsförebyggande effekt. Tillfredsställande
            vetenskapliga belägg för den ena eller andra teorin om allmänpreventionens
            betydelse finns ännu inte. Ändå är detta en nyckelfråga för uppläggningen
            av kriminalvården. Om det kan konstateras att straffpåföljd för
            brott inte i någon form har en allmänt avhållande effekt kan man
            förändra kriminalvården till att enbart gälla avhållande effekt,
            men då måste man också ta reda på vilka former av påföljder som
            verkar avhållande, vilka människor de påverkar och för vilka brott
            det gäller. Man kan anta att svaret på dessa problem inte blir
            generellt. Hittillsvarande forskningsförsök tyder på att det är
            en mycket komplice- rad vetenskaplig uppgift att besvara frågan
            om allmänpreventionens närmare innebörd och effekt. Detta får
            dock inte hindra koncentrerade forskningsinsatser på denna uppgift.
            Klarhet om dessa problem är väsentlig, eftersom människor i allmänpreventionens
            namn utsätts för
          </p>
          <pb facs="riksdagen-motions-pdf/data/1974/mot_1974__1607/mot_1974__1607-003.pdf"/>
          <fw xml:id="i-KGe2SHo3bV9RvSdYTjzvSi">
            Mot. 1974:1607 12
          </fw>
          <p xml:id="i-Ci4zgewaiTMGmGAJQvUZKr">
            åtgärder som kan innebära avsevärt lidande. En minskning av antalet
            straffstadganden skulle leda till att samhällets polis-, domstols-
            och påföljdsresurser kunde koncentreras till de områden som samhället
            betraktar som särskilt utsatta. Härigenom skulle möjlighe- terna
            öka att nå avsedda resultat på dessa områden. I en motion av herr
            Ullsten (fp) m. fl. till årets riksdag föreslås en översyn av
            brottsbalken och specialstraffrätten i syfte att begränsa antalet
            straffbestämmelser. Samarbetet mellan kriminalvården och andra
            organ diskuterades i flera avsnitt av kriminalvårdsberedningens
            betänkande och i departements- chefens ställningstagande till
            förslagens huvudlinje. Rörande formerna för detta samarbete framlades
            emellertid inga konkreta förslag. Det har dock i olika sammanhang
            kunnat konstateras att kriminalvårdens klienter ofta även är föremål
            för socialvårdens insatser. Justitieutskottet instämde också i
            sitt betänkande (JuU 1973:15) i vad som anförts i motion från
            bl. a. folkpartiet om önskvärdheten av att speciella former för
            kontakt och samverkan övervägs och angelägenheten av att ansvars-
            och kostnads- fördelningen blir klart formulerad. Utskottet ville
            också kraftigt under- stryka vikten av att berörda samarbetsfrågor
            ägnas särskild uppmärksam- het under det fortsatta arbetet med
            reformens förberedande och genomförande. Samordning med socialutredningens
            arbete på detta område bör därvid komma till stånd. Denna uppfattning
            beslutade riksdagen ge Kungl. Maj:t till känna. Såvitt vi kan
            se har samarbetsfrågorna inte behandlats tillräckligt ingående
            i föreliggande proposition. Det finns således anledning för riksdagen
            att upprepa sitt tidigare uttalande. I detta sammanhang bör också
            enligt vår mening ett fortsatt reformarbete aktualiseras. Under
            remissbehandlingen av föreliggande förslag har bl. a. framförts,
            att ett konsekvent fullföljande av den tanke på integration av
            anstaltsvård och frivård, som kommer till uttryck i lagförslaget,
            borde ha resulterat i en för anstalts- och frivård gemensam lagstiftning,
            avsedd att reglera allt kriminalvårdsarbete på verkställighetsplanet.
            Ett förslag till sådan gemen- sam behandlingslag bör enligt vår
            mening snarast föreläggas riksdagen. Därvid bör prövas den från
            vårt håll tidigare aktualiserade tanken att ett särskilt organ,
            med starkt inslag av behandlingsexpertis, skulle få besluta om
            påföljdens innehåll. I sammanhanget bör också möjligheterna till
            fastare former för samarbete mellan kriminalvården och socialvården
            övervägas. Detta bör ske i samarbete med socialutredningen.
          </p>
          <p xml:id="i-CyYfW8W6yAHj5DRKCoQmcb">
            Ny häkteslag
          </p>
          <p xml:id="i-QGBW135Md8tUCLnzhS6kCs">
            Behovet av ny häkteslag i anslutning till den aktuella lagstiftningen
            behandlas särskilt i en samtidigt med denna väckt motion av herr
            Nyquist (fp) m. fl.
          </p>
          <p xml:id="i-HBPDyhiByHK1QHgXMniUqN">
            Institutionsbehandling
          </p>
          <p xml:id="i-89pdWdk3QpK9km2Xyxq4Ac">
            Föreliggande lagförslag är ett uttryck för att man genom uppmjukade
          </p>
          <pb facs="riksdagen-motions-pdf/data/1974/mot_1974__1607/mot_1974__1607-004.pdf"/>
          <fw xml:id="i-8zo9pspPHxbMjS2TmtQEKX">
            Mot. 1974:1607 13
          </fw>
          <p xml:id="i-WpFv7NNRik3xd7YAcT9j6N">
            bestämmelser vill få ökade möjligheter att anpassa åtgärderna
            inom institutionsbehandlingen efter den intagnes personliga förutsättningar.
            Återfallssiffrorna för anstaltsvårdade är svårtolkade men i allmänhet
            nedslående. För kriminalvårdens del ligger återfallsprocenten
            omkring 70 procent. Finns det något rimligt alternativ? Anstaltsbehandling
            har på senare tid blivit föremål för generell kritik. Frihetsförlusten
            i sig skapar oöverstigliga hinder för meningsfull behand- ling,
            menar man. Vi tror dock att behov av frihetsberövande påföljd
            kommer att föreligga även framdeles. Det gäller främst grövre
            fall av våldsbrott eller tillgrepp samt brott riktade mot samhällets
            väsentliga funktioner. Samma förhållande gäller den organiserade
            brottsligheten, i synnerhet om den har internationell anknytning,
            exempelvis narkotika- smuggling. I vissa fall torde frihetsberövande
            också erfordras som ett sista uttryck för samhällets ogillande
            av vissa beteenden. Verksamheten på anstalterna bör så långt som
            möjligt bygga på frivillighetens princip. Marknadsmässig lön för
            utfört arbete bör eftersträ- vas. Möjligheterna till studier och
            yrkesutbildning bör förbättras för den som önskar sådan utbildning.
            De viktigaste åtgärderna under anstaltsvis- telsen torde emellertid
            gälla övergången till ett liv i frihet. Denna övergång måste planeras
            i samverkan med den intagne så tidigt som möjligt under anstaltsvistelsen.
            Möjligheterna till frigång med arbete utom anstalten bör utökas.
            Åtgärder för att skaffa arbete och bostad till den intagne är
            av grundläggande betydelse för möjligheterna till framgång. Ett
            ökat samarbete mellan kriminalvårdsmyndigheterna och andra myndigheter
            samt de frivilliga organisationer, som den intagne vill tillhöra,
            bör eftersträvas. Behandlingen på fångvårdens anstalter måste
            få ett mer meningsfyllt innehåll. Kriminalvården måste få personella
            möjligheter att tillgodogöra sig erfarenheterna av psykoterapi,
            gruppterapi, gruppsamtal och miljöte- rapi. För att ge ytterligare
            vägledning för verksamhetens uppläggning bör ett par experimentanstalter
            efter några olika modeller inrättas. Experi- mentverksamheten
            bör gälla för både lokalanstalter och riksanstalter. Därvid bör
            också en förnyelse av personalroller och beslutsformer prövas.
            En avsevärt förbättrad personalutbildning är också nödvändig,
            om personalens uppgifter blir mera terapeutiska än bevakande.
          </p>
          <p xml:id="i-FgnhCiGm69cpbtjCZhqvG8">
            Lagförslaget
          </p>
          <p xml:id="i-APQGSuPSdYEgPr9u2Ty1vD">
            Föreliggande förslag till lag om kriminalvård i anstalt innebär
            att ovanstående krav i långa stycken tillgodoses. Vi anser emellertid
            inte att de föreslagna begränsningarna när det gäller isoleringsstraffet
            är tillräck- liga. Olika undersökningar tyder på att isoleringen
            kan medföra allvarliga skador på den isolerades fysiska och psykiska
            hälsa. De remissinstanser, som är negativa till förslaget i denna
            del, hävdar i huvudsak att isoleringsstraffet bör kunna slopas
            helt, men att man däremot bör bibehålla möjligheten att låta misskötsamhet
            under anstaltstiden medföra en senareläggning av tiden för villkorlig
            frigivning och övergång till vård utom anstalt.
          </p>
          <pb facs="riksdagen-motions-pdf/data/1974/mot_1974__1607/mot_1974__1607-005.pdf"/>
          <fw xml:id="i-EFJPENXNLYmcG8UzKY3pcx">
            Mot. 1974:1607 14
          </fw>
          <p xml:id="i-NSdHuCBh77kxz2a3T6gU9H">
            För att anstaltstillvaron skall kunna fungera är det dessutom
            nödvän- digt att möjligheter finns att utöva viss kontroll över
            de intagna. Vi vill därför inte motsätta oss att man i mycket
            allvarliga fall använder isolering, dock inte som disciplinstraff.
            I sammanhanget vill vi kraftigt understryka förslaget 4 8, vari
            framhålles att kriminalvården i anstalt skall utformas så att
            den intagnes anpassning i samhället främjas och skadliga följder
            av frihetsberövandet motverkas. Användningen av isole- ring måste
            underordnas denna övergripande målsättning. Hjärnforsk- ningen
            och psykiatrins senaste rön beträffande ensamhetssituationen —
            ehuru ej helt säkerställda — synes oss vara av ett sådant intresse
            att en skyndsam utredning om konsekvenserna av avskildhet i enrum
            ej kan underlåtas. Beträffande utformningen av bestämmelsen i
            20 $ om isolering menar vi att ramen, som nu anges, är för vid
            och innehållet alltför allmänt beskrivet. Vi föreslår att isolering
            enligt 20 $ får tillgripas endast (1) ”om det är nödvändigt med
            hänsyn till rikets säkerhet”, vidare om det föreligger (2) ”överhängande
            fara för egen eller annans säkerhet till liv eller hälsa” eller
            för (3) ”sabotagehandlingar eller andra allvarliga ordningsstörningar”.
            Genom denna preciserade uppräkning utmönstrar vi det alltför vaga
            uttrycket ”menligt inflytande på andra intagna”. Enligt vår mening
            bör lagrummet med denna utformning tillämpas restriktivt. Beträffande
            isolering i enrum som disciplinstraff finner vi oss sakna tillgång
            till erfarenheter och forskningsresultat, utvisande denna åtgärds
            kriminalpolitiska effekt. Vi har emellertid anledning ifrågasätta
            dess ändamålsenlighet och menar att de kvarstående påföljderna
            i 47 $ 1. och 3. torde vara till fyllest, förutsatt att förseelse
            enligt 46 $ i första hand sätts in i ett terapeutiskt sammanhang
            och möts av insatser utan anlitande av tvång. I avbidan på en
            närmare redovisning av ett bättre underlag för beslut är vi nu
            inte beredda att biträda förslaget i nu nämnd del utan föreslår
            att 47 $ 2. samt, i konsekvens därmed, också 50 $ utgår. Då det
            gäller isolering enligt 23 $ finner vi att man i föreliggande
            akuta fall inte kan avhända sig möjligheten att hålla intagen
            avskild från andra intagna. Eftersom vi motsätter oss tvångsmedicinering
            är vi också, ehuru med stor tvekan, beredda biträda förslaget
            om fängsel (23 $ andra stycket). Denna åtgärd får självfallet
            inte tillgripas annat än i yttersta nödfall. Beträffande läkarfunktionen
            vid åtgärd enligt 238 vill vi framhålla nödvändigheten av att
            man med en ny skrivning klargör att läkare alltid måste yttra
            sig över åtgärden innan den vidtages, såvida detta är praktiskt
            möjligt. Vi föreslår där följande formulering av 23 $ tredje stycket:
            ”Innan åtgärd enligt 23 $ första eller andra stycket företas skall
            läkare yttra sig över åtgärden där så är möjligt. Över i annat
            fall vidtagen åtgärd skall läkare yttra sig så snart det kan ske.
            Över vad som framkommit skall protokoll föras.” Vi vill understryka
            vikten av att tillgängliga tvångsåtgärder inom anstalt tillämpas
            med den allra största restriktivitet. Vi menar också att den intagnes
            rättssäkerhet och allmänhetens tilltro till kriminalvårdens ändamålsenlighet
            skulle främjas genom att möjlighet
          </p>
          <pb facs="riksdagen-motions-pdf/data/1974/mot_1974__1607/mot_1974__1607-006.pdf"/>
          <fw xml:id="i-Kaq9qFovwGkKKqeVvyCXpM">
            Mot. 1974:1607 15
          </fw>
          <p xml:id="i-ByoGXD3UT2Zvipijio47QF">
            öppnas för lekmannainsyn vid isoleringsåtgärder, eventuellt även
            annan medverkan av lekmän. Spörsmålet bör utredas. I ett stort
            antal fall används i lagförslaget utryck som ”om det lämpligen
            kan ske” och liknande. Vi menar att en dylik skrivning i många
            fall bör justeras i en sådan riktning att målsättningen i 4 $
            klart främjas. Sålunda kan man i 5 $ andra stycket med fördel
            skriva: ”Vid planlägg- ningen av den intagnes behandling skall
            samråd äga rum med denne. I den
          </p>
          <p xml:id="i-Q1UVvniHS2oYLWZn4WBrZi">
            utsträckning det är möjligt bör — — — närstående .” Ändring av
            14$ bör ske på följande sätt: ”Den intagne skall på lämpligt sätt
            beredas möjlighet att genom tidningar — — — i omvärlden.
          </p>
          <p xml:id="i-37fLkdW92McR9fkCqQYM2r">
            Hans behov av förströelse bör tillgodoses i skälig omfattning.
            Om inte särskilda hinder möter bör intagen beredas tillfälle att
            utom anstalt på fritid — — — i samhället. Därvid kan — — — tillsyn.”
            Intagens frigivning måste noggrant förberedas. 16 $ bör därför
            avfattas på följande sätt: ”Förberedande av intagens frigivning
            skall ske i god tid och i första hand inriktas på att bereda honom
            lämplig arbetsanställning — — — bostad. Kommer han — — — sådant
            behov.” Vi vill understryka värdet av fysisk träning för de intagna.
            Med denna utgångspunkt bör 138 omformuleras så att tillfälliga
            hinder inte försvårar eller omöjliggör regelbundet återkommande
            träningspass. För- slagsvis bör bestämmelsen lyda på följande
            sätt: ”Intagen skall beredas tillfälle till fysisk träning som
            är lämplig med hänsyn till hans ålder och hälsotillstånd. Om ej
            hinder möter — — — minst en timme.” Genom uttrycket ”beredas tillfälle”
            utmönstras inslag av tvång. Differentiering av de intagna med
            hänsyn till bl. a. ålder och kriminell belastning är en grundläggande
            princip för all kriminalvård, varvid dock den enskildes personliga
            situation måste väga tungt vid placering på viss anstalt. Vi är
            från denna utgångspunkt tveksamma om lämpligheten av den alltför
            stela fördelningen enligt 6 8 av klientelet på riks- och lokalanstalter.
            Enligt förslaget skall ”korttidarna” (fängelse i högst fyra månader)
            företrädesvis vara placerade i riksanstalt. I likhet med lagrådet
            menar vi att hänsyn till den intagnes personliga situation ej
            sällan talar för en placering på eller i närheten av hemorten.
            Det är visserligen troligt att de flesta intagna som avtjänar
            korttidsstraff inte är i behov av särskild behandling, men en
            placering å riksanstalt långt från hemorten kan å andra sidan
            vara ägnad att medföra socialt men för honom. Vi vill därför föreslå
            att skrivningen i 6 $ fjärde stycket får en sådan utformning att
            korttidare placeras på riksanstalt såvida ej detta med hänsyn
            till den personliga situationen kan innebära väsentliga men från
            humanitär och social synpunkt. I propositionen nämns ingenting
            om de kvinnliga intagnas problem och placering. Det är dock ofrånkomligt
            att dessa i vissa avseenden kan befinna sig i en särskilt besvärlig
            situation. De befinner sig alla på samma anstalt, givetvis av
            den anledningen att de är så relativt få, och detta betyder att
            det blir stora kontaktsvårigheter för många av dem som får sina
            anhöriga på långt avstånd. Det blir också en olämplig kategoriblandning
            på denna anstalt, så att personer som dömts till ungdomsfängelse
            och
          </p>
          <pb facs="riksdagen-motions-pdf/data/1974/mot_1974__1607/mot_1974__1607-007.pdf"/>
          <fw xml:id="i-3iERGGu375csW7nhVspuxc">
            Mot. 1974:1607 16
          </fw>
          <p xml:id="i-3Xj6zggdcmSjyzYKhGe1Yf">
            förstagångsfall förvaras tillsammans med sådana som blivit dömda
            många gånger. Vi menar att kvinnliga interner under lämpliga former
            bör kunna placeras på lokalanstalt. I 8 $ regleras placering av
            intagen som ej fyllt 21 år, varvid föreslås att han ”såvitt möjligt”
            skall hållas åtskild från sådana intagna som kan inverka menligt
            på hans anpassning i samhället. Vi föreslår att sådan åtskillnad
            skall göras, såvida inte alldeles speciella skäl föranleder annat.
            En viktig del i rehabiliteringsarbetet är möjligheten att varva
            praktiskt arbete och undervisning/utbildning på antalterna, varvid
            den intagnes önskemål om möjligt bör beaktas. I förslagets 10
            $ andra stycket talas endast om den intagnes ”behov” av undervisning
            osv. Vi föreslår att bestämmelsen ges utformningen: ”Har intagen
            önskemål om och behov av undervisning — — — förutsättningar.”
            I 27 $ andra stycket regleras frågan om öppnande av brev, varvid
            anges att den intagne bör vara närvarande, om ”det lämpligen kan
            ske”. Vi menar att denna fråga inte ensidigt bör få avgöras av
            anstaltsledning/perso- nal. Den intagne bör vara närvarande där
            ”så är möjligt”. Slutligen har vi uppmärksammat att utlänning,
            som är intagen, endast ”om synnerliga skäl föreligger därtill”
            kan beviljas s.k. korttidsper- mission (32 $ andra stycket). Även
            om vi inser att stora praktiska svårigheter kan uppstå vid permission
            av detta slag och att begräns- ningen avser fall där flyktfara
            och risken för fortsatt brottslighet är överhängande, menar vi
            att bestämmelserna bör så formuleras att utländsk medborgare inte
            kommer i en sämre situation än svensk medborgare — allt under
            förutsättning att permissionen kan ske under betryggande former.
            Vi förutsätter att vederbörande utskott avfattar förslag till
            ny lagtext i enlighet med de riktlinjer och förslag som anges
            i vår motion. Med hänvisning till vad som sålunda anförts får
            vi hemställa 1. att riksdagen hos Kungl. Maj:t begär att förslag
            snarast framläggs till en för anstalts- och frivården gemensam
            lagstiftning, avsedd att reglera allt kriminalvårdsarbete på verkställighetsplanet,
            2. att riksdagen hos Kungl. Maj:t begär en skyndsam utredning
            av konsekvenserna av avskildhet i enrum inom anstalt och möjligheterna
            att ersätta denna åtgärd med andra, 3. att riksdagen hos Kungl.
            Maj:t begär en skyndsam utredning om möjligheterna och formerna
            för medverkan av lekmän vid användning av isoleringsåtgärder i
            anstalt, 4. att riksdagen i vad avser kvinnliga intagna på anstalt
            ger Kungl. Maj:t till känna vad som i motionen anförts,
          </p>
          <pb facs="riksdagen-motions-pdf/data/1974/mot_1974__1607/mot_1974__1607-008.pdf"/>
          <fw xml:id="i-22quBkvdNcvySo8ktzniNc">
            Mot. 1974:1607 17
          </fw>
          <p xml:id="i-7SUNRgYYiTMpgSQz7XYAox">
            5.
          </p>
          <p xml:id="i-mtkqP4fMBVr3m2PPmtiUB">
            att riksdagen vid antagandet av proposition 1974:20 beslutar
            att följande lagrum ändras i enlighet med de riktlinjer och förslag
            som anges i föreliggande motion, nämligen 5 $ andra stycket, 6
            $ fjärde stycket, 88, 10 $ andra stycket, 13 $ första stycket,
            14 $, 16 $, 20 $ första stycket, 23 $ tredje stycket, 24 $ första
            stycket, 27 $ andra stycket, 32 $ andra stycket, 47 $ första stycket
            2. (utgår) och 50 $ (utgår).
          </p>
          <p xml:id="i-QXs75xinkj4EbGCgorAdRX" type="date">
            Stockholm den 7 februari 1974
          </p>
          <p xml:id="i-7LWCwgND7QdUTUf3wLZXNV" type="signatureBlock">
            OLLE WESTBERG (fp)
          </p>
          <p xml:id="i-FGwgSXRvevecpKqjQGmjLx">
            i Ljusdal OLA NYQUIST (fp) GABRIEL ROMANUS (fp) HANS PETERSSON
            (fp) KERSTIN ANÉR (fp)
          </p>
          <p xml:id="i-5SfpEHmjm4DJuoq7xx2zkg">
            i Röstånga
          </p>
          <pb facs="riksdagen-motions-pdf/data/1974/mot_1974__1607/mot_1974__1607-009.pdf"/>
          <pb facs="riksdagen-motions-pdf/data/1974/mot_1974__1607/mot_1974__1607-010-001.pdf"/>
          <pb facs="riksdagen-motions-pdf/data/1974/mot_1974__1607/mot_1974__1607-010-002.pdf"/>
          <pb facs="riksdagen-motions-pdf/data/1974/mot_1974__1607/mot_1974__1607-010-003.pdf"/>
          <pb facs="riksdagen-motions-pdf/data/1974/mot_1974__1607/mot_1974__1607-010-004.pdf"/>
          <pb facs="riksdagen-motions-pdf/data/1974/mot_1974__1607/mot_1974__1607-010.pdf"/>
          <pb facs="riksdagen-motions-pdf/data/1974/mot_1974__1607/mot_1974__1607-011.pdf"/>
          <p xml:id="i-KhRCQEXi2x7WC5K6ZANrVa">
            'GOTAB 74 7020 S Stockholm 1974
          </p>
        </div>
      </div>
    </body>
  </text>
</TEI>
