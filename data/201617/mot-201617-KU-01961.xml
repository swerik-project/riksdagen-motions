<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-01961">
  <teiHeader>
    <fileDesc>
      <titleStmt>
        <title>Ramkonventionen för skydd av nationella minoriteter</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1961 av Kerstin Lundgren (C)</title>
          <idno type="rdwebb">H4021961</idno>
          <rs type="number">1961</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4021961/text</ref>
          <ref type="dokument_url_html">http://data.riksdagen.se/dokument/H4021961</ref>
          <ref type="dokumentstatus_url_xml">http://data.riksdagen.se/dokumentstatus/H4021961</ref>
          <ref type="docx">http://data.riksdagen.se/fil/D8CEBC8B-A9C2-458D-B26E-F793D7CA9AB7</ref>
          <ref type="pdf">http://data.riksdagen.se/fil/72615C49-E872-4BC8-9203-A1F8F871BB54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5NYY8RZLGwpsvD2TUvdpWP" type="signed"/>
        <correspContext corresp="i-5NYY8RZLGwpsvD2TUvdpWP">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction xml:id="i-8LMk6Ge6vBUZ8LFjhZ6a2Y" type="submitted">
          <date when="2016-10-05"/>
          <time when="10:27:00"/>
        </correspAction>
        <correspAction xml:id="i-Rh3R9uoeiJh4RhaWHvxJBZ" type="reviewed">
          <date when="2016-10-12"/>
        </correspAction>
        <correspAction xml:id="i-CUJiqWeTxkQRXL49SvTvC8" type="referred">
          <date when="2016-10-14"/>
        </correspAction>
        <correspAction xml:id="i-Fcb6pEBWEc7R8fxraHaVfu" type="assigned">
          <date when="2017-07-12"/>
          <time when="14:10:55"/>
        </correspAction>
        <correspContext corresp="i-Fcb6pEBWEc7R8fxraHaVfu">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-HLZ3Tb8hQmnQkJwzWwz4SC" type="behandlas_i"/>
        <correspContext corresp="i-HLZ3Tb8hQmnQkJwzWwz4SC">
          <ref type="uppgift">2016/17:KU16</ref>
          <ref type="ref_dok_id">H401KU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU16</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1961 av Kerstin Lundgren (C) Ramkonventionen
          för skydd av nationella minoriteter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6cfZJ7J21tpTaYBhBCRY42">
            Förslag till riksdagsbeslut
          </head>
          <list>
            <item xml:id="i-TvXPpR6fYwVUhQ89vJqn9G" sortKey="Yrkande 1">
              Riksdagen ställer sig bakom det som anförs i motionen om ett
              tilläggsdirektiv till den utredning som görs om de nationella
              minoriteternas rättigheter i syfte att också pröva finlandssvenskarnas
              status utifrån kriterierna i ramkonventionen om skydd för nationella
              minoriteter och inte utifrån språkstadgan, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-F48v9WMCspjkNNMFnzxatA" type="h1">
            Motivering
          </head>
          <p xml:id="i-U1rGvrdoM9f2veCp6QeYsK">
            De nationella minoritetsfrågorna i Sverige har utvecklats utifrån
            Europarådets två konventioner, dels ramkonventionen om skydd för
            nationella minoriteter, dels stadgan om landsdels- eller minoritetsspråk.
            I Sverige har beslutet om vilka som anses utgöra en nationell
            minoritet starkt präglats av konventionen som rör landsdels- eller
            minoritetsspråk. Det gäller särskilt gruppen sverigefinländare
            som ju under lång tid utgjorde en del av Sverige med tvåspråkighet
            som en del av identiteten i Finland.
          </p>
          <p xml:id="i-DoTNmQeRHv2srGtC1NWFJe">
            Ramkonventionen utgör basen för den nationella minoritetspolitiken.
            Den kräver inte ett eget språk för att få skydd. Den använder
            istället språk som ett kriterium, ett av fyra möjliga kriterier
            för skydd. Den anger att en egen kultur, en egen religion och/eller
            egna traditioner var för sig utgör ett tillräckligt kriterium
            för skydd enligt ramkonventionen. Givetvis bör gruppen därutöver
            ha historiska eller långvariga band med Sverige, en uttalad samhörighet
            samt självidentifikation. Finlandssvenskarna i Sverige har dock
            nekats skydd enligt ramkonventionen med hänvisning till att de
            saknar ett språk skilt från svenskan, ett krav som dock inte överhuvudtaget
            finns inskrivet i ramkonventionen eller i de svenska tolkningarna
            av denna som annat än ett möjligt kriterium.
          </p>
          <p xml:id="i-GASNx3B6cyUrVxBdmSTwFJ">
            Det kan tilläggas att inte heller av andra nationella minoriteter
            krävs att de har det motsvarande minoritetsspråket som förstaspråk/modersmål
            eller ens kan det språket. Det krävs inte av samerna att de ska
            kunna tala samiska, av judarna att de ska tala jiddisch osv för
            att de ska kunna få skydd som nationella minoriteter enligt ramkonventionen.
            Men för just finlandssvenskarna gäller enbart språket, precis
            som att de saknar koppling till Finland med egen kultur och/eller
            egna traditioner därför att de talar svenska. I förarbetena till
            minoritetsspråklagarna (prop. 1998/99:143) angavs att sverigefinnar
            var de personer som hade finska som modersmål samt deras ättlingar.
            Ättlingarna behövde inte tala det finska språket för att tillhöra
            den nationella minoriteten. Däremot ansågs den finländska grupp
            som hade svenska som modersmål och dess ättlingar inte ingå i
            gruppen. Därmed kom Sverige att dela den sverigefinländska minoriteten
            som har ett mycket långvarigt band med vårt land, enbart utifrån
            språkgrund och neka den svenskspråkiga gruppen av finländarna
            skyddet för sin nationella minoritetsidentitet. Till saken hör
            att finlandssvenskarna i Sverige både kan ses som en del av alla
            sverigefinländare i förening med sverigefinnarna och som en egen
            nationell minoritet. Gruppen har båda identifikationerna.
          </p>
          <p xml:id="i-2t6Dk8kKnGgYu92RNq7shF">
            I Utredningen om finska och sydsamiska språkens delbetänkande
            berördes denna fråga och så även behovet att klargöra finlandssvenskarna
            status i förhållande till ramkonventionen. Något sådant klargörande
            har ännu inte gjorts utan finlandssvenskarna är fortfarande berövade
            den minoritetsrätt som deras finsktalande landsmän med svensktalande
            ättlingar har. Konstitutionsutskottet har behandlat frågan och
            pekade på att det fanns vissa skäl som kunde anföras som grund
            för att finlandssvenskarna ska betraktas som en nationell minoritet.
          </p>
          <p xml:id="i-B1UczFXADwJC5fg5u9yJrj">
            Regeringen har tillsatt en särskild utredare för att genomföra
            en sammanhållen analys av minoritetspolitiken för att tydliggöra
            styrkor och utmaningar och lämna förslag för att säkra efterlevnaden
            av de nationella minoriteternas rättigheter samt bl.a. se över
            lagen. Däremot ges i dir 2016:73 inget specifikt uppdrag att analysera
            konsekvenserna av den avgränsning som följt av den svenska betoningen
            av språkkriteriet för gruppen Sverigefinländare. Detta är en uppenbar
            brist då Sverige här gett den ”finskspråkiga” delen av gruppen
            ställning som nationell minoriteter men inte den ”svenskspråkiga”.
            Utredaren bör pröva om de fyra kriterierna i Ramkonventionen tillämpats
            på ett likvärdigt sätt och lägga förslag som utifrån dessa kriterier
            stärker skyddet för de nationella minoriteterna så som i motionen
            anförs. Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-Snkn78TPFxUU8vzs6nkA5z">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
