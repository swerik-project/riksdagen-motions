<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-00072">
  <teiHeader>
    <fileDesc>
      <titleStmt>
        <title>med anledning av prop. 2017/18:288 Förbud mot erkännande av utländska barnäktenskap</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:72 av Robert Hannah m.fl. (L)</title>
          <idno type="rdwebb">H60272</idno>
          <rs type="number">72</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H60272/text</ref>
          <ref type="dokument_url_html">http://data.riksdagen.se/dokument/H60272</ref>
          <ref type="dokumentstatus_url_xml">http://data.riksdagen.se/dokumentstatus/H60272</ref>
          <ref type="docx">http://data.riksdagen.se/fil/5021AF5E-035D-4AB5-B957-6AE30FDA5D27</ref>
          <ref type="pdf">http://data.riksdagen.se/fil/76483E7C-8C2B-4710-BFF9-C0E648AC1F93</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-4Cf95LugnAL9WAJuCVMeo8</idno>
            <name>Juno Blom</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KUsaLxJBzyfzZt6nMtf4o9" type="basedOn"/>
        <correspContext corresp="i-KUsaLxJBzyfzZt6nMtf4o9">
          <ref>Proposition 2017/18:288</ref>
        </correspContext>
        <correspAction xml:id="i-BiJVxESfvP9A3nbqFdJevF" type="signed"/>
        <correspContext corresp="i-BiJVxESfvP9A3nbqFdJevF">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-4Cf95LugnAL9WAJuCVMeo8"/>
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-TCmpdJc8gFfAFEh4HoERxo" type="submitted">
          <date when="2018-10-10"/>
          <time when="17:05:27"/>
        </correspAction>
        <correspAction xml:id="i-MFtQxmJfXkqXz3R8v5SyFo" type="reviewed">
          <date when="2018-10-11"/>
          <time when="14:44:11"/>
        </correspAction>
        <correspAction xml:id="i-Ngx7ZPTQSgAQqfaYAGvfyn" type="dismissed">
          <date when="2018-10-16"/>
        </correspAction>
        <correspAction xml:id="i-Y8sefkzVqZGkZufw6z7is6" type="referred">
          <date when="2018-10-17"/>
        </correspAction>
        <correspAction xml:id="i-WLk5HwMhieGdL3ztTEDZaz" type="assigned">
          <date when="2018-11-21"/>
          <time when="17:00:17"/>
        </correspAction>
        <correspContext corresp="i-WLk5HwMhieGdL3ztTEDZaz">
          <ref type="assignedTo">Civilutskottet</ref>
        </correspContext>
        <correspAction xml:id="i-H1GiGFu4GsLgMCkQdQmNLV" type="behandlas_i"/>
        <correspContext corresp="i-H1GiGFu4GsLgMCkQdQmNLV">
          <ref type="uppgift">2018/19:CU4</ref>
          <ref type="ref_dok_id">H601CU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU4</ref>
          <ref type="ref_dok_titel">Förbud mot erkännande av utländska barnäktenskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VsotuKXyXyBtuwf5L9sGZP" type="motHeader">
        <div xml:id="i-RmDRNwEZeFMF82p6P2PZtN" type="motTitle">
          Motion till riksdagen 2018/19:72 av Robert Hannah m.fl. (L) med
          anledning av prop. 2017/18:288 Förbud mot erkännande av utländska
          barnäktenskap
        </div>
      </div>
      <div xml:id="i-TnEu1e6mQf37zNy9pCrZqM" type="motBody">
        <div xml:id="i-VCMGMqwqNcgCbcQcYfPHyW" type="motProposal" subtype="förslag">
          <head xml:id="i-QsVGe8B6m3YLdWST4NSVTU">
            Förslag till riksdagsbeslut
          </head>
          <list xml:id="i-RShCSGpCPjg5JaBEVrh9fz" style="ol">
            <item xml:id="i-5DiLJKwdeqBwB8vfQ12QHw">
              Riksdagen ställer sig bakom det som anförs i motionen om äktenskap
              som ingåtts före 18 års ålder enligt utländsk lag och där båda
              parterna har fyllt 21 år, och detta tillkännager riksdagen för
              regeringen.
            </item>
            <item xml:id="i-9ArW8Uq5nTssXboeBUJwrP">
              Riksdagen ställer sig bakom det som anförs i motionen om omedelbart
              hävande eller annullering av ett äktenskap som ingåtts enligt
              utländsk rätt om det ingicks när personen var minderårig, och
              detta tillkännager riksdagen för regeringen.
            </item>
          </list>
        </div>
        <div xml:id="i-9siVMTzAqdHFczdaHzg4wy" type="motContent">
          <head xml:id="i-WgmATsZPSA6aBKgqLUFefX" type="h1">
            Motivering
          </head>
          <p xml:id="i-NU8rKB6rm5X98MXYiQvJeG">
            Lagstiftningen mot barnäktenskap, tvångsäktenskap och fullmaktsäktenskap
            har skärpts i flera steg, och med Liberalerna som pådrivande kraft.
            Men fortfarande finns det luckor, vilket visats genom de uppmärksammade
            incidenter där lokala myndigheter vid mottagningen av asylsökande
            har placerat bortgifta barn med sina vuxna makar därför att ett
            barnäktenskap ingåtts innan paret kom till Sverige.
          </p>
          <p xml:id="i-YGqPm3dW2n8SRG1FEZGNtc">
            I Migrationsverkets rapport Är du gift? från mars 2016 redovisas
            132 identifierade fall där bortgifta barn kommit till Sverige.
            De flesta barnen hade sökt skydd i Sverige efter den 1 augusti
            2015 och kom från Syrien, Afghanistan och Irak. 97 procent var
            flickor. Migrationsverket konstaterade att det därtill fanns ett
            mörkertal och att det inte gick att med säkerhet svara på hur
            många gifta barn som var inskrivna i verkets mottagningssystem.
            De flesta barnen var 16 eller 17 år gamla, men Migrationsverket
            hade också identifierat elva bortgifta 15-åringar och tre bortgifta
            barn som bara var 14 år gamla.
          </p>
          <p xml:id="i-PEswn6uLcZsMPWfCKonHJG">
            Den svenska lagstiftningen har gradvis skärpts för att ge uttryck
            för avståndstagande från alla former av barnäktenskap. Den 1 juli
            2014 trädde lagändringar i kraft som bl.a. avskaffade alla möjligheter
            till dispens från 18-årsgränsen för ingående av äktenskap enligt
            svensk lagstiftning. I samband med detta skärptes också bestämmelserna
            för erkännande av barnäktenskap, tvångsäktenskap och fullmaktsäktenskap
            som ingåtts utomlands enligt andra länders lagstiftning, och även
            det straffrättsliga skyddet mot barnäktenskap och tvångsäktenskap
            reformerades. Sedan den 1 juli 2016 är även stämpling till äktenskapstvång
            kriminaliserat, däremot inte stämpling till brottet vilseledande
            till tvångsäktenskapsresa.
          </p>
          <p xml:id="i-YTDLUmvPbYwGBTTNDX3zzQ">
            Svensk familjerätt har huvudregeln att ett äktenskap som har
            ingåtts enligt utländsk lag erkänns i Sverige, förutsatt att det
            är giltigt i det land där det ingicks. Sedan 2004 finns en bestämmelse
            om att detta inte gäller de fall där minst en av parterna var
            svensk medborgare eller hade hemvist i Sverige och där det vid
            tidpunkten för äktenskapets ingående skulle ha funnits hinder
            mot det enligt svensk rätt.
          </p>
          <p xml:id="i-D6Wiki7FnmnMddKYDkQ6iA">
            Däremot finns inte någon bestämmelse i svensk rätt som tar sikte
            på den situation då minderåriga blivit bortgifta utomlands och
            parterna först därefter får anknytning till Sverige. Denna lucka
            i lagstiftningen hamnade i blixtbelysning i samband med det stora
            mottagandet av asylsökande i Sverige hösten 2015.
          </p>
          <p xml:id="i-XkfX628at9Uxzd1RnfVVoS">
            Trots detta visade den rödgröna regeringen under sin tid vid
            makten en oacceptabel passivitet. Först när Liberalerna väckte
            ett formellt lagstiftningsinitiativ direkt i riksdagen började
            regeringen vidta konkreta åtgärder. Det dröjde därefter lång tid
            innan det egentliga utredningsarbetet kom igång. Att denna försening
            lett till att inget riksdagsbeslut kunde tas under föregående
            mandatperiod måste ses som ett stort misslyckande.
          </p>
          <p xml:id="i-3m68YFEz3WN2YSqP2jCVvx">
            Liberalerna är således kritiska till den stora tidsutdräkten.
            Däremot är vi naturligtvis positiva till att det nu äntligen finns
            ett konkret lagförslag på riksdagens bord om att barn under 18
            år aldrig ska kunna erkännas som gifta enligt svensk rätt. Därmed
            uppnås en reform som Liberalerna länge arbetat för. Att barn som
            blivit bortgifta flyttar till Sverige får aldrig vara ett argument
            för svenska myndigheter och lagstiftare att kompro­missa med de
            grundläggande principer om jämställdhet och individens okränkbarhet
            som vårt rättssystem vilar på.
          </p>
          <p xml:id="i-DvPN6DTrtLhjkBVW5LY7Ae">
            Propositionen går dock betydligt längre än så. Lagförslaget innebär
            att äktenskap som ingåtts före 18 års ålder enligt utländsk lag
            som huvudregel ska betraktas som ogiltiga enligt svensk rätt,
            även om lång tid – i vissa fall flera årtionden – förflutit. Endast
            om det föreligger synnerliga skäl ska ett sådant äktenskap kunna
            erkännas.
          </p>
          <p xml:id="i-TadpsjjjyfAb1EJuTeM9Gp">
            Detta är inte en proportionerlig och träffsäker åtgärd för att
            stärka barns rättigheter. I sammanhanget bör noteras att det ända
            fram till 2014 fanns möjlighet att enligt svensk rätt ingå äktenskap
            före 18 års ålder. I dagens Sverige lever personer som har ingått
            äktenskap på sådana villkor ända från 1940-talet och framåt.
          </p>
          <p xml:id="i-6w9Gsc1iV8ZMkj6P9TWVB2">
            Regeringen föreslår att ovanstående problematik ska hanteras
            genom övergångs­bestämmelser som innebär att äldre bestämmelser
            om erkännande ska gälla för äktenskap som har ingåtts före ikraftträdandet.
            Undantag ska dock göras för äktenskap där någon av parterna ännu
            är under 18 år när frågan om erkännande prövas.
          </p>
          <p xml:id="i-3TYsfpFyMpYdKQ372HZsKJ">
            Med andra ord skulle vuxna personer som ingått äktenskap enligt
            utländsk rätt före 18 års ålder kunna få äktenskapet erkänt i
            Sverige, förutsatt att äktenskapet ingicks före den 1 januari
            2019. Detta skapar dock en inbyggd inkonsekvens.
          </p>
          <p xml:id="i-YGNmqp11FAkCPmCgs6qCdZ">
            Det är svårt att förklara varför det är acceptabelt att erkänna
            vuxna personers äktenskap före 18 års ålder om äktenskapet ingicks
            2018 men inte 2019. De principiella argument som talar mot att
            erkänna sådana äktenskap är rimligtvis lika giltiga oavsett om
            äktenskapet ingicks före eller efter lagens ikraftträdande. I
            ett längre perspektiv kommer vi att hamna i en situation där vissa
            vuxna personer som i framtiden flyr från t.ex. Afghanistan, Syrien
            eller Somalia inte kan ta hit sin vuxna maka eller make därför
            att deras äktenskap inte erkänns i Sverige. Detta får även rättsverkningar
            vad gäller arvsrätt, vårdnad etc.
          </p>
          <p xml:id="i-CMJ6Fhq9yADMyggRbpmBSt">
            Vuxna individer har rättskapacitet att avgöra själva. Det har
            inte en minderårig person. De barnrättsargument som med kraft
            talar för att ingen under 18 år i något sammanhang ska räknas
            som gift har därför inte samma giltighet när det gäller vuxna
            personer.
          </p>
          <p xml:id="i-B3DMK7zk2YDpzmMvda8rBr">
            För att stärka skyddet för unga vuxna bör gränsen för erkännande
            av utländska äktenskap dock inte sättas vid den tidpunkt då båda
            parterna fyllt 18 år. I stället bör gränsen sättas till 21 år.
            Detta är den bortre gränsen för lagen med särskilda bestämmelser
            om vård av unga (LVU), den skyddslagstiftning som ger samhället
            möjlighet att ingripa om det är nödvändigt med hänsyn till den
            unges behov och personliga förhållanden.
          </p>
          <p xml:id="i-AHohLT21euc3y6Uyfgo3EG">
            Det är dock centralt att ett äktenskap är ogiltigt i Sverige,
            oavsett vid vilken ålder det ingicks, om den ena parten eller
            båda parterna utsattes för någon form av tvång. Likaså ska det
            finnas ett ovillkorligt förbud mot att erkänna äktenskap som ingåtts
            före myndighetsdagen även om båda parterna sedan dess hunnit bli
            vuxna i de fall där äktenskapet ingåtts innan endera parten fyllt
            15 år.
          </p>
          <p xml:id="i-CvcA33KQ7EjGdo6cKe51ku">
            Det bör alltid finnas en möjlighet för en vuxen person att begära
            att med omedelbar verkan upphäva ett äktenskap som ingåtts enligt
            utländsk rätt om det ingicks när personen var minderårig. De regler
            om betänketid som finns i äktenskapsbalken ska inte vara tillämpliga
            i sådana situationer. Det bör också finnas ett rättsligt utrymme
            för annullering av sådana äktenskap.
          </p>
          <p xml:id="i-JxwyY3YdFzvdp8VDZp5qpj">
            Ett totalförbud mot att erkänna personer under 18 år som gifta
            är ett viktigt steg för att stärka skyddet för barns rättigheter.
            Skyddet mot barnäktenskap måste stärkas också genom straffskärpningar,
            till exempel införande av barnäktenskap som särskilt brott samt
            kriminalisering av stämpling eller försök till vilseledande till
            tvångsäktenskaps­resa. Det behövs även en haverikommission som
            granskar svenska myndigheters agerande gentemot barn som kommit
            till Sverige och varit bortgifta i utlandet. Att svenska myndigheter
            har bidragit till att upprätthålla barnäktenskap behöver granskas
            och nödvändiga lärdomar dras. Det är också av största vikt att
            ge stöd och skydd till de barn och unga som kommer till Sverige
            och som utsatts för barnäktenskap, liksom till vuxna där tvång
            har förekommit. Förutom nödvändiga civilrättsliga lagändringar
            behövs det även andra åtgärder för att skydda dessa individer
            och ge alla parter det stöd som behövs. Eftersom detta inte ryms
            inom ramen för detta lagstiftningsärende avser Liberalerna att
            återkomma till detta i ett annat sammanhang.
          </p>
        </div>
        <div xml:id="i-Pau4hcNj8heVbpuMvNRGCP" type="motSignatures">
          <list xml:id="i-7H3q2PtdGu3TvtSg7eV1cN">
            <item xml:id="i-43ELj9Jaxogdo4QnawANgh" who="i-Y5fgQ33MMnP4uyafJ9fz8i">
              Robert Hannah (L)
            </item>
            <item xml:id="i-7Tno43fi9uQVtdiGJKH4cj" who="i-4Cf95LugnAL9WAJuCVMeo8">
              Juno Blom (L)
            </item>
            <item xml:id="i-2nanbe2EEbmKuUMA8LAr25" who="i-U6F8gqiuV2DEZN1aMhyDnJ">
              Christer Nylander (L)
            </item>
          </list>
        </div>
      </div>
    </body>
  </text>
</TEI>
