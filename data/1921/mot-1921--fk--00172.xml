<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--fk--00172">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__172/mot_1921__fk__172-001.pdf"/>
      <fw xml:id="i-TTcXZaWw3982j4F1hU3A6c">
        Motioner i Första kammaren, Nr 172. 3
      </fw>
      <div xml:id="i-HSfCtSqnvnuzXAyHQJGrS1" type="motHeader">
        <div xml:id="i-7Cz5JY5QuVHpHXDHEX5cFA" type="motTitle"/>
        <div xml:id="i-DmARP3UHx9hvpRFyZ7isJr" type="motSubmissionInfo"/>
      </div>
      <div xml:id="i-X6KCiiWw39Qh7knen1i9WG" type="motBody">
        <div xml:id="i-Sx5j7QNy2UyN1cNpVcGzmw">
          <p xml:id="i-WnSwkyHuxEvb3hRhXrvsfj">
            Nr 192.
          </p>
          <p xml:id="i-7HbWKyY6HUcYmENhst2WCA">
            Av herr Lindhagen, angående ändring i tryckfrihetsförordningens
            stadganden om hemlighållande av protokoll i ministeriella ärenden
            och kommandomål samt statsrådsprotokoll m. m.
          </p>
          <p xml:id="i-8aY2yreb7HTLvwwzm2fmCw">
            Ett huvudsäte för vår författnings sekretess är tryckfrihetsförord-
            ningens 2 $ 4 mom. I andra stycket stadgas: »att protokoll hållna
            hos Konungen i ministeriella ärenden och kommandomål eller statsrådets
            protokoll och handlingar — icke kunna före femtio år efter protokollets
            eller handlingens datum till tryckning fordras eller utan vederbörandes
            tillstånd utbekommas» I tredje stycket föreskrives »att ej några
            ministeriella handlingar eller diplomatiska personers enskilda
            anteckningar eller berättelser över ministeriella ärenden, vilka
            höra till ett senare tidevarv än för minst femtio år tillbaka,
            utan regeringens tillstånd — kunna utgivas eller utbekommas».
            Ett sådant förbud har icke alltid förefunnits. Enligt vad inhämtas
            av tryckfrihetskommitterades i december 1912 avgivna betänkande
            stad- gades i 1766 års tryckfrihetsförordning, att »Herrar Riksens
            Råds egne Voteringar förutan i the mål, som helige Ministerielle
            Årender angå», kunde genast emot lösen utbekommas. I 1774 års
            tryckfrihetsförordning hette det däremot, att »angående tryckningen
            av Protocoller, hållne i Wår Råd-Kammare, öfver andre Årender»
            än dem, som hörde till justitierevisionen »wele Wi Oss serskilt
            hwarje gång i Nåder utlåta.» Enligt 1810 och 1812 års tryckfrihetsförordning
            skulle protokoll hållna hos Konungen i ministeriella ärenden och
            kommandomål samt statsrådets protokoll och handlingar icke kunna
            utan vederbörandes tillstånd till tryckning fordras eller utbekommas.
            Genom år 1867 skedd ändring i 2 8 4 mom. andra stycket av sistnämnda
            förordning inskränktes den sålunda stadgade sekretessen till att
            gälla endast femtio år efter protokollets eller handlingens datum.
            Till stöd för denna ändring, som tillkom på riksdagens initiativ
            och efter förslag av enskild motionär,
          </p>
          <pb facs="riksdagen-motions-pdf/data/1921/mot_1921__fk__172/mot_1921__fk__172-002.pdf"/>
          <fw xml:id="i-LaQqR7t6jZtKjNzrN6YjEK">
            6 Motioner i Första kammaren, Nr 172.
          </fw>
          <p xml:id="i-QWeUxAXCJtEPfMAtKMat96">
            anfördes, att, då i tredje stycket av sistnämnda moment avsedda
            minis- teriella handlingar ej behövde hemlighållas under längre
            tid än femtio år, skäl ej syntes föreligga för hemlighållande
            under längre tid av de i andra stycket omförmälda handlingar.
          </p>
          <p xml:id="i-D2UU14mgSwERoKXrhP1LA4">
            Det är icke överraskande, att denna för vanligt förstånd otroliga
            formalism tillkom under de tider, då den ekonomiska liberalismen
            bröt igenom även i vårt land av för den tiden ganska begriplig
            a orsaker. Det gällde icke då vidare att av statsmakten fordra
            någon omtanke, den var blott en inrättning för att vederbörligen
            expediera frågorna, men icke lösa dem. Någon anda 1 statens framträdande
            räknades icke med. Formaldemokratien gjorde sitt inträde på skådebanan.
            Men då de, som sysslade med statsmaskineriet, ej kunde personligen
            frånsäga sig varje behov av visdom, sökte de finna ett surrogat
            i att uppbygga former på det mest invecklade sätt och utfinna
            själlösa förevändningar för de underliga utväxterna. En sådan
            skapelse av den ekonomiska liberalismens formaldemokrati är denna
            nu »endast» halvsekellånga hemlighetsfullhet, som författningen
            breder över statsrådsprotokollen. Endast ett förbenat själsliv
            kan väl finna någon tillfredsställelse i något, som så strider
            mot förnuft och rimlighet. Det lider intet tvivel, att det mesta,
            som står i statsråds- protokollen, är av den beskaffenhet, att
            ingen tvekan skulle på något håll uppkomma om att det lämpade
            sig för publicering likaväl som protokoll över andra myndigheters
            beslut. Detta ligger som sagt i sakens natur och medgives även
            av ledamöter av konstitutions- utskottet, om man interpellerar
            dem efter avslutad granskning av stats- rådsprotokollen. Då nu
            den mammonistiska politiken lidit sitt stora skeppsbrott och det
            spejas efter räddning, komma åter de gamla behoven av anda och
            sanning att kräva plats och uwtrymme. Med denna vaknande förnim-
            melse i människornas tänkesätt måste även konstitutionerna rätta
            sig efter de nya tiderna. Den stela själlösa överbyggnaden av
            formler får ingen användning vidare uti ett gryende tidevarv,
            där intressepolitiken viker småningom för samvetspolitiken. Dessa
            formler måste avlägsnas, därför att de strypa livet, döda hänförelsen,
            fördumma statsmakten, premiera mörksens gärningar och omintetgöra
            i mycket lojala mänskliga bemödanden. Det borde vara uppenbart,
            att det är av betydelse, att även rege- ringen får arbeta fullt
            inför offentligheten, vilket har sin uppfostrande
          </p>
          <pb facs="riksdagen-motions-pdf/data/1921/mot_1921__fk__172/mot_1921__fk__172-003.pdf"/>
          <fw xml:id="i-F3yoggvGc1qTnnZDdopb8u">
            Motioner i Första kammaren, Nr 172. 7
          </fw>
          <p xml:id="i-Mw5L1Q85Fqiz3Ys2iUovuy">
            betydelse, på samma gång allmänheten kan få kännedom om, huru
            ärendena förelegat. Stadgandet i 9 8 regeringsformen, att statsrådets
            ledamöter »böra ovillkorligen till protokollet sina meningar yttra
            och förklara», förlorar en stor del av sin betydelse, när det
            ej sker i offent- lighetens ljus. Man kan också säga, att de statsråd,
            som antecknat skiljaktiga meningar, med fog kunna göra anspråk
            på att dessa meningar ej bliva undangömda, så att statsråden utåt
            få skenet emot sig att hava deltagit i beslut, som de ej gillat.
            Allmänheten har också berättigade anspråk att få kännedom om sådana
            meningar. I det förslag till ny tryckfrihetsförordning, som nyligen
            avgivits av utsedda kommitterade, ifrågasättes ej någon ändring
            i det ifrågavarande stadgandet. Denna ståndpunkt motiveras endast
            därmed, att det synes ligga i sakens natur, att konungens egna
            och de närvarande statsrådens yttrande och uttalade meningar m.
            m. understundom måste vara av den beskaffenhet, att ett omedelbart
            offentliggörande därav icke kan vara lämpligt. Tanken på att förkorta
            tiden avvisas därmed, att det vore så mycket mindre skäl att i
            detta hänseende föreslå någon ändring, som vissa förekommande
            ärenden rörande till exempel utrikes förhållan- den eller försvarsväsendet
            kunna vara av den beskaffenhet, att de böra hemlighållas under
            nämnda eller i varje fall jämförelsevis lång tid samt alltså en
            avsevärdare sådan förkortning ej skulle låta sig generellt genomföras.
            Kommitterade angiva här uttryckligen, att det är för undantags-
            falls skull, som stadgandet skulle fortleva. Men de angiva intet
            som helst skäl, varför regeln skall följa undantagen. Tankegången
            i kom- mittébetänkandet leder tvärtom osökt till, att saken bör
            ordnas på det sättet, att statsrådsprotokollen äro, som andra
            offentliga handlingar, publika med de undantag, som kunna befinnas
            av förhållandena påkallade och därför särskilt i lagen angivas.
            Det är ett på senare tider ofta överklagat förhållande att man
            tager sig före, att i registraturer, akter med olika handlingar
            och annor- ledes göra alla dokument hemliga därför, att man har
            anledning antaga eller önskar, att ett eller några av dem författningsenligt
            böra hållas hemliga. Denna såvitt jag förstår bakvända princip
            söker man nu också göra tillämplig i tryckfrihetsförordningens
            förevarande stadgande. Vad nu beträffar de ovannämnda undantagen
            så har av mig i annan framställning vid denna riksdag liksom även
            tidigare framhållits den av många delade meningen, att någon sekretess
            icke alls behöver vila över utrikesärenden i allmänhet, och säkerligen
            icke heller i avse- värd mån över försvarsfrågor och tilläventyrs
            även annat. Med en sådan
          </p>
          <pb facs="riksdagen-motions-pdf/data/1921/mot_1921__fk__172/mot_1921__fk__172-004.pdf"/>
          <fw xml:id="i-9bnrxVaXKWfR75TWxP7k16">
            8 Motioner i Första kammaren, Nr 172.
          </fw>
          <p xml:id="i-FncPoRqHzGpZSgjQURdtWA">
            uppfattning måste även undantagen bli obetydliga. I varje händelse
            bör undantaget icke få lägga sin prägel på regeln, d. v. s. de
            vanliga statsrådsprotokollen, som före 1774 kunde fritt utlösas.
            Framställningar i riksdagen om hävande av statsrådsprotokollets
            hemlighetsfullhet har tidigare ägt rum, nämligen år 1913 (motionen
            nr 223 i andra kammaren) och år 1916 (motionen nr 236 i andra
            kam- maren). Det hemställes nu åter i denna allt mer aktuella
            fråga:
          </p>
          <p xml:id="i-X5MGPUbo9hjbLxnnPJEZzQ">
            att riksdagen ville för sin del besluta eller hos regeringen
            anhålla om förslag till sådan ändring i 2 8 4 mom. i andra och
            tredje styckena i tryckfrihets- förordningen, att vad däri stadgas
            om, att statsråds- protokollen samt protokoll i ministeriella
            ärenden och kommandomål m. m. skola hållas hemliga under femtio
            år, måtte åtminstone väsentligen upphävas.
          </p>
          <p xml:id="i-Rt9i8kYH4oJx2P4a3mzZL5" type="date">
            Stockholm den 20 februari 1921.
          </p>
          <p xml:id="i-4DczHHWGJEqr2BZjTi1KPq">
            Carl Lindhagen.
          </p>
          <p xml:id="i-FKtnydNsjEZMBgBG2PFdYd">
            STOCKHOLM, ISAAC MARCUS' BOKTRYCKERI-AKTIEBOLAG, 1921.
          </p>
        </div>
      </div>
    </body>
  </text>
</TEI>
