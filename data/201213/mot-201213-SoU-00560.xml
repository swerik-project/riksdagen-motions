<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00560">
  <teiHeader>
    <fileDesc>
      <titleStmt>
        <title>Transpersoners livsvillkor</title>
        <author corresp="i-MVzhVeKwRGmjHjHoSrReg9">av Börje Vestlund m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transpersoners livsvillkor</title>
          <idno type="rdwebb">H002So560</idno>
          <rs type="number">So560</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So560/text</ref>
          <ref type="dokument_url_html">http://data.riksdagen.se/dokument/H002So560</ref>
          <ref type="dokumentstatus_url_xml">http://data.riksdagen.se/dokumentstatus/H002So560</ref>
          <ref type="doc">http://data.riksdagen.se/fil/036DB49F-24ED-4D4A-ACA0-6EAA449A4A07</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8RB9Az511AYXxD23S3X1hR" type="signed"/>
        <correspContext corresp="i-8RB9Az511AYXxD23S3X1hR">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-TifWqzmRuorK3zFDqAUZk8"/>
        </correspContext>
        <correspAction xml:id="i-9MnzvpESuLXqGJ56MWj1Ab" type="numbering">
          <date when="2012-10-09"/>
        </correspAction>
        <correspAction xml:id="i-RaDBdfP9ddxvz7cTmr4Fex" type="submission">
          <date when="2012-10-05"/>
        </correspAction>
        <correspAction xml:id="i-DcRNSfHtgU985k6Enmo3SG" type="transfer">
          <date when="2012-10-04"/>
        </correspAction>
        <correspAction xml:id="i-UKTRABDxemR4KJZgHDAmZT" type="assigned"/>
        <correspContext corresp="i-UKTRABDxemR4KJZgHDAmZT">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FMaxFWQqtQcQFdVjWdTDMp" type="motHeader"/>
      <div xml:id="i-2dDmo4Kd3ETBFF31UViRc2" type="motBody">
        <div xml:id="i-FsyRzkGFo9Y4NE1R9kCA5N" type="motProposal" subtype="förslag">
          <head xml:id="i-H4x3VzKCEsu2XmNNHPjzWa">
            Förslag till riksdagsbeslut
          </head>
          <list xml:id="i-Eq39iepFeezdVgBSy6Mqfi" style="ol">
            <item xml:id="i-X1Dx32vwUnJqfwWGzBJYwS">
              Riksdagen tillkännager för regeringen som sin mening vad som
              anförs i motionen om att omgående avskaffa steriliseringskravet
              i lagen om fastställelse av kön.
            </item>
            <item xml:id="i-FzHcx3cj4ux2FVzXvD4NFN">
              Riksdagen tillkännager för regeringen som sin mening vad som
              anförs i motionen om rätten att få retroaktivt ändrade intyg efter
              ny könstillhörighet. 1
            </item>
            <item xml:id="i-Qk8ek6TWisAX3hADdZ8XfC">
              Riksdagen tillkännager för regeringen som sin mening vad som
              anförs i motionen om transpersoners rätt att bilda familj.
            </item>
            <item xml:id="i-6HmTGTiryL4BDAGLXDDHFP">
              Riksdagen tillkännager för regeringen som sin mening vad som
              anförs i motionen om förändringar i namnlagen så att människor
              kan välja ett könskonträrt namn. 1
            </item>
            <item xml:id="i-PXnyzekjcCsUAVZcK3SpPB">
              Riksdagen tillkännager för regeringen som sin mening vad som
              anförs i motionen om unga transpersoners utsatthet.
            </item>
            <item xml:id="i-EvX5KC4ReBAYoCGQJRaAE4">
              Riksdagen tillkännager för regeringen som sin mening vad som
              anförs i motionen om att transpersoner bör omfattas av hetslagstiftningen.
              2
            </item>
          </list>
          <p xml:id="i-ExZqPLRv8wixWqM8ZqWxaH">
            1 Yrkandena 2 och 4 hänvisade till CU.
          </p>
          <p xml:id="i-5Eg8gHZtiE5scSV4AkCFoJ">
            2 Yrkande 6 hänvisat till KU.
          </p>
        </div>
        <div xml:id="i-FuW7ZWrZyXnMcEPthxFrxw" type="motContent">
          <head xml:id="i-CjVamq9pZw2pnYVL5zjmMZ" type="h1">
            Avskaffa steriliseringskravet
          </head>
          <p xml:id="i-AhriXqC7uY3skWWAaoFdM9">
            Under föregående riksmöte fattade riksdagen beslut om att ändra
            lagen (1972:119) om fastställelse av könstillhörighet. Lagen ansågs
            ålderdomlig och uppfyllde inte dagens krav på sakligt innehåll.
            Den tillgodosedde inte heller transsexuella den vård som de har
            rätt att kräva vid könskorrigering. Riksdagens beslut innebär
            att den som ansöker om könskorrigering inte längre måste vara
            ogift eller svensk medborgare, det räcker med att man är folkbokförd
            i Sverige. Dessutom gäller domar eller beslut som fattats av utländsk
            domstol eller myndighet även i Sverige.
          </p>
          <p xml:id="i-CQ2mPN4sFyPoNYS34v1tZw">
            Däremot behölls steriliseringskravet i lagen, vilket har mött
            kraftig kritik. Enligt regeringen är ambitionen att återkomma
            till riksdagen med ett förslag om att avskaffa kravet på sterilitet
            vid könskorrigering, men att det bör tillsättas en utredning för
            att närmare reda ut vilka konsekvenser detta kan medföra. Både
            regeringen och riksdagens majoritet argumenterade för att Sverige
            bör vara ledande i att värna kroppslig integritet och rättssäkerhet
            och att steriliseringskravet därför på sikt ska avskaffas. Regeringen
            anförde bl.a. att kravet på sterilisering var otidsenligt. Trots
            detta ville man inte avskaffa steriliseringskravet omgående utan
            avvakta den ovan nämnda utredningen.
          </p>
          <p xml:id="i-Fopx9idYxZZ3zbReoWR6SQ">
            Vad denna utredning skulle få i uppdrag att utreda är dock höljt
            i dunkel. Det anfördes att vissa juridiska frågor inte var utredda.
            Enligt vår uppfattning är denna förklaring bara en undanflykt
            för att fatta beslut omgående.
          </p>
          <p xml:id="i-RBR5biT3X9TWGzoHoiQmEp">
            Det är utan tvekan så att det saknas sakliga skäl till denna
            utredning. Regeringen har nu gjort bedömningen att ändringarna
            i steriliseringslagen ska kunna träda i kraft den 1 juli 2013.
            Kravet om slopad sterilisering vid könskorrigering bör ske omgående
            och detta bör regeringen ges tillkänna.
          </p>
          <head xml:id="i-NWPFGb8GzQCq2zmaSwuzLW" type="h1">
            Intyg efter könstillhörighet
          </head>
          <p xml:id="i-VPUoxAtYNPphcD2JerSXVo">
            Transsexuella som inte har möjlighet att leva i enlighet med
            sin självupplevda könsidentitet har en svår livssituation. När
            inte det yttre stämmer överens med det inre och inte heller körkort,
            ID-handlingar och andra personbevis speglar den du är försvåras
            tillvaron avsevärt. Den psykiska ohälsan bland transpersoner är
            hög, och särskilt unga transpersoner är i riskzonen för att ta
            sitt liv särskilt innan de söker hjälp.
          </p>
          <p xml:id="i-D3wd7cvoX8b2bpu7Uxdmcp">
            Många transpersoner med ändrad könstillhörighet hamnar i besvärliga
            situationer för att vissa handlingar, t.ex. betygsintyg, är angivna
            med den gamla könsidentiteten. Det kan i värsta fall leda till
            ett kränkande och diskriminerande bemötande. Det är därför angeläget
            att skola, högskola och andra samhällsinstitutioner erbjuder att
            efter begäran av den enskilda utfärda nya intyg utifrån den nya
            könstillhörigheten.
          </p>
          <head xml:id="i-2JLDRPtABTfMc1CDHhB3hY" type="h1">
            Rätten att bilda familj
          </head>
          <p xml:id="i-5VT54df1Ns3uTCTRDncJMM">
            Transpersoner bör ha samma möjligheter som alla andra människor
            att bilda familj. Möjligheten att frysa ner könsceller bör vara
            en självklar rättighet. Transpersoner är på inget sätt sämre föräldrar
            än andra och bör därför inte begränsas av en snäv lagstiftning.
            En del av vår socialdemokratiska politik bygger på att göra upp
            med traditionella könsrollsmönster, och transpersoners rätt att
            bilda familj är en del av det arbetet.
          </p>
          <head xml:id="i-FqtySD68w7gWYZFoyiRpSm" type="h1">
            Förändringar i namnlagen
          </head>
          <p xml:id="i-FuAosKwmUzWM44JYA4PT7k">
            Den socialdemokratiska regeringen initierade en hearing om namnlagen
            2005, där en av frågorna som diskuterades handlade om transpersoners
            behov. Ett trettiotal organisationer och myndigheter bjöds in.
            Hearingen var en del av ett arbete med att ta fram ett underlag
            till nytt direktiv. Regeringen tillsatte under 2009 en utredning,
            den så kallade Namnlagskommittén. Denna ska avge sitt slutbetänkande
            den 1 mars 2013.
          </p>
          <p xml:id="i-E8VPPtH8h9Ua9g7qoSjTuo">
            Enligt nuvarande regler kan transpersoner få nytt namn först
            sedan de fått en ny fastställelse av kön. Detta trots att det
            i de flesta fall förutsätts att man börjar leva i sitt motsatta
            kön långt innan man får sin fastställelse. Att använda sig av
            ett namn och ha ett annat i sina identitetshandlingar är besvärligt
            och känns ofta kränkande. Inte heller personer som inte har för
            avsikt att ändra sin könstillhörighet, men ändå lever i sitt motsatta
            kön helt eller delvis, kan ändra sitt förnamn.
          </p>
          <p xml:id="i-2PmU2DqtCi4GqcWZb3qQzB">
            I en dom i Regeringsrätten år 2009 gjordes tolkningen att man
            har rätt att välja ett könskonträrt namn om man så önskar. Detta
            har inneburit att namnfrågan fått en något mindre betydelse än
            tidigare, men faktum kvarstår att namnlagen inte har ändrats så
            att den står i överensstämmelse med den dom som avkunnades 2009.
            Det är en självklarhet att lagen bör möjliggöra för människor
            att fritt välja det förnamn de önskar ha, oavsett om de avser
            att få en ändrad könstillhörighet eller inte. Även exempelvis
            transvestiter ska ha möjligheten att lägga till namn som passar
            personens könsuttryck.
          </p>
          <head xml:id="i-XJn2VSsf6cAZsU5tSppBf8" type="h1">
            Unga transpersoners utsatthet
          </head>
          <p xml:id="i-QqngyDhpA2wqW5Yct98vwz">
            Folkhälsoinstitutet genomförde 2005 studien Hälsa på lika villkor
            som behandlar hbt-personers hälsosituation. Studien visar bland
            annat att unga transpersoner har sämst hälsosituation och alarmerande
            hög risk för suicidtankar och suicidförsök.
          </p>
          <p xml:id="i-7ah3QVjgvhmPyhtvHrskqS">
            Socialdemokraternas politik bygger på att alla människor har
            rätt till en god hälsa och en bra sjukvård. Sjukvården ska hålla
            en god kvalitet och fördelas efter behov. Vården för transpersoner
            lever dock inte upp till den kvaliteten. Den psykiatriska vården
            för transsexuella brister i ekonomiska och personella resurser.
            Möjligheten att få rätt vård bygger först och främst på att den
            allmänna vården har god kunskap om vart de ska remittera patienter
            som söker diagnostisering eller utredning. I delar av landet är
            patienter helt beroende av enskilda läkares kompetens.
          </p>
          <p xml:id="i-67z9JuHrf8ZYFtEoibhcnv">
            Vården i sig varierar också mycket vad avser kvalitet, vårdinsatsernas
            omfattning och väntetider. Sammantaget vittnar många patienter
            om ett bemötande som inte är professionellt, dålig information,
            långa väntetider, bristande samordning mellan vårdinstanser och
            skillnader i vilken vård som erbjuds beroende på bostadsort. Vård
            för transsexuella måste tilldelas resurser för att täcka de behov
            som finns.
          </p>
          <p xml:id="i-K9pW7qs7WxMVz7YJL7BpMo">
            Vi socialdemokrater vill se en sammanhållen skola som är en mötesplats
            för barn och unga från olika sociala miljöer och kulturer. Alla
            skolor ska omfattas av samma regler, skyldigheter och rättigheter.
            Alla barn och ungdomar har rätt att gå i en skola där mobbning
            och kränkande behandling motverkas så att alla elever kan känna
            sig trygga och välkomna.
          </p>
          <p xml:id="i-VZbzUQbHF1tvcQKTJrzQVv">
            Enligt Folkhälsoinstitutets studier utsätts ofta unga transpersoner
            för mobbning och utanförskap. Stöd och bekräftelse saknas i undervisningen
            och i skolböcker, och kuratorer, skolpsykologer och lärare har
            sällan utbildning på området. Även ungdomsmottagningar och barn-
            och ungdomspsykiatrin saknar kompetens.
          </p>
          <p xml:id="i-HCTzn76Uc3pM8NZisHacm1">
            Det är viktigt att samhället särskilt värnar om unga transpersoner
            och tar till de åtgärder som krävs för att förbättra och stärka
            målgruppens hälsosituation.
          </p>
          <head xml:id="i-7VDnmCTX8T1FSxWKgWZcj8" type="h1">
            Utöka hetslagstiftningen
          </head>
          <p xml:id="i-J6H6MfPZ5YEcKcn1g16gCF">
            Transpersoner är inte inkluderade i hetslagstiftningen. Kränkande
            och nedvärderande åsikter om en grupp baserade på gruppens könsidentitet
            eller könsuttryck anses inte i lagens mening vara hets mot folkgrupp.
            Det är oacceptabelt att inte transpersoner omfattas av samhällets
            skydd på samma sätt som homosexuella och bisexuella skyddas sedan
            2002.
          </p>
          <p xml:id="i-ezyLeJgTffkAXXb4Mqjxs">
            Denna brist på skydd innebär en risk att de som bedriver hets
            mot homo- och bisexuella ändrar terminologi och på så vis går
            fria från åtal. Transpersoner bör inkluderas i hetslagstiftningen
            genom att 7 kap. 4 § tryckfrihetsförordningen och 16 kap. 8 §
            och 29 kap. 2 § brottsbalken även omfattar könsidentitet och könsuttryck.
          </p>
        </div>
        <div xml:id="i-QTYhoiAWS3SKmvVRu5BqeE" type="signatureBlock">
          <list xml:id="i-N4hmmJXxaxXCEXNfbaFaQH">
            <item xml:id="i-GRmWzWD59ejpnWp9EYhrXP" type="signature">
              Börje Vestlund (S)
            </item>
            <item xml:id="i-Gjbh4woLFFGeUXoggexUSs" type="signature">
              Carina Hägg (S)
            </item>
            <item xml:id="i-4WZ2q2iDu6nx2sGtudpeGw" type="signature">
              Caroline Helmersson Olsson (S)
            </item>
            <item xml:id="i-XAuupoys134eiwp7CuNynp" type="signature">
              Christina Zedell (S)
            </item>
            <item xml:id="i-2UkUwwkvcfN5NjwcgmxZ6X" type="signature">
              Fredrik Lundh Sammeli (S)
            </item>
            <item xml:id="i-NXf27hxxvGG1PNRoA7XjR6" type="signature">
              Hannah Bergstedt (S)
            </item>
            <item xml:id="i-GBV5ZX9i9RtzW5DsnKoKWt" type="signature">
              Hans Ekström (S)
            </item>
            <item xml:id="i-JzCB9rF8faUXEMJnfDU4mv" type="signature">
              Helén Pettersson i Umeå (S)
            </item>
            <item xml:id="i-X4D6rZ4BX46aJkmg26d2kZ" type="signature">
              Louise Malmström (S)
            </item>
            <item xml:id="i-hxARxDj5JAEKAw4cWMqyJ" type="signature">
              Marie Nordén (S)
            </item>
            <item xml:id="i-Cx36vqNgoNC73iawMV1PY2" type="signature">
              Sara Karlsson (S)
            </item>
          </list>
        </div>
      </div>
    </body>
  </text>
</TEI>
