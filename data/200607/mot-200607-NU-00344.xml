<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00344">
  <teiHeader>
    <fileDesc>
      <titleStmt>
        <title>Utgiftsområdena 19, 21 och 24 Regional utveckling, energi och näringsliv</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområdena 19, 21 och 24 Regional utveckling, energi och näringsliv</title>
          <idno type="rdwebb">GU02N344</idno>
          <rs type="number">N344</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N344/text</ref>
          <ref type="dokument_url_html">http://data.riksdagen.se/dokument/GU02N344</ref>
          <ref type="dokumentstatus_url_xml">http://data.riksdagen.se/dokumentstatus/GU02N344</ref>
          <ref type="doc">http://data.riksdagen.se/fil/999C92F4-D726-4C68-B157-4E461FE4E57C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VrTMNpyNwGaAKxcV7dcXt3" type="signed"/>
        <correspContext corresp="i-VrTMNpyNwGaAKxcV7dcXt3">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-F6Tid9hdBQa8nmYigC48de" type="referral">
          <date when="2006-11-07"/>
        </correspAction>
        <correspAction xml:id="i-BYDw5ZgERB75b84Lsy6dcM" type="dismissal">
          <date when="2006-11-07"/>
        </correspAction>
        <correspAction xml:id="i-GDPkB2Lk3Qni2vPi9YbRQx" type="numbering">
          <date when="2006-11-02"/>
        </correspAction>
        <correspAction xml:id="i-X46e1KRghTsrkzRshtzw81" type="submission">
          <date when="2006-10-31"/>
        </correspAction>
        <correspAction xml:id="i-2S2NPkb4ai5AYERHyxKgR6" type="transfer">
          <date when="2006-10-31"/>
        </correspAction>
        <correspAction xml:id="i-9RwDvX6P9tfd6q3paLwZw2" type="assigned"/>
        <correspContext corresp="i-9RwDvX6P9tfd6q3paLwZw2">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2YV7cw2JK2KdqSdxDq85Nv" type="motBody">
        <div xml:id="i-DXjo7eFGHh6uzrWJn2eJGi" type="motSummary">
          <head xml:id="i-9hvgKSWBUtazLfGxrdqXtX">
            1 Sammanfattning
          </head>
          <p xml:id="i-vWH6MmwUkaRoED6P4QP7J">
            Kreativa människor med nya idéer är grunden för ett samhälle
            som utvecklas. Samhällets och politikens uppgift är att skapa
            förutsättningar för entreprenören, företagaren och innovatören
            att utveckla idéer, driva företag och skapa nya lösningar. Detta
            ger förutsättningar för ekonomisk utveckling, nya jobb och ett
            hållbart samhälle.
          </p>
          <p xml:id="i-BnfZ867LkCQWTiwhLx89Tq">
            Entreprenörskap och företagande stärker det lokala samhället.
            Många små företag och en differentierad ekonomi minskar det lokala
            samhällets sårbarhet i den globala ekonomin. Småföretagare som
            samarbetar skapar en bas för starka sociala nätverk. Genom att
            underlätta och skapa förutsättningar för företagande skapas också
            möjligheter för ett lokalsamhälle som växer och blir starkare.
          </p>
          <p xml:id="i-KHK1mpUeYfXRHUCTS6hxcH">
            Omställningen till ett hållbart samhälle kräver en fortsatt strukturomvandling
            av svensk ekonomi i hållbar riktning. För att klara det måste
            vi fortsätta att satsa på utvecklingen av små och medelstora företag
            och fortsätta att satsa på energiomställning genom effektiviseringar
            och ny hållbar energiproduktion. På det sättet kan Svensk ekonomi
            fortsätta att utvecklas samtidigt som vi klarar de krav som framtida
            generationer ställer på oss.
          </p>
          <p xml:id="i-TqDvKTqHaGdxWq9M3hCvpW">
            Svenska miljöteknikföretag har idag en enorm potential att växa
            och utvecklas. En viktig grund för denna utveckling är en stark
            hemmamarknad med en kraftfull miljölagstiftning och ekonomiska
            styrmedel som driver på mot hållbar utveckling. Ett område där
            svenska miljöteknikföretag är starka är inom förnybar energiproduktion.
            För att denna utveckling ska kunna stärkas är det viktigt att
            just nu satsa på omställning av energisystemen i Sverige. Detta
            kräver offensiva satsningar i form av forskning och utveckling.
          </p>
        </div>
        <div xml:id="i-5TEFWAJQd29a7TLbDFiSXe" type="TOC">
          <head xml:id="i-44Pxexb1anGhLRjJd7HQSz">
            2 Innehållsförteckning
          </head>
          <list xml:id="i-J5rJTyiSy8RNswuCAPakZa">
            <item xml:id="i-79EryUT7KbTwbGpeRcw999">
              1 Sammanfattning 1
            </item>
            <item xml:id="i-GbryGqNigQyXtX2Xq1oLni">
              3 Förslag till riksdagsbeslut 3
            </item>
            <item xml:id="i-BhPAm6iJbtbVavP6TwTjt1">
              4 Utgiftsområde 19 Regionalpolitik 4
            </item>
            <item xml:id="i-3DHtEhFCrNG2ZpcZgaVvNj">
              4.1 Regionalt förhöjt grundavdrag 4
            </item>
            <item xml:id="i-JmspQpjY4QFWMerTtuWcmt">
              4.2 Översyn av transportbidraget 4
            </item>
            <item xml:id="i-P1azWc754zYWr73jYitDoB">
              5 Utgiftsområde 21 Energi 4
            </item>
            <item xml:id="i-C9vUWv4r2VvfAjeYYvkVYX">
              5.1 Elcertifikat 4
            </item>
            <item xml:id="i-SKAfoUYdMmXk9c7GLqXfFA">
              5.2 Solvärme i fjärrvärmesystem 4
            </item>
            <item xml:id="i-B5953pDH48UhMsw1tvGVPt">
              5.3 Investeringsgaranti för fullskalig demonstrationsanläggning
              för förgasning av biomassa 5
            </item>
            <item xml:id="i-VvmqSMpGB7dJU2KgRrpUAW">
              6 Utgiftsområde 24 Näringsliv 5
            </item>
            <item xml:id="i-45hwA5QoDGc8FceW4jaTJS">
              6.1 Forskning och utveckling i små företag 5
            </item>
            <item xml:id="i-W4pRR5KJh62h7Bf1jU6uFN">
              6.2 Fortsatt arbete med regelförenklingar 6
            </item>
            <item xml:id="i-B97QEehfRMpUWwDG4LhWqb">
              6.3 Utvecklingen av sociala och kooperativa företag 6
            </item>
            <item xml:id="i-HfiTiEkVgwvDfmTA7SyLUc">
              6.4 Större möjlighet till krediter för små företag 6
            </item>
            <item xml:id="i-7CfdFs91Nr7ysDQr9kfqsh">
              6.5 Ökad satsning på såddfinansiering 7
            </item>
            <item xml:id="i-BS8bNAB6rCGH6wjPXJdKFV">
              6.6 Produktutveckling i företag 7
            </item>
            <item xml:id="i-YMb78edF6cgwcSm79fJEkx">
              6.7 Kvinnors företagande 7
            </item>
            <item xml:id="i-S4F92VZnisvo9SB6nf9Rcv">
              6.8 Satsning på export av miljöteknik 7
            </item>
            <item xml:id="i-VHDYh1fSdCJmEukkDDTkUy">
              6.9 Utred miljöteknikföretagens kreditsituation 8
            </item>
            <item xml:id="i-EWMwad9k8hkNHQWkh29Vgx">
              6.10 Andra generationen svensk miljöteknik 8
            </item>
            <item xml:id="i-JyaNYX7FBQTadiK1WgA7TY">
              6.11 Ja till fortsatt satsning på integrering av IFS och Almi
              9
            </item>
            <item xml:id="i-RgCT4Dd1pctYgw6pkSGTG5">
              6.12 Satsning på ekoturism 9
            </item>
            <item xml:id="i-Wn3qH7czk1AHckzCCGCfYL">
              6.13 Satsningar på ett mer aktivt standardiseringsarbete 10
            </item>
            <item xml:id="i-YSqUmS34w48yfZVR2qmLW7">
              6.14 Exportfrämjande 10
            </item>
            <item xml:id="i-JGS4C4B6k9pCaLzi8kyUG6">
              6.15 Viktiga åtgärder utanför politikområdet 10
            </item>
            <item xml:id="i-DdH7Wgcn6BFaHgVVk3GZzx">
              6.16 Reformering av 3:12-reglerna och vissa andra skattefrågor
              10
            </item>
            <item xml:id="i-Dg3kJNv3QYBkuLsezmpZiv">
              6.17 Utförsäljning av statliga bolag 11
            </item>
          </list>
        </div>
        <div xml:id="i-WhThP6kkCP61tWzhkB4Emj" type="motProposal" subtype="förslag">
          <head xml:id="i-HBRpGLsND6CYx1uRjpb1Vx">
            3 Förslag till riksdagsbeslut
          </head>
          <list xml:id="i-Y4rDGwBFqTpHBPb7YWJFVF" style="ol">
            <item xml:id="i-WUoohG9FVJrVffBKZznwJu">
              Riksdagen tillkännager för regeringen som sin mening vad i motionen
              anförs om att en översyn bör ske av transportbidraget med syfte
              att öka incitamentet för energisnåla och miljövänliga transporter
              och därmed öka miljöstyrningen av stödet.
            </item>
            <item xml:id="i-An9Dgs3sLpC6aN3zd4fprP">
              Riksdagen tillkännager för regeringen som sin mening vad i motionen
              anförs om att torv ej ska vara berättigat till elcertifikat.
            </item>
            <item xml:id="i-Hr7Ftbunxt5LM2TTWFsXmr">
              Riksdagen tillkännager för regeringen som sin mening vad i motionen
              anförs om att vattenkraft ej ska vara berättigad till elcertifikat.
            </item>
            <item xml:id="i-VkyAA1eFMz3hPZoEicqZSc">
              Riksdagen tillkännager för regeringen som sin mening vad i motionen
              anförs om investeringsgaranti för en fullskalig demonstrationsanläggning
              för förgasning av biomassa.
            </item>
            <item xml:id="i-7KExM2vKvHcerma5z6p5wJ">
              Riksdagen anvisar med ändringar i förhållande till regeringens
              förslag anslagen under utgiftsområde 24 Näringsliv enligt uppställnng
              i motionen.
            </item>
          </list>
          <table xml:id="i-X3R6Jxs7nfDkxDXAY3gRNu">
            <row xml:id="i-56jhKp2KkZhBPctucbd7Gh">
              <cell>
                Miljoner kronor UO24
              </cell>
              <cell>
                Anslagsförändring avvikelse från regeringen
              </cell>
            </row>
            <row xml:id="i-PbceHQ1ZxFNdYNb3g5d1X2">
              <cell>
                Anslag
              </cell>
              <cell>
                2007
              </cell>
              <cell>
                2008
              </cell>
              <cell>
                2009
              </cell>
            </row>
            <row xml:id="i-CDR28Y4V6nnWzxk6ci2aPA">
              <cell>
                26:2 Verket för innovationssystem: Forskning och utveckling,
                ramanslag
              </cell>
              <cell>
                200
              </cell>
              <cell>
                200
              </cell>
              <cell>
                200
              </cell>
            </row>
            <row xml:id="i-6dfEXwTUEhRyPKSyYgj7LA">
              <cell>
                38:1 Verket för näringslivsutveckling, ramanslag
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-CBLE4UrWGVMmNH1iAcTKRf">
              <cell>
                38:2 Näringslivsutveckling m.m. ramanslag
              </cell>
              <cell>
                185
              </cell>
              <cell>
                185
              </cell>
              <cell>
                185
              </cell>
            </row>
            <row xml:id="i-25EXdvfg8vXRZRkfzKRJvF">
              <cell>
                38:4 Turistfrämjande
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
            <row xml:id="i-WZDZ1V5upJCZo326QdMq88">
              <cell>
                39:6 Bidrag till standardisering
              </cell>
              <cell>
                5
              </cell>
              <cell>
                5
              </cell>
              <cell>
                5
              </cell>
            </row>
          </table>
          <list xml:id="i-X3xWyoZtSE9cE26kzrnBB6" style="ol">
            <item xml:id="i-BHRvD8LiDH2QBn2LKdmain">
              Riksdagen tillkännager för regeringen som sin mening vad i motionen
              anförs om att ett nytt regelverk kring konsekvensanalyser av nya
              regler som påverkar små och medelstora företag införs omgående.
            </item>
            <item xml:id="i-JUH1PqS2sTBpM6YL4xH9xg">
              Riksdagen tillkännager för regeringen som sin mening vad i motionen
              anförs om att Almis ägardirektiv tydliggörs så att Almis mål och
              vilka mått som används för att mäta effektivitet i dess verksamhet
              tydligt definieras.
            </item>
            <item xml:id="i-EhQRscgnU1mwo5JiAgSySP">
              Riksdagen tillkännager för regeringen som sin mening vad i motionen
              anförs om att Nutek ges i uppdrag att studera om de svenska miljöteknikföretagen
              är i behov av statliga garantier för att underlätta finansieringen
              av miljöteknikföretagens utveckling.
            </item>
            <item xml:id="i-NfYjLkvRHwuUr3EjDXsceq">
              Riksdagen tillkännager för regeringen som sin mening vad i motionen
              anförs om att en större andel av Klimpmedlen bör användas för
              mer framtidsinriktade satsningar på ny teknik, i samverkan mellan
              Naturvårdsverket och Swentec enligt vad som beskrivits i motionen.
              1
            </item>
            <item xml:id="i-7Z4W1ARMGWWQp2PKLNVNTy">
              Riksdagen tillkännager för regeringen som sin mening vad i motionen
              anförs om möjligheterna till utförsäljning av statliga bolag.
            </item>
          </list>
          <p xml:id="i-4f4JX27XGKhsPm1n897vhD">
            1 Yrkande 9 hänvisat till MJU.
          </p>
        </div>
        <div xml:id="i-2mfNY1Xtks14jSVqNtT6YB" type="motContent">
          <head xml:id="i-VBX6sYhCveSBTUxHR6SEzX" type="h1">
            Utgiftsområdena 19, 21 och 24 Regional utveckling, energi och
            näringsliv
          </head>
          <head xml:id="i-FtZyPqNwnNugk57FK8VXk" type="h1">
            4 Utgiftsområde 19 Regionalpolitik
          </head>
          <head xml:id="i-44wzvSn5hCCG3EgRaRPrH6" type="h2">
            4.1 Regionalt förhöjt grundavdrag
          </head>
          <p xml:id="i-YXMMnWfdLKcmiC1uy39bRa">
            Som en del i den gröna skatteväxlingen införde Miljöpartiet tillsammans
            med den förra regeringen ett regionalt förhöjt grundavdrag. Syftet
            med avdraget var att kompensera för högre uppvärmnings- och transportkostnader.
            Det regionala förhöjda grundavdraget var en del av den gröna skatteväxlingen
            där skatten ökade på energi och växlades mot ett högre grundavdrag
            för att på det sättet öka miljöstyrningen i skattesystemet. Regeringen
            väljer nu att ta bort detta avdrag men inte att kompensera detta
            genom sänkta miljö­skatter. Vi välkomnar givetvis att regeringen
            behåller miljöskatterna. Men ur en regionalpolitisk synvinkel
            är detta en mycket olycklig politik, och Miljöpartiet menar därför
            att avdraget ska vara kvar och avsätter för detta 300 miljoner
            kronor i ökat skattebortfall jämfört med regeringen.
          </p>
          <head xml:id="i-7t8TYfhoCzKvD47vEgMWGx" type="h2">
            4.2 Översyn av transportbidraget
          </head>
          <p xml:id="i-Dj9uXTjcVdSMqgggoqdyQq">
            Transportbidraget är viktigt ur ett regionalpolitiskt perspektiv.
            Graden av miljöstyrning av transportbidraget är dock obefintligt.
            För att öka incitamentet för energisnåla och miljövänliga transporter
            vill Miljöpartiet tillsätta en utredning med syfte att se över
            hur graden av miljöstyrning i transportbidraget kan öka.
          </p>
          <head xml:id="i-GVLGk9t1zevivpqUbXZnpe" type="h1">
            5 Utgiftsområde 21 Energi
          </head>
          <head xml:id="i-B74hHQMUFyKMPscUw9PQcx" type="h2">
            5.1 Elcertifikat
          </head>
          <p xml:id="i-5DYKSw1nKZY7jYfCfMGMuG">
            En förutsättning för att certifiktatsystemet ska ha legitimitet
            är att det verkligen gynnar miljöbättre teknik. Därför måste torv
            bort ur systemet. Torv är i utsläppsrapporteringen jämställt med
            fossila bränslen och avger mer koldioxid per energienhet än kol
            och olja.
          </p>
          <p xml:id="i-9ME9oMqzUK5U18qw12CewF">
            Det finns heller inget försvar för att ha någon vattenkraft med
            i systemet. Befintlig vattenkraft behöver inget stöd, och ny småskalig
            vattenkraft ger orimligt stor natur­förstörelse i förhållande
            till den energi som tillförs. Effektivisering av befintlig vattenkraft
            genom utbyte av generatorer sker rutinmässigt och behöver inget
            särskilt stöd.
          </p>
          <head xml:id="i-ML6yGsMSFWcTARnvxZ3u9E" type="h2">
            5.2 Solvärme i fjärrvärmesystem
          </head>
          <p xml:id="i-JZefoYZUVDxjfWD7CN4fCq">
            Solvärme har en stor potential i världen och Sverige. I världen
            dominerar Kina totalt både som producent och användare. Sverige
            har varit världsledande i storskaliga system, men stöd för storskalig
            solvärme upphörde år 2000. Detta bör snarast återinföras. Solvärme
            i fjärrvärmen kan stå för 1015 procent av årsbehovet utan årsvärmelagring,
            och innebär därför ett sätt att hushålla med biobränslen. Med
            årsvärmelagring kan än mer solvärme komma in i systemet. En utredning
            om solvärme från Boverket ska vara klar till årsskiftet. Miljöpartiet
            kommer att återkomma med förslag kring solvärme efter att utredningen
            presenterat sina förslag.
          </p>
          <head xml:id="i-N9vi8maaDUPpe2VD4MyY4r" type="h2">
            5.3 Investeringsgaranti för fullskalig demonstrationsanläggning
            för förgasning av biomassa
          </head>
          <p xml:id="i-Sfc2xHLWFpybGp7XuwUgha">
            Gaskombi, gasturbin plus kondensturbin, för fossilgas har utvecklats
            snabbt och kan ge ett elutbyte på 60 procent av insatt bränsle
            med fossilgasdrift. I kraftvärmedrift kan man få en mycket god
            totalverkningsgrad, men ett mycket bättre elutbyte jämfört med
            traditionell kraftvärme.
          </p>
          <p xml:id="i-9MGmJGeVE18vbatEk8fYpr">
            Samma teknik kan i princip användas för förgasat biobränsle.
            Gasen kan då användas för kraftvärme och ersätta fossilgas vid
            ett befintligt kraftvärmeverk, exempelvis det snart driftklara
            Ryaverket i Göteborg. Den kan emellertid också användas för att
            framställa biodrivmedel som DME, metanol eller syntetdiesel, biogas
            eller för att framställa plast. Värmen från förgasningsprocessen
            kan nyttiggöras som fjärrvärme, och den gas som inte kan säljas
            till industrier kan ersätta fossilgas vid kraftvärmeverket.
          </p>
          <p xml:id="i-EwQsZjFPDiFmRHx162ozVW">
            Det är dock en tillräcklig ambition för detta demonstrationsprojekt
            att få fram en gas av god kvalitet.
          </p>
          <p xml:id="i-79jaGmbL3491f6WtygNosv">
            Potentialen för denna teknik, där FoU i Sverige pågått sedan
            1970-talet, är mycket stor såväl i Sverige som i hela världen.
            När tekniken är demonstrerad kan efterfrågan bli mycket stor.
            Fördelen med att bygga i full skala är att denna kan dupliceras
            direkt. Problemet med att bygga en demonstrationsanläggning är
            i princip inte ekonomin. Med förväntade ved-, el- och certifikatspriser
            bör investeringen vara lönsam. Däremot finns det en teknisk risk,
            att anläggningen kan visa sig ha väsentligt lägre tillgänglighet
            än väntat, särskilt under de första åren.
          </p>
          <p xml:id="i-DJEraAyxqBMYS4VvjgVaMd">
            Givetvis måste statens och anläggningshavarens åtaganden specificeras
            i ett avtal innan ett budgetunderlag är möjligt. En garanti kan
            behöva tecknas under 2007, men eventuella utbetalningar ligger
            flera år framåt.
          </p>
          <head xml:id="i-UM5WxUEnafm1oGWg98r59v" type="h1">
            6 Utgiftsområde 24 Näringsliv
          </head>
          <head xml:id="i-NqVrowxhKFTrRHW3zo5Ug6" type="h2">
            6.1 Forskning och utveckling i små företag
          </head>
          <p xml:id="i-Tfnc43ntjzJhXKXE4Qq4C2">
            Forskning och produktutveckling i små företag är grundläggande
            för att utveckla svenskt näringsliv, skapa nya jobb och nya företag.
            Genom programmet Forska och väx har mindre företag kunnat söka
            medel från Vinnova för att forska och utveckla nya produkter.
            Forska och väx har sedan programmet startade 2006 varit mycket
            framgångs­rikt och eftertraktat. Regeringen väljer nu i sin budgetproposition
            att avskaffa programmet forska och väx vilket vi menar tyder på
            bristande insikt i de små företagens behov.
          </p>
          <p xml:id="i-HCUuvcbM2wQSizXeLyXXU9">
            Miljöpartiet menar att det är viktigt att fortsätta att stimulera
            forskning och utveckling i svenska småföretag och vill därför
            i stället utöka anslagen till Forska och väx med ytterligare 100
            miljoner kronor årligen jämfört med vårpropositionen och anslår
            därför 200 miljoner kronor mer till anslag 38:2 än regeringen
            väljer att göra.
          </p>
          <head xml:id="i-DpKYrYqfGydkX2isyHUmTe" type="h2">
            6.2 Fortsatt arbete med regelförenklingar
          </head>
          <p xml:id="i-FoooVEkR3UjUaujPHzb4L5">
            Nutek har sedan 2003 jobbat med regelförenklingar för företag.
            Genom att mäta företagens administrativa börda har kostnaden för
            olika typer av regler kartlagts och grunden för ett aktivt regelförenklingsarbete
            lagts.
          </p>
          <p xml:id="i-VSLiMkgxczvK6bqE9vjZos">
            Miljöpartiet instämmer med regeringen om att ett övergripande
            mål om en 25-procentig minskning av företagens administrativa
            börda sätts för mandatperioden. För att kunna fortsätta bistå
            Regeringskansliet med resurser i detta arbete och för att kunna
            mäta resterande regelområden tillskjuter vi dock 5 miljoner kronor
            till Nutek för detta arbete. Vi vill också att ett nytt regelverk
            kring konsekvensanalyser av nya regler som påverkar små och medelstora
            företag genomförs omgående. Ärendet finns berett på Näringsdepartementet.
          </p>
          <head xml:id="i-Q9QBDHY7wCnq6Lp34ZCVFE" type="h2">
            6.3 Utvecklingen av sociala och kooperativa företag
          </head>
          <p xml:id="i-2xttWK1bSmAceLYL8HNUNn">
            Varje år startas cirka 500 nya kooperativa företag. Flertalet
            av dessa har sitt ursprung i offentlig sektor. Det är till exempel
            brukarägd äldreomsorg, sociala arbetskooperativ och hälso- och
            sjukvårdskooperativ. Men också hantverkare, revisorer och små­företagare
            sluter sig samman för att tillgodose sina gemensamma angelägenheter
            i kooperativ form. På landets 25 kooperativa utvecklingscentrum
            får nya kooperatörer råd och stöd. Miljöpartiet anser att den
            sociala ekonomin där kooperativ och andra sociala företag ingår
            bör stödjas och anser att stödet till den sociala ekonomin som
            sker genom Nutek kan fördubblas från 35 till 60 miljoner kronor
            årligen. Stödet bör kunna gå både till kooperativa utvecklingscentrum
            och till annan stödstruktur för att utveckla sociala företag.
          </p>
          <head xml:id="i-TbKLGr26gVcbve6u7DgTjY" type="h2">
            6.4 Större möjlighet till krediter för små företag
          </head>
          <p xml:id="i-EG51uDKPHCHjaH5ACmn7mW">
            Regionala kreditgarantiföreningar utvecklas just nu runt om i
            landet. Genom kredit­garantiföreningar skapas bättre förutsättningar
            för krediter och lån till nya och växande småföretag. Kreditgarantiföreningar
            är ideella föreningar där företagare stöder varandra genom garantier
            till banklån. Ett statligt stöd finns till utvecklingen av nya
            kredit­garantiföreningar, i övrigt sker finansieringen av verksamheten
            av föreningarna själva. Miljöpartiet anser att det är angeläget
            att fler kreditgarantiföreningar ska kunna startas och vill därför
            genom anslaget till Nutek satsa ytterligare fem miljoner på utvecklingen
            av kreditgarantiföreningar.
          </p>
          <head xml:id="i-Lg1X1f58mEe2LrLMCSMrJJ" type="h2">
            6.5 Ökad satsning på såddfinansiering
          </head>
          <p xml:id="i-Nwjqig6xJmQiaJmzNWe1sG">
            Genom anslaget till Nutek tillförs Almi medel för såddfinansiering.
            Såddfinansiering är en typ av finansieringen som sker i mycket
            tidiga skeenden av ett företags utveckling där osäkerheten är
            så pass stor att vanligt riskkapital eller kapital via banker
            inte finns att tillgå. Vi menar att tillgången till såddfinansiering
            är mycket viktig för att nya produkter ska kunna bli framgångsrika
            företag. Samtidigt har kritik framförts mot Almis verksamhet och
            det är därför viktigt att nya satsningar där följs upp ordentligt
            samt att Almi i sin verksamhetsredovisning skapar transparens
            och tydlighet kring sina mål samt hur de medel som finns där använd.
            Almi måste därför redovisa mått som gör att jämförelser kan göras
            med annan typ av såddfinansiering. Miljöpartiet menar att Almi
            kan tillföras 65 miljoner kronor men att regeringen i Almis ägardirektiv
            tydliggör Almis mål och vilka mått som används för att mäta effektivitet
            i deras verksamhet.
          </p>
          <head xml:id="i-Av8AFmpU7dx89VRQsrhgoA" type="h2">
            6.6 Produktutveckling i företag
          </head>
          <p xml:id="i-FagJLKUEqg6UDxgN54v3BZ">
            Industriella utvecklingscentrum (IUC) har under många år varit
            duktiga på att jobba med avknoppning av nya företagsidéer i befintliga
            företag. Vi menar att IUC bör få ett uppdrag av regeringen att
            jobba med avknoppning och att detta finansieras genom anslaget
            till Nutek som därför ökas med ytterligare 60 miljoner kronor
            jämfört med regeringen.
          </p>
          <head xml:id="i-SgW47yD1MhuEQaGxcHYUWL" type="h2">
            6.7 Kvinnors företagande
          </head>
          <p xml:id="i-3CJahiKks3WnDSyexu5Ks9">
            Kvinnor startar i lägre utsträckning företag än män. Flera anledningar
            till detta finns där en viktig anledning självklart är den könssegregerade
            arbetsmarknaden. Men det finns strategier för att motverka detta
            och skapa förutsättningar för kvinnor att starta företag. Nutek
            har bedrivit ett framgångsrikt arbete genom utbildning, nätverkande,
            forskning m.m för att skapa möjligheter för kvinnor att starta
            företag. Regeringen föreslår att ytterligare 100 miljoner kronor
            satsa på kvinnors företagande.
          </p>
          <head xml:id="i-BkfouUo4AgiBCmgqxapPYt" type="h2">
            6.8 Satsning på export av miljöteknik
          </head>
          <p xml:id="i-FU377bPj9586pCRyN2JUNo">
            Sverige har många ledande miljöteknikföretag. Höga miljökrav
            och en kraftfull miljölagstiftning kombinerat med ekonomiska styrmedel,
            information och forskning har gjort att en stark hemmamarknad
            kunnat utvecklas för svenska miljöteknikföretag. Denna starka
            hemmamarknad bär nu frukt genom att svensk miljöteknik går på
            export. Värdet på exporten beräknas idag till cirka 25 miljarder
            kronor och marknaden växer fort. Fram till 2010 beräknas exporten
            öka med minst 10 miljarder kronor enligt Exportrådets prognoser.
            Det motsvarar 10 00015 000 nya jobb.
          </p>
          <p xml:id="i-VBnvsoYYbCsh2zzuWq2Dt6">
            Samtidigt finns det risk för att svenska företag inte kan hänga
            med på den globala marknaden på grund av att de saknar de resurser
            som krävs för att till exempel vara med i internationella upphandlingar.
            I en rapport till Nutek hösten 2006 Potential för investeringar
            i svenska miljöteknikbolag med marknadsexempel från export­marknaderna
            i Kina och Rumänen beskrivs både potentialen för de svenska företagen
            och deras problem. I rapporten beskrivs också ett antal viktiga
            åtgärder för att underlätta för miljöteknikföretagens export.
            Vi menar att det är viktigt att Nutek och Swedentech Exportrådets
            satsning på export av svensk miljöteknik tillförs de medel som
            de behöver för att kunna stödja svenska företag att vara med i
            den internationella konkurrensen. Miljöpartiet föreslår därför
            att Nutek ges i uppdrag att genomföra de åtgärder som föreslås
            i rapporten Potential för investering i svenska miljöteknikbolag
            och anslår för detta 30 miljoner kronor till Nutek.
          </p>
          <head xml:id="i-WBSJH2XVhvnvkArXMvk6pv" type="h2">
            6.9 Utred miljöteknikföretagens kreditsituation
          </head>
          <p xml:id="i-YAEXLQctNSyzQNY9qFUyHi">
            Miljöpartiet menar att det finns fog för att utreda om de svenska
            miljöteknikföretagen är i behov av statliga garantier för att
            underlätta finansieringen av miljöteknikföretagens utveckling
            och föreslår att Nutek ges i uppdrag att studera dessa frågor
            vidare.
          </p>
          <head xml:id="i-VVRaqTJc1TdS5k4vjjwWMb" type="h2">
            6.10 Andra generationen svensk miljöteknik
          </head>
          <p xml:id="i-36s9tEyMEzKZRKgA9oe8Zd">
            Samtidigt som staten har en viktig roll i att stödja och utveckla
            den svenska exporten av miljöteknik är det viktigt att fortsätta
            utveckla hemmamarknaden för att på det sättet skapa möjligheter
            för en ny generation miljöteknik. Det räcker inte längre att vara
            bäst på förnybar energi eller att rena farligt avfall. Nu krävs
            incitament för att gå vidare mot större systemlösningar. Att producera
            bioenergi är bra och nödvändigt men att hitta kommunikationslösningar
            som kräver mindre energi eller ingen energi alls är att ta ytterligare
            ett steg. Denna insikt bör vi ta fasta på. Kunnandet och tekniken
            kommer att efterfrågas alltmer. Miljöhänsyn är en konkurrensfördel,
            inte dess motsats. Framtidens jobb skapas i symbios med medvetenhet
            om de begränsningar, men också möjligheter, som naturlagarna sätter.
            Genom att vara bäst på hållbarhet driver vi på en positiv utveckling
            och förnyelse av näringslivet samtidigt som nya jobb skapas och
            våra samhällen utvecklas.
          </p>
          <p xml:id="i-Q2mgXeXtPCGigikVHLJYxx">
            I detta arbete har Swentec Sverige miljöteknik råd en viktig
            roll. För att förstärka arbetet med att ta fram framtidens miljöteknik
            föreslår Miljöpartiet att Swentec får en mer formaliserad och
            aktiv roll i arbete med klimp. Klimp aviserades första gången
            i budgetpropositionen för 2002 och dess syften förtydligades i
            2002 års klimatpolitiska beslut. Investeringsprogrammen är till
            för att gynna projekt som leder till minskad klimatpåverkan. Av
            propositionen framgår att kostnadseffektiviteten skall utgöra
            en viktig bedömningsgrund för beviljande av projekt. Åtgärderna
            skall i första hand bedömas utifrån kostnadseffektivitetskriteriet,
            dvs. med befintlig teknik hur man billigast kan få en viss utsläppsminskning.
            I propositionen står vidare att det dock kan vara angeläget att
            i mindre omfattning genomföra åtgärder trots en lägre kostnadseffektivitet.
            Nya metoder och tekniker bör kunna prövas även om kostnaderna
            initialt är höga för demonstrationsprojekt. Detta har sedan kommit
            att tolkas att omfatta någon enstaka procent av medlen.
          </p>
          <p xml:id="i-3kTjnLT1doJ7ueZmmwqvv1">
            Det som är kostnadseffektivt på kort sikt är inte alltid det
            som är mest kostnadseffektivt på längre sikt. Det är också viktigt
            att beakta möjligheten att stödja utvecklingen av nya företag,
            produkter och metoder som kan ge ut­släppsminskningar i framtiden,
            både i Sverige och utomlands. Riksdagen bör förtydliga att en
            något större andel kan och bör användas för sådana mer framtidsinriktade
            satsningar. Även dessa måste dock ingå i ett sammanhang som gör
            trovärdigt att pengarna kommer till god användning.
          </p>
          <p xml:id="i-XG1u8RcPF8eBDcmSaS9Stn">
            Swentecs uppdrag är att bl.a. främja utveckling, kommersialisering
            marknads­introduktion av miljölösningar, inklusive sådana för
            minskad klimatpåverkan.
          </p>
          <p xml:id="i-9DFmqyWRVd2JiceQ6YpspF">
            Ett mer formaliserat samarbete mellan Naturvårdsverket och Swentec
            kring Klimp skulle kunna ge positiva synergieffekter. Det skulle
            bl.a. främja mer långsiktiga framtidsinriktade satsningar inom
            utveckling, kommersialisering och marknads­introduktion av klimatförbättrande
            lösningar. Framförallt skulle ett mer långsiktigt perspektiv i
            beviljade satsningar kunna införas.
          </p>
          <p xml:id="i-PmApAKBUQonby9nqnbTwVE">
            Riksdagen bör således tydliggöra att en något större andel av
            Klimpmedlen kan och bör användas för mer framtidsinriktade satsningar
            på ny teknik, i samverkan mellan Naturvårdsverket och Swentec
            enligt vad som beskrivits ovan.
          </p>
          <head xml:id="i-DX2q3aNDLwRdtxz6seivdV" type="h2">
            6.11 Ja till fortsatt satsning på integrering av IFS och Almi
          </head>
          <p xml:id="i-EKUGJKXGv6zqWWCLVgwvmq">
            Miljöpartiet var i budgetpropositionen för 2006 med och tog initiativ
            till att stödja samarbetet mellan IFS och Almi. Vi välkomnar att
            regeringen fortsätter detta viktiga arbete och bifaller därför
            satsningen på ytterligare 80 miljoner kronor för detta arbete.
          </p>
          <head xml:id="i-7DMfjVuJJM63pp9CKBiHgs" type="h2">
            6.12 Satsning på ekoturism
          </head>
          <p xml:id="i-5ab2pGrQvh8w7pqVPX13An">
            Sverige är ett fantastiskt land för ekoturism. Många svenska
            företag är också framgångsrika inom detta område. Många aktörer
            är däremot fortfarande små och har svårt att marknadsföra sig
            internationellt. Miljöpartiet anser att ett program behövs för
            att stärka svensk ekoturism ytterligare och vill därför tillföra
            ytterligare fem miljoner till anslag 38:4 Turistfrämjande.
          </p>
          <head xml:id="i-5z4Cf61V3z5YBSh9Ukxm4U" type="h2">
            6.13 Satsningar på ett mer aktivt standardiseringsarbete
          </head>
          <p xml:id="i-8WuSedUQyWXWW4in3T451s">
            1 300 nya och reviderade internationella standarder presenteras
            varje år. Enbart på europeisk standardiseringsnivå är ungefär
            1500 kommittéer och 60 000 personer engagerade. Sverige har en
            ledande roll i standardiseringsarbetet, bl.a. leder vi tillsammans
            med Brasilien arbetet med att ta fram en global standard för socialt
            ansvar.
          </p>
          <p xml:id="i-S1SVvCaEUMAbPdjvi2o6W2">
            Miljö- och konsumentrörelsen ser den ökande standardiseringen
            som en möjlighet att höja nivån på miljöarbetet, men det förutsätter
            att standardiseringsarbetet sker öppet och att samhällets organisationer
            är representerade i hela processen. Frågan om delaktighet gäller
            inte bara svenska småföretag och miljö- och konsumentintressen,
            utan i minst lika hög grad globalt. Flertalet av ISO:s 151 medlemsländer
            kan av ekonomiska och fackkunskaps­mässiga skäl endast i mycket
            begränsad omfattning delta i standardiserings­arbetet. I åtskilliga
            kommittéer har de minst utvecklade länderna ingen representation
            alls.
          </p>
          <p xml:id="i-QCbHvZkkmSeE8hfjzqu257">
            Sverige saknar ännu en standardiseringsstrategi. Miljöpartiet
            menar att ett arbete med en sådan strategi bör inledas skyndsamt
            och att vi i strategin ska ha med hur de minst utvecklade länderna
            kan gynnas samt hur mindre företag och ideella organisationer
            kan ges bättre representation i standardiseringsarbete. Regeringen
            bör snarast inleda arbetet med att ta fram en nationell strategi
            med dessa förtecken. Miljöpartiet avsätter för detta ändamål ytterligare
            5 miljoner kronor till anslag 39:6 Bidrag till standardisering.
          </p>
          <head xml:id="i-3uDYfUdoLjNR8xozFBBs6t" type="h2">
            6.14 Exportfrämjande
          </head>
          <p xml:id="i-7YCn7jGAXd4nvMZzCe6qmW">
            Vi välkomnar regeringens översyn vad det gäller exportfrämjande.
            Vi prioriterar framtidsbranscher för många små och medelstora
            företag (Sveriges framtida storföretag) inom miljö och hållbar
            utveckling.
          </p>
          <head xml:id="i-JqyKjBDRSaEnBHD7MFicZS" type="h2">
            6.15 Viktiga åtgärder utanför politikområdet
          </head>
          <p xml:id="i-JkLQUJwDncjzsvJGchzrf9">
            Miljöpartiet menar att den förmånsrättsreform som drevs igenom
            med stöd av Kristdemokraterna, Socialdemokraterna och Vänsterpartiet
            har varit mycket skadlig för svenska små och medelstora företag.
            Reformen bör omedelbart återtas (beskrivs närmare i motion till
            arbetsmarknadsutskottet).
          </p>
          <p xml:id="i-3dLV3cfpMXpN1b3bHGdJEh">
            För att underlätta den privata kapitalbildningen vill vi utreda
            möjligheten till ett skattefritt sparande för start av näringsverksamhet.
          </p>
          <head xml:id="i-Vy6PvqaeSFKmw1unite3Ti" type="h2">
            6.16 Reformering av 3:12-reglerna och vissa andra skattefrågor
          </head>
          <p xml:id="i-4LohyJeJe9jC8WjjF9o8mx">
            Miljöpartiet ser positivt på den fortsatta reformeringen av 3:12-reglerna
            som regeringen föreslår för att underlätta för företagen. Reformeringen
            av 3:12-reglerna har vi själva drivit aktivt och kan därför välkomna
            att de nu genomförs.
          </p>
          <p xml:id="i-LYLeALk3NE6VdReZy9cmn1">
            Till skillnad från regeringen ser vi dock ett stort problem i
            avskaffandet av den allmänna nedsättningen av arbetsgivaravgiften
            och egenavgiften som regeringen föreslår. Särskilt allvarligt
            är detta då de förslag till skattenedsättningar som man föreslår
            vad gäller vissa tjänsteföretag skjuts på framtiden. Detta innebär
            nämligen i praktiken att många tjänsteföretag (liksom andra företag)
            får kraftigt höjda arbetsgivar­avgifter under de närmaste åren.
            Vi är också mycket tveksamma till regeringens ambitioner att generellt
            skattesubventionera tjänsteföretag som inte alla är utsatta för
            internationell konkurrens medan man höjer skatterna för mindre
            konkurrensutsatta industriföretag.
          </p>
          <head xml:id="i-8sA3NSoAnm6MMUGcreZhct" type="h2">
            6.17 Utförsäljning av statliga bolag
          </head>
          <p xml:id="i-SDYw1jCp3TwdzP73E12qEC">
            Vi välkomnar regeringens översyn över det statliga ägandet. Miljöpartiet
            menar att det kan finns en potential till utförsäljningar av statliga
            bolag. Efter översynen av ägandet avser vi återkomma med vilka
            bolag som vi anser möjliga att sälja. Parallellt med detta är
            det viktigt att också styrningen av de statliga bolagen ses över
            och förbättras i enligt med vad som beskrivs i Miljöpartiets motion
            om styrningen av statliga bolag.
          </p>
        </div>
        <div xml:id="i-D75ur5JAMbt4UkeUR4AEX7" type="motSignatures">
          <list xml:id="i-QVosmtCQFWhVjwWhmn65iS">
            <item xml:id="i-6AtJDpJoTtcVaAXQFr6Lak" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-Tyc1P9cW3HWDpSvg4vRWFw" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-CyL3sGPoUE5rtkWKLCk2GT" who="i-UFTZBKNRWWLXUXAtcCcVfH">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
