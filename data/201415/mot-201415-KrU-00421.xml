<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KrU-00421">
  <teiHeader>
    <fileDesc>
      <titleStmt>
        <title>The Unstraight Museum</title>
        <author corresp="i-Y5fgQ33MMnP4uyafJ9fz8i">av Robert Hannah (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:421 av Robert Hannah (FP)</title>
          <idno type="rdwebb">H202421</idno>
          <rs type="number">421</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H202421/text</ref>
          <ref type="dokument_url_html">http://data.riksdagen.se/dokument/H202421</ref>
          <ref type="dokumentstatus_url_xml">http://data.riksdagen.se/dokumentstatus/H202421</ref>
          <ref type="docx">http://data.riksdagen.se/fil/37518BC4-3F25-4CDE-8F79-DABEDB08ACE6</ref>
          <ref type="pdf">http://data.riksdagen.se/fil/6DF3F735-9231-4F8E-996D-BC8837228D30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YRTxA4XYwbpaj61HSzsHPE" type="signed"/>
        <correspContext corresp="i-YRTxA4XYwbpaj61HSzsHPE">
          <note type="signatory" corresp="i-Y5fgQ33MMnP4uyafJ9fz8i"/>
        </correspContext>
        <correspAction xml:id="i-HyaLxqQaJDs5Jrpc2bhZwj" type="submitted">
          <date when="2014-11-06"/>
          <time when="09:49:09"/>
        </correspAction>
        <correspAction xml:id="i-2kWhFRbvHDGsToVHg1uB1h" type="referred">
          <date when="2014-11-12"/>
        </correspAction>
        <correspAction xml:id="i-AyAonjMMgNBGFJF9DEcnh8" type="assigned">
          <date when="2016-05-09"/>
          <time when="16:08:19"/>
        </correspAction>
        <correspContext corresp="i-AyAonjMMgNBGFJF9DEcnh8">
          <ref type="assignedTo">Kulturutskottet</ref>
        </correspContext>
        <correspAction xml:id="i-LcSjpU7QuEJsbReTgFwUF1" type="behandlas_i"/>
        <correspContext corresp="i-LcSjpU7QuEJsbReTgFwUF1">
          <ref type="uppgift">2014/15:KrU10</ref>
          <ref type="ref_dok_id">H201KrU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU10</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SC3PH51qWadRLBnj34RXCj" type="motHeader">
        <div xml:id="i-7pju19fDHtqZRAcQQX3wM3" type="motTitle">
          Motion till riksdagen 2014/15:421 av Robert Hannah (FP) The Unstraight
          Museum
        </div>
      </div>
      <div xml:id="i-Ud4syQoDf3VcmvyPCSAy6q" type="motBody">
        <div xml:id="i-LHLuAoY8Vyesn7YCvbMfTR" type="motProposal" subtype="förslag">
          <head xml:id="i-D2Tj3574LJktwCNCWGaXJR">
            Förslag till riksdagsbeslut
          </head>
          <list xml:id="i-BVE2Tm2McEwpy4h7PNRsST" style="ol">
            <item xml:id="i-94tyjXFijoehTRWYZ4Ksva">
              Riksdagen tillkännager för regeringen som sin mening vad som
              anförs i motionen om att utreda möjligheten att stötta organisationen
              The Unstraight Museum genom ett årligt verksamhetsbidrag.
            </item>
            <item xml:id="i-1fh4dkXajMj3c9X6P468Y">
              Riksdagen tillkännager för regeringen som sin mening vad som
              anförs i motionen om att utreda möjligheten att kostnadsfritt
              upplåta en byggnad på en central plats i Stockholm för organisationens
              dokumentations-, utställnings- och museiproduktionsverksamhet.
            </item>
            <item xml:id="i-TH5TbPf49SyYq9pJGjmYHj">
              Riksdagen tillkännager för regeringen som sin mening vad som
              anförs i motionen om att utreda möjligheten att göra The Unstraight
              Museum till ett nationellt resurscentrum för insamling och dokumentering
              av hbtq-personers kulturarv.
            </item>
          </list>
        </div>
        <div xml:id="i-YXrtYDzgB44S67KMegCwF9" type="motContent">
          <head xml:id="i-DBy1LU1icsXb5eNa5TNVos" type="h1">
            Motivering
          </head>
          <p xml:id="i-P4Nr4wWpi9FCgC9Xr7zDZc">
            Den grupp som inte syns, finns inte. Finns man inte så är möjligheterna
            till lika rättigheter små. De svenska museerna har ett stort ansvar
            i att definiera vad som är viktigt – och vad som inte är det.
            Ett erkänt faktum idag är att samtliga svenska museer sitter med
            samlingar som i huvudsak innehåller heterosexuell historia.
          </p>
          <p xml:id="i-6dtAvn8JihbHWkEVR1iV12">
            Trots att tydliga riktlinjer finns för bevarandet av hbtq-gruppens
            kulturarv har den inte tagits på allvar. Hbtq-gruppens kulturarv
            har därför till stor del gått förlorat eller riskerar att förloras
            om inte ett särskilt institut ges i uppdrag och får stöd för att
            bevara hbtq-gruppens kulturarv.
          </p>
          <p xml:id="i-VCSzXPMZqrGrsbudQ9v9SP">
            Organisationen RFSL arbetar på ett hedersamt sätt för att hbtq-personer
            ska ha samma rättigheter, möjligheter och skyldigheter som andra
            genom politisk påverkan, informationsarbete och sociala och stödjande
            verksamheter. Men organisationen arbetar, precis som befintliga
            museer i Sverige, inte med hbtq-personers kulturarv på det sätt
            som behövs för att arvet inte ska förloras. Däremot gör organisationen
            The Unstraight Museum det.
          </p>
          <p xml:id="i-nDjirr82epG5bGbeBxHL2">
            The Unstraight Museum är en svensk icke-statlig ideell förening
            med säte i Stockholm som startades 2008. Organisationen startades
            av ideella krafter ur det faktum att svenska museer såväl som
            museer utanför Sveriges gränser underlåtit och fortfarande underlåter
            att insamla, dokumentera och ställa ut hbtq-personers historia
            och samtid. Att vara ”unstraight” innebär att inte tillhöra heteronormen
            i samhället. Organisationen är politiskt obunden och medlem i
            International Council of Museums (ICOM).
          </p>
          <p xml:id="i-DdVcu9f5XR3MA4FTpGZ8ZY">
            The Unstraight Museum arbetar med att använda den kapacitet och
            erfarenhet som finns inom hbtq-rörelsen för att utveckla en verksamhet
            i Sverige som på ett beständigt sätt kan arbeta med hbtq-personers
            historia och samtida berättelser i Sverige och internationellt.
            Organisationen arbetar med kulturarv, dokumentation och utställnings-
            och museiproduktion genom att
          </p>
          <p xml:id="i-8vfF63dqpEzDuf4jvxWw16">
            – digitalt insamla, dokumentera och tillgängliggöra ”unstraight”
            historia och berättelser i alla dess former från allmänhet, ideella
            organisationer och museer.
          </p>
          <p xml:id="i-7QMdjVx6UKT443YznxYLgD">
            – stärka hbtq-personer och hbtq-organisationer genom att ge möjlighet
            att dela sina berättelser och ta del av andras – samtida eller
            historiska.
          </p>
          <p xml:id="i-Br39n1tsWJy4UZTjdTi2fs">
            – skapa förståelse hos yngre och äldre generationer varför det
            är viktigt med olika perspektiv på vår gemensamma historia.
          </p>
          <p xml:id="i-UMPgCs442VoPvGE4YxohCQ">
            – uppmuntra och stödja kulturarvsinstitutioner och museer att
            inkludera ”unstraighta” perspektiv i sina befintliga samlingar
            och utställningar.
          </p>
          <p xml:id="i-PH7UPzgDNvFEQhDoiCd8dV">
            – uppmana kulturarvsinstitutioner och museer i att ta aktiv ställning
            i hbtq-frågor.
          </p>
          <p xml:id="i-RXugjmmpG2iciieXYFRD8F">
            – skapa verktyg och metoder för kulturarvsinstitutioner och museer
            att arbeta med icke-normativa perspektiv.
          </p>
          <p xml:id="i-MQ3ktcvmHKQ7fannB7QUWG">
            The Unstraight Museum har sedan starten 2008 varit uteslutande
            projektorienterad. Fastän att organisationen inte uppbär verksamhetsbidrag
            i någon form har man trots detta genomfört ett stort antal projekt
            varav de flesta utanför Sveriges gränser, bland annat genom Sida
            och Svenska institutet finansierade projekt i Lettland, Serbien,
            Bosnien och Hercegovina, FYR Makedonien, Kosovo, Ryssland, Albanien
            och Vietnam. I Sverige har organisationen bland annat samarbetat
            med Historiska museet, Tekniska museet, Polismuseum, Riksidrottsmuseet,
            Armémuseum och Nobelmuseum. The Unstraight Museum fick Sveriges
            Museers hederspris för sin verksamhet 2013.
          </p>
          <p xml:id="i-VKsoLQqjb7NMsrTkdiZe4w">
            För att hbtq-gruppen på ett rättvist sätt skall få sin historia
            och samtida situation erkänd efter att ha haft en historiskt svag
            ställning på grund av statligt sanktionerat våld, förtryck och
            diskriminering krävs en mer permanent och statligt stöttad verksamhet
            än vad befintliga svenska museer har kunskap och kapacitet till.
            The Unstraight Museum bör därför erhålla verksamhetsstöd och den
            svenska staten bör upplåta en byggnad på central plats i Stockholm
            för organisationen The Unstraight Museum för dels dokumentation,
            dels utställnings- och museiproduktion. Det bör också utredas
            om The Unstraight Museum kan göras till ett nationellt resurscentrum
            för insamling och dokumentering av hbtq-personers kulturarv. För
            att insamlingen av hbtq-personers kulturarv ska kunna genomföras
            bör det även vara möjligt för andra organisationer, t.ex. RFSL,
            som besitter information och arkiv, att kunna ansöka om medel
            för att kunna dela med sig av sin information till The Unstraight
            Museum.
          </p>
        </div>
        <div xml:id="i-4eV9gjb2WfTiwZB9CrEHZj" type="signatureBlock">
          <list xml:id="i-BfLtps5kQR1SF4GMsazWMv">
            <item xml:id="i-WdYrJrjkNt994CPP9tJhfu" who="i-Y5fgQ33MMnP4uyafJ9fz8i" type="signature">
              Robert Hannah (FP)
            </item>
          </list>
        </div>
      </div>
    </body>
  </text>
</TEI>
