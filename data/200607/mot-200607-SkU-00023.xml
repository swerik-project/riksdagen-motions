<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00023">
  <teiHeader>
    <fileDesc>
      <titleStmt>
        <title>med anledning av prop. 2006/07:109 Införande av trängselskatt i Stockholm</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:109 Införande av trängselskatt i Stockholm</title>
          <idno type="rdwebb">GU02Sk23</idno>
          <rs type="number">Sk23</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk23/text</ref>
          <ref type="dokument_url_html">http://data.riksdagen.se/dokument/GU02Sk23</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk23</ref>
          <ref type="doc">http://data.riksdagen.se/fil/64558347-6A09-4423-8D62-E0EC25FCE1EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WZNVdrN83hxBQXp8kigokp</idno>
            <name>Anne-Marie Wallouch</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BWK6p5ff2Hay6Mng55dL6y" type="basedOn"/>
        <correspContext corresp="i-BWK6p5ff2Hay6Mng55dL6y">
          <ref>Proposition 2006/07:109</ref>
        </correspContext>
        <correspAction xml:id="i-Cm4feodUHBgsu8nVBneswu" type="signed"/>
        <correspContext corresp="i-Cm4feodUHBgsu8nVBneswu">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-WZNVdrN83hxBQXp8kigokp"/>
        </correspContext>
        <correspAction xml:id="i-9btKxZsRKvKZMKjiX3BpML" type="referral">
          <date when="2007-05-08"/>
        </correspAction>
        <correspAction xml:id="i-9GDR5kH5cUiJUmTErzV91Z" type="dismissal">
          <date when="2007-05-04"/>
        </correspAction>
        <correspAction xml:id="i-BK7hY1cWG2HZnPXdijnM2t" type="dismissal">
          <date when="2007-05-04"/>
        </correspAction>
        <correspAction xml:id="i-3RHbobbzyFrFstfmsVBhdR" type="transfer">
          <date when="2007-04-27"/>
        </correspAction>
        <correspAction xml:id="i-9wu9GVHG5fPAjphESmXwmC" type="submission">
          <date when="2007-04-27"/>
        </correspAction>
        <correspAction xml:id="i-NjfKGuiDU5J9i28ERaTLRZ" type="assigned"/>
        <correspContext corresp="i-NjfKGuiDU5J9i28ERaTLRZ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Bv6u6PPnjxn4c77TttUV63" type="motBody">
        <div xml:id="i-VJd8JNiVeS8ECSvCmUtjH4" type="motProposal" subtype="förslag">
          <head xml:id="i-VT3XxUUywWth1yW4T8XHSu">
            1 Förslag till riksdagsbeslut
          </head>
          <list xml:id="i-P1ufEt8KHxu8X7AyNgVqpb" style="ol">
            <item xml:id="i-EuZ4441Mk3YWxc98uvBJbJ">
              Riksdagen tillkännager för regeringen som sin mening vad i motionen
              anförs om att en kommun som så önskar ska få möjlighet att införa
              trängselskatt genom avtal med regeringen.
            </item>
            <item xml:id="i-Q1FSEEMaTwHpmGis1pqT4Z">
              Riksdagen begär att regeringen återkommer till riksdagen med
              lagförslag som möjliggör för kommuner att i framtiden själva få
              avgöra om de vill införa trängselavgifter.
            </item>
            <item xml:id="i-WMk4SUsWJfVW2PYX287XMz">
              Riksdagen tillkännager för regeringen som sin mening vad i motionen
              anförs om att tilläggsavgiften bör uppgå till 500 kr per månad.
            </item>
            <item xml:id="i-E6xeKohiyLXNaHFAHYGycZ">
              Riksdagen tillkännager för regeringen som sin mening vad i motionen
              anförs om att det inte ska finnas någon begränsningsregel för
              tilläggsavgiften.
            </item>
            <item xml:id="i-UKJLYP7gLLiy5gCXgUTjzd">
              Riksdagen tillkännager för regeringen som sin mening vad i motionen
              anförs om att färdtjänst och skolskjuts inte ska betala trängselskatt.
            </item>
            <item xml:id="i-4xdPdG9Q7A3jGHnUAzWBu3">
              Riksdagen tillkännager för regeringen som sin mening vad i motionen
              anförs om att regeringen måste tillse att trängselskatt för taxi
              inte belastar färdtjänstresenärerna.
            </item>
            <item xml:id="i-PgCa8doPVL8H8QJ679N6PC">
              Riksdagen tillkännager för regeringen som sin mening vad i motionen
              anförs om att regeringen ska avskaffa Lidingöregeln.
            </item>
            <item xml:id="i-BkUZFBebFdZXdinq2AM5hm">
              Riksdagen tillkännager för regeringen som sin mening vad i motionen
              anförs om att privatpersoner inte ska ha avdragsrätt för trängselskatt
              i inkomstskattelagen.
            </item>
            <item xml:id="i-6FBEyCBY5Ai6YMgHbB9tB9">
              Riksdagen tillkännager för regeringen som sin mening vad i motionen
              anförs om att intäkterna från framtida trängselskatter, förutom
              kostnaderna för system- och administrationskostnaderna, ovillkorligt
              återförs till Stockholmsregionen och dess valda instanser.
            </item>
            <item xml:id="i-X9tAoC9CYxjSPdGZYZ3kzv">
              Riksdagen tillkännager för regeringen som sin mening vad i motionen
              anförs om att om regeringens förslag om att inrätta en särskild
              vägfond vinner riksdagens bifall, ska fondens medel även kunna
              användas till satsningar inom kollektivtrafiken.
            </item>
            <item xml:id="i-Nem3pGBmepHFwzXgHdTye8">
              Riksdagen tillkännager för regeringen som sin mening vad i motionen
              anförs om att trängselintäkterna, förutom kostnaderna för system-
              och administrationskostnaderna, återförs till Stockholmsregionen
              genom kreditering på statsbudgetens inkomstsida.
            </item>
          </list>
        </div>
        <div xml:id="i-3c5aNyWxp1Wz9fx8KzNc9K" type="motContent">
          <head xml:id="i-XWyPD3p8e6JaV6JrZpftX2" type="h1">
            med anledning av prop. 2006/07:109 Införande av trängselskatt
            i Stockholm
          </head>
          <head xml:id="i-Tw9sPm9NQ5QQiLjn2cwqUX" type="h1">
            2 Bakgrund
          </head>
          <p xml:id="i-WNssVtWdjngtZLo31TrDim">
            I regeringens proposition 2006/07:109 Införande av trängselskatt
            i Stockholm, föreslås att trängselskatt införs i Stockholm från
            och med den 1 augusti 2007. Syftet med en trängselskatt är att
            förbättra framkomligheten och miljön i Stockholm, men regeringen
            anser även att syftet är att bidra till att finansiera investeringar
            i vägnätet i Stockholmsregionen.
          </p>
          <p xml:id="i-Agy4aZ4HM5QyDYXnJMmxPv">
            I samband med valet 2006 var motståndet mot trängselskatt från
            borgerliga partier omfattande. Kritik framfördes bland annat mot
            att hela processen med försöksverksamheten i Stockholm var odemokratisk
            och inte beaktade det lokala och regionala inflytandet. När nu
            borgerligheten svängt i frågan om trängselskatt väljer man en
            inriktning där regionen inte själva får avgöra användningsområdet.
            Regeringen vill med andra ord inskränka det kommunala självstyret
            och låta staten bestämma över stockholmarna.
          </p>
          <head xml:id="i-7pC5gWDyzLC7jga5PBSoCC" type="h1">
            3 Grundläggande förhållningssätt
          </head>
          <p xml:id="i-Eom5VHrVF2LH8iLPNNksfr">
            Vi anser att alla trafikslag ska bära sina samhällsekonomiska
            kostnader. För trafikens del handlar det om kostnader för miljöskador,
            minskad produktivitet i jord- och skogsbruk, kalkning, allergier,
            luftvägssjukdomar och cancer orsakade av avgaser, trafikolyckor,
            trängsel, korrosion av material med mera. Allt detta ger upphov
            till kostnader som bilisten i dag slipper betala.
          </p>
          <p xml:id="i-9f6ViSBYrTffxRTcnarwVY">
            Vägtrafiken står för en stor andel av den globala klimatpåverkan
            och de lokala utsläppen av luftföroreningarna. I Stockholm är
            trafiken det enskilt största miljöproblemet. Ett högre pris på
            de mest miljöbelastande transporterna leder till kortare och färre
            resor, mer samåkning och bättre lastfaktor. Vi får bränslesnålare
            fordon, ökad andel hållbara transportslag och bättre villkor för
            lokalt producerade varor och förnybara drivmedel.
          </p>
          <p xml:id="i-Gd69Cq39dsAreepUcNinQi">
            Det finns ett antal ekonomiska styrmedel för att få trafiken
            att betala sina samhällsekonomiska kostnader. Ett av dem är trängselskatt.
          </p>
          <p xml:id="i-H9jHQm96nrH9F5H1jCzuQb">
            Vänsterpartiet anser att det är omöjligt att bygga bort trängseln
            i storstäderna genom nya vägar. Nya kringfartsleder leder till
            mer trafik och i slutändan samma problem som de var tänkta att
            avhjälpa. Något som dock hjälper mot vägträngsel är en trängselskatt
            i kombination med förbättrad kollektivtrafik. Principen för trängselskatt
            påminner om den som finns för parkeringsavgifter. Det betyder
            att avgiftens storlek bestäms av läge och tidpunkt.
          </p>
          <p xml:id="i-HYMbNarDHkqsJgjiJXCpBp">
            Försöket med trängselskatt i Stockholm gav mycket tydliga resultat:
            antal bilar som färdades in och ut från Stockholms innerstad minskade
            med över 20 %, kollektivtrafiken utökades med 14 nya busslinjer
            och 200 nya bussar, antal kollektivtrafikresor ökade med 50 000
            per dag, det lokala näringslivet fick ökad framkomlighet, kötiderna
            in till city halverades och trafiken på Essingeleden påverkades
            marginellt.
          </p>
          <p xml:id="i-J6siXS2wbNLqyzL3SuKYky">
            Men trängelskatten är även ett radikalt omfördelningssystem inom
            trafiken. Trängselskatt kombinerat med en utbyggd kollektivtrafik
            gynnar enligt fördelningsanalyser låginkomsttagare, studenter,
            barn och ungdomar, äldre och kollektivtrafikresenärer. Utifrån
            ett könsperspektiv är det kvinnors resande som stärks och därmed
            bidrar trängelskatten till att trafiksektorn blir mer jämställd.
          </p>
          <p xml:id="i-2RMKd12L9PyS5QqYKUu3NL">
            Ett införande av trängselskatt påverkar inte bara Stockholmsregionen.
            Ett minskat bilåkande i Stockholm minskar klimatpåverkan. I resten
            av landet finns det inte samma möjligheter till en god och omfattande
            kollektivtrafik. En minskad bilism i storstäder leder därmed till
            mindre krav på inskränkningar av bilåkande i övriga landet, som
            t.ex. en höjd bensinskatt. Ett införande av trängselskatt i en
            storstadsregion är därför av stor betydelse för hela landet.
          </p>
          <p xml:id="i-9BMMwTWj13Ste2CW55XRh1">
            Mot bakgrund av ovan har Vänsterpartiet förespråkat införandet
            av trängselskatt i Stockholm, men gärna även på andra platser
            i landet. En kommun kan dock inte själv bestämma att införa trängselskatt.
            För att det ska vara möjligt krävs enligt vissa bedömare en ändring
            av grundlagen, vilket i sin tur kräver två riksdagsbeslut med
            val emellan. I väntan på detta bör en kommun som så önskar få
            möjlighet att införa trängselskatt genom avtal med regeringen.
            Detta ska ges regeringen till känna.
          </p>
          <p xml:id="i-Frvnzen3UBym7BRTnW4Gjg">
            Eftersom det råder en viss oklarhet om riksdagen kan delegera
            till kommuner att införa trängselavgifter, eller om det måste
            till en ändring av grundlagen, anser vi att regeringen ska utreda
            hur det egentligen förhåller sig. Regeringen ska därefter återkomma
            till riksdagen med lagförslag som möjliggör för kommuner att i
            framtiden själva få avgöra om de vill införa trängselavgifter.
            Detta bör riksdagen som sin mening ge regeringen till känna.
          </p>
          <head xml:id="i-UhUA74RH6yHV6yzAaL1EdM" type="h1">
            4 Införandet av trängselskatt i Stockholm
          </head>
          <p xml:id="i-8QjJkesHGudyT5mqQPQ5RW">
            Som vi tidigare har nämnt var de borgerliga partierna skeptiska
            till trängselskatt i Stockholm innan valet 2006. Det är därför
            glädjande att regeringen nu har ändrat sin negativa inställning
            till detta ekonomiska styrmedel.
          </p>
          <p xml:id="i-7scLbaiNHgx65vR36JPYX5">
            Ett syfte med trängselskatt är att möjliggöra för dem som har
            behov av att färdas med bil att kunna göra det utan tidsförluster.
            Ett annat ännu viktigare syfte är få ned onödigt bilåkande. Vägtrafikens
            utsläpp av koldioxid påverkar jordens klimat mycket negativt.
            Biltrafiken orsakar även stora luftföroreningar i den lokala miljön,
            vilket orsakar ohälsa för människor som bor i tätorter.
          </p>
          <p xml:id="i-8dwdnKdSQiFxezti2APTXw">
            Därför är det viktigt att så fort som möjligt få i gång systemet.
            Regeringens förslag om att införa trängselskatt i Stockholms stad
            från och med den 1 juli 2007 är inte en dag för tidigt. Det kan
            dock betyda att man i ett senare skede får göra vissa modifieringar,
            men för närvarande väger nyttan av att återinföra systemet tyngre
            än att vänta in korrigeringsförslag. Det geniala med trängselskatten
            är att den minskar problemen just där de är som störst, där det
            bor flest människor som utsätts och där halterna av föroreningar
            är som högst.
          </p>
          <head xml:id="i-MMm5HsyvafQPLpz6iM1ouw" type="h1">
            5 Betalning av trängselskatt
          </head>
          <p xml:id="i-BWrpPobmDgsDE6VLUoUe6v">
            När trängselskatten i Stockholm nu återinförs, ser vi behov av
            ett antal korrigeringar beträffande själva betalningen. Vi delar
            regeringens bedömning om att det snarast bör införas en månatlig
            debitering, att trängselskatt inte ska tas ut under juli månad
            samt att betalningen kan förbättras med s.k. autogiro. Vi tror
            även att det kan vara lämpligt att tillåta fem betalningsfria
            passager per år. Vi utgår ifrån att regeringen senare under hösten
            återkommer med förslag som kan göra det administrativt lättare
            att betala trängelskatt.
          </p>
          <p xml:id="i-UfZGvip3EKQQekdEZ3fJWc">
            Regeringen föreslår även förändringar av expeditionsavgift och
            tilläggsavgift. Om en bilägare inte betalar avgiften under en
            dag (skattebeslut sker per dag och kan max uppgå till 60 kr),
            skickas en påminnelse. I samband med påminnelsen påförs en avgift
            om 70 kr. Betalar personen fortfarande inte skatten efter påminnelsen,
            tillkommer en tilläggsavgift som under trängselförsöket var 500
            kr. Regeringen vill att denna tilläggsavgift ska sänkas till 200
            kr. Vi anser inte att det finns någon rimlig förklaring till detta.
            Avgiften bör ligga kvar på 500 kr. Om man t.ex. jämför tilläggsavgiften
            med den straffavgift som finns inom Stockholms kollektivtrafik
            finner man att den ligger på 800 kr. Då framstår inte 500 som
            en onaturligt hög avgift. Tilläggsavgiften bör därför framgent
            uppgå till 500 kr per månad. Detta ska ges regeringen till känna.
          </p>
          <p xml:id="i-XZo2t6BDNqhf7qrRB1Cy2F">
            Storstockholms lokaltrafik har inte heller något maxtak per månad
            för hur många gånger man får betala straffavgift om man inte har
            giltigt färdbevis. Men regeringen anser att den sammanlagda tilläggsavgiften
            över en kalendermånad aldrig får överstiga 2 000 kr per bil. Skatteverket
            har kritiserat detta förslag eftersom de anser att det inte är
            motiverat att införa en tekniskt komplicerad begränsningsregel
            för tilläggsavgiften och att det kan få till följd att en skattskyldig
            med flera bilar inte påförs en tilläggsavgift för ett mycket stort
            antal obetalda trängselskatter. Vi delar Skatteverkets bedömning
            och anser inte att det ska finnas någon begränsningsregel för
            tilläggsavgiften. Detta ska ges regeringen till känna.
          </p>
          <head xml:id="i-6AD452925ecGq5chpP8fTD" type="h1">
            6 Undantag
          </head>
          <p xml:id="i-PmYHqLWCwEChvxM5Wi5oHU">
            Under försöket med trängselskatt i Stockholm fanns ett antal
            undantag när det gäller betalning av trängselskatt. Bland annat
            var kollektivtrafiken, miljöbilar och färdtjänst undantagna.
          </p>
          <p xml:id="i-UQ1w6xMyGPQuHNf5qshkRp">
            Vi delar regeringens bedömning att kollektivtrafik ska undantas
            från trängselskatt och eftersom det är omöjligt att i vägtrafikregistret
            skilja ut vilka bussar som kör kollektivtrafik bör alla bussar
            omfattas av undantaget.
          </p>
          <p xml:id="i-QxynaTkYnHbeM4QqF4xALe">
            Det är även rimligt att miljöbilar undantas från trängselskatt
            i fem år. Sedan får en ny prövning ske utifrån hur stor andel
            miljöbilarna då omfattar av totala antalet infarter till Stockholm.
            Vid någon tidpunkt i framtiden kommer sannolikt miljöbilarna vara
            av så stor omfattning att de påtagligt bidrar till trängseln och
            därmed inte ska undantas från beskattning.
          </p>
          <p xml:id="i-TYRCdWvkzqe8x6ijbCaqoV">
            Regeringen vill bibehålla regeln om att undanta en bil för den
            som är rörelsehindrad, men även utöka undantaget till att kunna
            omfatta två bilar om det finns skäl för det. Vi tycker det är
            ett bra förslag som tar fasta på att möjliggöra för funktionshindrade
            att förflytta sig som alla andra. Det är därför med förvåning
            vi konstaterar att samma politiska linje inte gäller de funktionshindrade
            som inte har tillgång till egen bil. Regeringen anser nämligen
            inte att färdtjänst ska undantas från trängselskatt. Detta är
            en mycket märklig och inkonsekvent linje. Personer som färdas
            med färdtjänst gör just det därför att de inte kan åka med den
            allmänna kollektivtrafiken. Färdtjänst är helt enkelt en annan
            form av kollektivtrafik. Detsamma gäller för skolskjutsar, som
            regeringen inte heller vill undanta. Vi anser att färdtjänst och
            skolskjuts inte ska betala trängselskatt. Detta ska ges regeringen
            till känna.
          </p>
          <p xml:id="i-JCjt1ktUFvtZn3fKwscLVZ">
            Regeringen vill vidare avskaffa undantaget för taxibilar. Det
            kan vi delvis förstå, eftersom taxibilar fraktar ett fåtal personer
            och därmed kan sägas bidra till trängsel och miljöpåverkan. Taxi
            är även en näring och får således göra avdrag enligt inkomstlagen
            (se även nedan). Men man skulle även kunna hävda att fler taxiresor
            leder till att färre antal människor behöver använda privata bilar,
            och det leder till en minskad trängsel och miljöpåverkan. Det
            största problemet med att taxi inte ska undantas från trängselskatt
            uppstår dock i samband med färdtjänstresor. Regeringen anser att
            om undantaget för färdtjänst skulle kvarstå är det dessutom inte
            möjligt att urskilja om resan är färdtjänst eller taxi. Vi vill
            i det sammanhanget påpeka att om det inte är möjligt att särskilja
            taxibilar som fungerar som färdtjänst från andra taxibilar, så
            måste de funktionshindrades rättigheter väga tyngre. Annars kan
            färdtjänstresenärer eller landstinget få ökade kostnader. Regeringen
            måste därför tillse att trängselskatt för taxi inte belastar färdtjänstresenärerna.
            Detta ska ges regeringen till känna.
          </p>
          <p xml:id="i-86EejAjXpN7krRfA1MtGQV">
            Regeringen anser vidare att undantaget för bilar från Lidingö
            fortfarande ska gälla. Det saknas en grundlig förklaring till
            varför denna regel ska kvarstå. Vi vet dock att det är en dyr
            och administrativt krånglig regel, vilket också Vägverket och
            Skatteverket har påpekat. Regeringen bör dock avskaffa Lidingöregeln.
            Detta ska ges regeringen till känna.
          </p>
          <head xml:id="i-CzjV5aSw9vWXW8C2VgEY1f" type="h1">
            7 Avdrag
          </head>
          <p xml:id="i-XZwx8FGDPiFRUoLFfeWr3j">
            Riksdagen, regeringen och Lagrådet har tidigare (prop. 2003/04:145
            ) betraktat trängselskatt just som en skatt.
          </p>
          <p xml:id="i-YY3x4esQhJ2iJRhNqg3g24">
            I inkomstskattelagen 9 kap. 4 § står:
          </p>
          <p xml:id="i-CdBbLwWhbGnUTJneQPy3t">
            4 § Svenska allmänna skatter får inte dras av. Som sådana skatter
            räknas bland annat kommunal och statlig inkomstskatt, förmögenhetsskatt
            och kupongskatt. Skatt enligt lagen (2004:629) om trängselskatt
            får inte dras av.
          </p>
          <p xml:id="i-2oCGRE1RBycCWcXrjy7n5L">
            Det var därför logiskt att privatpersoner under försöket inte
            fick dra av trängselskatten i deklarationen.
          </p>
          <p xml:id="i-CyFa2qB14utZMjsZN4VXgr">
            När det gäller företag och näringsverksamhet gjordes ett undantag
            från huvudprincipen. Inkomstskattelagen 16 kap. 17 § första stycket
            ändrades till följande:
          </p>
          <p xml:id="i-W6vYAKcFuPTsE7jzLrVaNz">
            17 § Särskilda skatter och avgifter som avser näringsverksamheten
            skall dras av. Om skatten eller avgiften sätts ned, skall motsvarande
            del av avdraget återföras det beskattningsår då debiteringen ändras.
            I 9 kap. 4 § finns en bestämmelse om att skatt enligt lagen (2004:629)
            om trängselskatt inte får dras av.
          </p>
          <p xml:id="i-G81eUqkroXrGe9K2j4wcyH">
            Den nya lagtexten innebar alltså att trängselskatt inte fick
            dras av för näringsverksamhet, vilket var ett avsteg från principen
            om att särskilda skatter och avgifter som rör näringsverksamheten
            ska dras av. Motivet till avsteget var framför allt praktiska.
          </p>
          <head xml:id="i-VDomVLR8VQLmjotEBTyrnj" type="h2">
            7.1 Avdragsrätt för arbetsresor
          </head>
          <p xml:id="i-QjdJ4cgzH8wLsXNHNGuBsm">
            Det finns ingenting som motiverar en ändring av dagens inkomstskattelag
            när det gäller avdragsrätten för privatpersoner i samband med
            arbetsresor. Trängelskatt är en skatt och ska därför vara generell.
            Dessutom är syftet med trängselskatten miljörelaterad, dvs. att
            genom punktbeskattning vid en geografisk punkt förmå bilister
            att i högre grad använda sig av ett färdmedel som inte är belagt
            med trängselskatt. Genom att färre privata bilister färdas in
            till centrala Stockholm får de bilister och företag som verkligen
            är i behov av att nyttja vägar en ökad framkomlighet. Om en bilist
            får göra avdrag för resor till och från arbetet försvinner ett
            ekonomiskt incitament till ändrat beteende och därmed förfelas
            hela grundtanken med trängselskatt som ett ekonomiskt styrmedel.
          </p>
          <p xml:id="i-Si9go9c9iPqLvNKCEb1y9P">
            Storstockholms lokaltrafik (SL) har gjort beräkningar utifrån
            hur avdragsrätten påverkar antalet resenärer i kollektivtrafiken.
            Om avdragsrätt för arbetsresor införs bedömer SL att den förväntade
            kollektivresenärsökningen minskar med ca 40 %. Om så blir fallet
            är det en dramatisk effekt och helt oacceptabelt.
          </p>
          <p xml:id="i-TJ3qJAUFQYPxDqdbbcarXK">
            Mot bakgrund av ovan ska privatpersoner inte ha avdragsrätt för
            trängselskatt i inkomstlagen. Detta ska ges regeringen till känna.
          </p>
          <head xml:id="i-RFz5YVhhQg8jj7mYo5EpSA" type="h2">
            7.2 Avdragsrätt för näringsidkare
          </head>
          <p xml:id="i-MEY5XqYy86EPaKHwoF1Esv">
            Det som talar för att företag ska få göra avdrag är att det är
            så enligt huvudprincipen i skattelagstiftningen. Det är bra att
            man så långt som möjligt har lagar som är konsekventa och inte
            avviker från huvudregler.
          </p>
          <p xml:id="i-EMgkQmJdpdscqYBcBRUAax">
            Det finns även ett miljö- och konsumentskäl till att låta företag
            få göra avdrag. Företag som t.ex. med lastbil fraktar in gods
            till centrala Stockholm har en priskänslighet som är lika med
            noll. Det betyder i praktiken att det inte finns något alternativ
            till att frakta varor annat än med vägtrafik, vilket gör att kostnaden
            i princip är betydelselös. Den ökade utgiften som trängselskatten
            medför tas sedan ut i konsumentledet, dvs. genom ett högre pris.
          </p>
          <p xml:id="i-TvMcuGx3UvgWCifh1Z95Kf">
            Det som talar emot att företag ska få göra avdrag är framför
            allt att även företag påverkar miljön negativt och inte ska undkomma
            krav på utgifter som får ses som externa kostnader. Det går även
            att som Skatteverket hävda, att olika regler för privatbilister
            och företagsfordon medför betydande kontrollproblem och kräver
            därmed resurskrävande och tidsödande utredningar. Men i en avvägning
            mellan för- och nackdelar anser vi att det är rimligt att näringsidkare
            ska ha avdragsrätt för trängselskatt i inkomstlagen.
          </p>
          <head xml:id="i-EvVdi3DwhLqJhNWmidu4m3" type="h1">
            8 Trängselintäkternas användning
          </head>
          <p xml:id="i-3quzQpxGbSZvUuMWjo9pRg">
            Vänsterpartiet anser att intäkterna från trängselskatten ska
            användas till satsningar inom framför allt kollektivtrafiken.
            Att satsa intäkterna på att bygga nya vägar skulle motverka syftet
            med avgifterna och öka ojämställdheten inom trafikpolitiken. Om
            fler åker kollektivt får även företag och andra som har behov
            av transporter på väg större möjlighet att bedriva sin verksamhet.
            Individer och företag som behöver bil får en tidsvinst samtidigt
            som vi får en minskad belastning på miljön.
          </p>
          <p xml:id="i-WYW5B7ngm4fihDbrFgPeL1">
            I samband med folkomröstningen i Stockholms stad framgick det
            av röstsedeln att intäkterna från trängselskatten skulle användas
            till både kollektivtrafik och vägar. Eftersom vi anser att det
            är den lokala och regionala nivån som ska avgöra hur intäkterna
            ska användas accepterar vi dock att en del av pengarna går till
            vägar.
          </p>
          <p xml:id="i-TbdDa6EoTPUiwSQRUdex6">
            Dessvärre verkar inte den borgerliga regeringen hysa någon större
            tilltro till lokala instanser och till folket i Stockholm. Regeringen
            har ett uppifrånperspektiv och verkar misstro de lokala företrädarnas
            kompetens att bedöma var pengarna gör bäst nytta. Regeringen struntar
            i den lokala folkomröstningen och inskränker det kommunala självstyret
            när staten övertar rollen som beslutfattare för intäkternas användning.
            För att vara riktigt säker på att de lokala och regionala företrädarna
            inte ska kunna använda kommande trängselintäkter till kollektivtrafiken,
            vill regeringen dessutom inrätta en särskild vägfond dit trängselintäkter
            ska föras. Dessa medel ska sedan användas till vägar, och regeringen
            lyfter särskilt fram Förbifart Stockholm. Det är ett projekt som
            kommer att kosta mer än 25 miljarder kronor.
          </p>
          <p xml:id="i-DjZsbftv1ZknPfgqMidiLM">
            Regeringen anser alltså att det är bra att plöja ned miljardbelopp
            i vägar, men inte att en enda krona ska gå till kollektivtrafiken.
            De manliga höginkomsttagarna ska köra bil på nya vägar, medan
            kvinnor, låginkomsttagare, ungdomar och pensionärer får hålla
            till godo med den kollektivtrafik som finns. Mot bakgrund av vad
            vi framfört ovan anser vi att intäkterna från framtida trängselskatter,
            förutom kostnaderna för system- och administrationskostnaderna,
            ovillkorligt ska återföras till Stockholmsregionen och dess valda
            instanser. Detta bör ges regeringen till känna.
          </p>
          <p xml:id="i-MQmHkehuAFWMbmpQgpoqWv">
            Om regeringens förslag om att inrätta en särskild vägfond vinner
            riksdagens bifall, ska fondens medel även kunna användas till
            satsningar inom kollektivtrafiken. Detta bör ges regeringen till
            känna.
          </p>
          <p xml:id="i-Urw7PopqyFGo9EqFRHowhw">
            Regeringens konstruktion för att hantera trängselintäkterna är
            att redovisa intäkterna mot inkomsttitel på statsbudgetens inkomstsida,
            samtidigt som det upprättas två anslag på utgiftssidan. Ett anslag
            ska täcka system- och administrationskostnader och ett annat anslag
            utgör själva fonden. Till kontot för fonden förs alla trängselintäkter
            minus det som går åt till anslaget för system- och administrationskostnader.
          </p>
          <p xml:id="i-P9JvwkTaXxZnq5CNWERfYS">
            Regeringen motiverar konstruktionen med att lagen om statsbudgeten
            anger att statens inkomster och utgifter ska redovisas brutto.
            Men det är bara relevant om man har ett perspektiv som utgår ifrån
            att dessa intäkter är statens och ej regionens. Det går också
            att ifrågasätta om regeringen verkligen följer budgetlagen när
            man fonderar medel hos Riksgäldskontoret, eftersom det kan tolkas
            som att staten specialdestinerar vissa skatteintäkter och inte
            redovisar intäkter och utgifter brutto. Men oberoende av det går
            det även att se trängselintäkterna som regionens intäkter (även
            om det strikt juridiskt är statens medel eftersom lokala och regionala
            företrädare enligt grundlag inte får ta ut trängselskatt), och
            då kan man lika bra hävda att det inte behövs ett särskilt konto
            för uppbyggande av en fond, vare sig hos Riksgäldskontoret eller
            på utgiftsområde 22. Dessa medel skulle i stället krediteras tillbaka
            till regionen på statens inkomstsida på samma sätt som i dag görs
            med kommunalskatten. Formellt är det staten som får in intäkterna
            från kommunalskatten, men genom en kreditering förs dessa medel
            sedan tillbaka till respektive kommun eftersom medlen är att betrakta
            som kommunala och inte statliga. Regeringen bör därför återföra
            trängselintäkterna, förutom kostnaderna för system och administration,
            till Stockholmsregionen genom kreditering på statsbudgetens inkomstsida.
            Detta bör ges regeringen till känna.
          </p>
        </div>
        <div xml:id="i-HQimQW1VsFu9shAkTjBfUM" type="signatureBlock">
          <list xml:id="i-BGfSM6ZUWrNrwoAz2fQHKw">
            <item xml:id="i-YUNWwSc7raR1kT1FsmqgJd" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
            <item xml:id="i-4MGm47aHMJJTRTGgob4Kfi" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-RR5Q64Jh4VfDm3ZjRzaLor" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-GRtyVgkLaYjEqaf9Qay1Tc" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
            <item xml:id="i-QZnH3zyqtjk8usJ4Pu8EJx" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-6FQm8brRJgwyYoMZ65K3bw" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-DnWg1CK9xj2xjW8web1tJ8" who="i-WZNVdrN83hxBQXp8kigokp" type="signature">
              Anne-Marie Wallouch (v)
            </item>
          </list>
        </div>
      </div>
    </body>
  </text>
</TEI>
