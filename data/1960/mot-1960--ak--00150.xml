<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00150">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__150/mot_1960__ak__150-001.pdf"/>
      <fw xml:id="i-6h9GBNHiyU1CX3sGrdV2ti">
        8 Motioner i Andra kammaren, nr 150 år 1960
      </fw>
      <div xml:id="i-PzPwQCMmkQTVXT8eumErPM" type="motHeader">
        <div xml:id="i-RgBTMLg1vWgoE6E9W79ntw" type="motTitle"/>
        <div xml:id="i-L1NCkEXsjprHPGsaVPAitH" type="motSubmissionInfo"/>
      </div>
      <div xml:id="i-Dq1EP4x9zGz8ogr4SpjAdu" type="motBody">
        <div xml:id="i-4o9RciWz26g4c1VCpvLWMM">
          <p xml:id="i-5KeZgLPXyETznsbF3UFXQJ">
            Nr 150
          </p>
          <p xml:id="i-GHWsBfN5Xh1Fr6qcDCU8Kn">
            Av herr Bohman m. fl., om viss översyn av byggnadslagstift- |
            ningen.
          </p>
          <p xml:id="i-4NBFJAEi5vRfcwb6AqcrH7">
            Med bifall till Kungl. Maj:ts proposition nr 168 beslöt förra
            årets riksdag godkänna förslag till ändring av 1947 års byggnadslag
            samt till ny bygg- nadsstadga. Författningsförslagen var utformade
            i stort sett på grundval av ett inom 1951 års byggnadsutredning
            utarbetat betänkande »Förenklad byggnadslagstiftning» (SOU 1957:21)
            och syftade till att åstadkomma större enkelhet och snabbhet vid
            handläggningen av byggnadsärenden. För- slagen innebar däremot
            icke någon ändring i själva grunderna för 1947 års lagstiftning.
            Sedan de åsyftade förenklingarna nu beslutats, synes böra övervägas,
            huruvida icke en ny översyn av byggnadslagstiftningen bör komma
            till stånd. Det kan nämligen med fog göras gällande, att lagreglerna
            på detta område icke motsvarar de anspråk på klarhet och tydlighet,
            som bör stäl- las på en lagstiftning av så ingripande natur för
            den enskilde. Regleringen av byggandet i våra tätorter har dessutom
            blivit alltmer detaljerad och skapat behov även av materiella
            lagändringar. Förhållandena har alltså i åtskilliga hänseenden
            förändrats, sedan 1947 års lagstiftning tillkom. Genom 1947 års
            byggnadslag infördes i förhållande till då gällande lag- stiftning
            nya principer om markägares rätt att exploatera mark för tät-
            bebyggelse. De kommunala befogenheterna i planeringshänseende
            förstärk- tes, och möjligheterna att ingripa i enskild rätt utvidgades
            i olika hänseen- den. Samhället skulle emellertid — i överensstämmelse
            med allmänna rätts- grundsatser — vara skyldigt att hålla de fastighetsägare
            skadeslösa, vilka genom planläggningen förlorade förfoganderätten
            över sin egendom eller fick den avsevärt inskränkt. Planläggningsverksamheten
            förutsattes också skola ske objektivt och enhetligt och utan att
            de samhälleliga intressena ensidigt tillgodosågs på bekostnad
            av enskildas. I 4 $ byggnadslagen före- skrevs i enlighet härmed,
            att vid planläggningen »såväl allmänna som en- skilda intressen»
            skulle tillbörligen beaktas. Detta underströks också av första
            lagutskottet vid riksdagsbehandlingen. De vidgade befogenheter
            som i det allmännas intresse givits samhällena finge — anförde
            utskottet — uppenbarligen tagas i anspråk endast i den mån det
            påkallades från allmän synpunkt. All möjlig hänsyn borde städse
            tagas till enskilda intressen och önskemål.
          </p>
          <pb facs="riksdagen-motions-pdf/data/1960/mot_1960__ak__150/mot_1960__ak__150-002.pdf"/>
          <fw xml:id="i-SmMhxdgwkchaiq4E98BrB">
            Motioner i Andra kammaren, nr 150 år 1960 9
          </fw>
          <p xml:id="i-KXDbZLxi4fR6n2iSR2yQp2">
            Den gränsdragning mellan samhälleliga och enskilda intressen,
            som äger rum vid varje form av planläggning, skall alltså verkställas
            på ett objektivt sätt och under beaktande av den enskildes intressen.
            Någon uttrycklig lag- bestämmelse om hur gränsdragningen skall
            ske utöver den ovan återgivna, mycket allmänt avfattade regeln
            i 4 $ finns icke i byggnadslagen. Visser- ligen föreskrives skyldighet
            för kommunen att i vissa fall inlösa enskild tillhörig mark, exempelvis
            om fastställd generalplan eller stadsplan för- hindrar att marken
            användes för enskilt byggande och markägaren till följd härav
            kan nyttja marken endast på ett sätt, som står »i uppenbart missför-
            hållande till dess tidigare värde». Men rätten att utnyttja mark
            kan be- gränsas även på andra sätt, och då föreligger uttrycklig
            ersättningsrätt allenast i ett fåtal särskilt angivna fall. Bortsett
            ifrån nämnda fall finns alltså icke någon direkt lagregel, som
            föreskriver skyldighet för kommunen att hålla markägare skadeslös
            för stadsplanebestämmelser eller andra in- grepp, som kan mer
            eller mindre urholka äganderätten. Det är uppenbart, att byggnadslagstiftningen
            icke medger kommunerna att obegränsat ingripa i enskild äganderätt.
            Detta framgår redan av 4 $. Lagen torde dessutom allmänt utgå
            ifrån att olägenheter och fördelar skall avvägas på ett rimligt
            och skäligt sätt. Markägaren skall i princip icke förorsakas olägenheter
            utan att få motsvarande fördelar, men icke heller tillskyndas
            oförtjänt vinst på samhällets bekostnad. Redan i samband med tillkomsten
            av 1931 års stadsplanelag gjorde vederbörande departements- chef
            ett uttalande, som åberopades i förarbetena även till nu gällande
            lag- stiftning och som alltjämt torde äga giltighet. Han framhöll,
            att eftersom markägare endast i vissa i lagen angivna fall hade
            rätt till ersättning för skada, som uppkom till följd av stadsplans
            genomförande, det borde tillses vid stadsplans uppgörande, »att
            icke markägare genom alltför rigorösa stadsplanebestämmelser eller
            eljest genom stadsplanen pålägges förpliktel- ser, vilka icke
            stå i rimligt förhållande till den nytta han i andra hänseenden
            må ha av planen». En särskild bestämmelse intogs fördenskull i
            byggnads- stadgan om »att tillbörlig hänsyn» skulle tagas även
            till »markägarnas be- rättigade intressen». Nämnda bestämmelse
            överflyttades utan ändring till 1947 års byggnadsstadga. Någon
            ändring härutinnan åsyftades icke i den av riksdagen nu godtagna
            nya byggnadsstadgan, ehuru lagtexten delvis omarbetats. Enligt
            den nya formuleringen, för vilken inga motiv anförts, skall skälig
            hänsyn tagas till »bestående äganderättsförhållanden, fastig-
            hetsgränser och andra omständigheter, som kan inverka på planens
            genom- förande». Det säger sig självt, att dylika allmänt hållna
            regler och uttalanden icke ger stadsplanerarna någon klar och
            säker ledning i det praktiska arbetet. Detta är desto mer allvarligt,
            som avvägningarna mellan samhälleligt och enskilt intresse på
            detta område många gånger, för att icke säga i regel, är både
            svåra och ömtåliga. För att avgöra hur långt ingreppen i veder-
          </p>
          <pb facs="riksdagen-motions-pdf/data/1960/mot_1960__ak__150/mot_1960__ak__150-003.pdf"/>
          <fw xml:id="i-3NfNZnAT3v5UL59rv9KYaS">
            10 Motioner i Andra kammaren, nr 150 år 1960
          </fw>
          <p xml:id="i-JkVTMUoZEATBjvfPFBqV7n">
            börande markägares rätt kan drivas måste dessa alltså ställas
            i relation till de fördelar stadsplanen eventuellt kan medföra.
            På den punkten kan naturligtvis råda delade meningar. Det återstår
            därefter att bedöma, om ingreppen är »alltför rigorösa», om de
            icke står »i rimligt förhållande» till nyttan samt om »tillbörlig
            hänsyn» tagits till markägarnas »berättigade» intressen. Enligt
            byggnadsstadgans nya lydelse skall »skälig» hänsyn tas till de
            omständigheter av olika slag, som kan inverka på planens genom-
            förande, däribland givetvis arten och omfattningen av ingreppen
            i enskild rätt. Att avgörandena under sådana förhållanden måste
            bli subjektiva och inte sällan godtyckliga, är icke ägnat att
            förvåna. En lagstiftning med så svävande och vaga uttryckssätt
            utgör inget stöd för en objektiv rätts- tillämpning och icke heller
            något säkert skydd för enskild rätt. Det är icke möjligt för den
            enskilde rättsinnehavaren att på förhand bedöma, hur av- görandet
            kommer att ske. Någon säkerhet för att lika fall behandlas lika
            finns icke. Förutsättningar saknas för rättssäkerhet. Bristerna
            i byggnadslagen har även påtalats i den juridiska litteraturen.
            I sin installationsföreläsning den 24 mars 1956 hävdade juris
            professor Hen- rik Hessler bland annat att det vore möjligt att
            ge klara lagbestämmelser på detta område och att det vore för
            den enskilde av stor betydelse, att de makthavandes önskningar
            avfattades i lagens form, icke blott uttalades i förarbeten. Han
            anförde därefter: »Regler, som är av djupt ingripande be- tydelse
            för den enskilde, som skall normera och forma hans handlingsmöj-
            ligheter, bör, alldeles oavsett i vilken ordning tillämpningen
            av dem skall ske, ges i sådan form att den enskilde utan svårighet
            kan få klarhet om dem. Särskilt förefaller detta vara av vikt
            på det område vi nu rört oss, fastighetsrätten. Där är det både
            för den enskildes personliga del och för hans möjligheter att
            kunna iakttaga vad det offentliga i många andra hän- seenden kräver
            av honom ett vitalt intresse, att han kan planera sitt hand- lande
            och sin verksamhet.» Erfarenheterna av tillämpningen av 1947 års
            byggnadslagstiftning be- kräftar de anförda riskerna för rättssäkerheten.
            Samtidigt som kommuner- nas uppgifter på byggnadsområdet successivt
            utvidgats och samhällsplane- ringen fått allt större betydelse,
            har detaljregleringen i särskilt stadsplanens form blivit alltmer
            långtgående. Därmed har också behovet av en väsentligt klarare
            gränsdragning mellan allmän och enskild rätt blivit mer fram-
            trädande. Stadsplanemonopolet har icke alltid tillämpats på avsett
            sätt. Angelägna stadsplaneärenden har icke sällan — delvis på
            grund av bristen på arbetskraft men också till synes avsiktligt
            — fördröjts på sådant sätt, att den enskilde tillfogats betydande
            förluster. Stadsplanemonopolet har kunnat utnyttjas för att underlätta
            förhandlingar om fastighetsförvärv, och den enskildes byggnadsrätt
            har till och med bestämts efter vederböran- des beredvillighet
            att inbetala penningbelopp. Användningen av byggnads- förbud under
            årtionden i avvaktan på tillämnad planläggning har lett till
          </p>
          <pb facs="riksdagen-motions-pdf/data/1960/mot_1960__ak__150/mot_1960__ak__150-004.pdf"/>
          <fw xml:id="i-5GXTKR3QfMXYvW8NhSaje3">
            Motioner i Andra kammaren, nr 150 år 1960 11
          </fw>
          <p xml:id="i-R6Sk3n1waWnQPUbpN8JzDY">
            förluster och förslumning av fastighetsbeståndet. Någon ersättningsrätt
            för skador som härav förorsakas finnes icke. Med anledning av
            den av förra årets riksdag beslutade ändringen i bygg- nadslagen
            angående möjlighet för byggnadsnämnd att ändra fastställd tomtindelning
            även mot markägares bestridande gjorde ett antal reservan- ter
            i tredje lagutskottet ett särskilt uttalande av den innebörden,
            att ifrågavarande lagändring komme att få synnerligen stor betydelse
            för tomtägarna och innefattade ett starkt inslag av rättsliga
            moment. På grund härav borde det övervägas, huruvida icke besvär
            över länsstyrelses beslut i tomtindelningsfrågor borde avgöras
            av regeringsrätten i stället för som nu av statsrådet. Berörda
            och andra frågor om kompetensfördelningen av administrativa besvärsmål
            mellan Kungl. Maj:t i statsrådet och regeringsrätten har nyli-
            gen utretts av en särskilt tillkallad utredningsman, som redovisade
            ett betänkande med förslag i ämnet förra våren (SOU 1959:4). Utredningen
            ägnar förhållandevis stort intresse åt byggnadsmålen och understryker,
            liksom tidigare regeringsrätten, rättsskyddsbehovet på detta område.
            Frå- gorna är — framhåller utredningsmannen — ej sällan av stor
            vikt för de enskilda markägarna. Behovet av rättsskydd växer,
            ju friare händer de myndigheter som utövar regleringen får. Med
            den ökning av friheten vid avgörandet som den nya byggnadslagstiftningen
            ålagt planmyndigheterna har — framhåller han — behovet av rättsskydd
            i dessa ärenden blivit större än under äldre förhållanden. Av
            utomordentlig vikt är att den högsta förvaltningsdomstolen kan
            vaka över att avgöranden ej kommer att röna inflytande av tillfälliga
            skiftningar i rättsuppfattningen eller att överskrida vad som
            är förenligt med lagstiftningens grunder och de i det särskilda
            fallet föreliggande omständigheterna. Ehuru utredningsmannen icke
            föreslår någon ändring i den nuvarande ordningen, nämligen att
            besvär över anta- gande av stadsplan skall avgöras av Kungl. Maj:t
            i statsrådet — vilket motiveras av att stadsplaner i sista hand
            fastställes av Kungl. Maj:t — anser han den nuvarande ordningen
            vara »ur rättssäkerhetssynpunkt otill- fredsställande». Om kravet
            på rättssäkerhet skall tillgodoses — framhåller han — synes en
            omläggning av planärendenas behandling erfordras. Den lämpligaste
            lösningen vore att inrätta en »fristående högsta planmyndig- het»,
            som icke blott fyller fordringarna på erforderlig fackkunskap
            utan också tillgodoser kravet på rättssäkerhet. Det är enligt
            vår mening uppenbart, att de nuvarande förhållandena är otillfredsställande
            och att en översyn av lagstiftningen i syfte att tillgodose rättssäkerhetsbehovet
            är angelägen. Även om gränsdragningen mellan all- män och enskild
            rätt i planläggningsfrågor många gånger 1 sista hand måste grundas
            på lämplighetsavgöranden, bör dock lagstiftningen i åtskil- liga
            hänseenden kunna förtydligas så att av lagtexten klart framgår,
            vilken rätt den enskilde kan göra gällande. Ersättningsreglerna
            måste också över-
          </p>
          <pb facs="riksdagen-motions-pdf/data/1960/mot_1960__ak__150/mot_1960__ak__150-005.pdf"/>
          <fw xml:id="i-6yo9TcUXt6f1gbF4GGraWM">
            12 Motioner i Andra kammaren, nr 150 år 1960
          </fw>
          <p xml:id="i-JTxZAk9M8QVCrDcX9n3469">
            ses och stadganden införas, som ger den enskilde uttrycklig rätt
            till ersätt- ning för ingrepp, som ur samhällets synpunkt kan
            anses nödvändiga eller lämpliga. Korrektiv mot missbruk av stadsplanemonopolet
            måste införas. Den enskilde måste få möjlighet att erhålla gottgörelse,
            för den händelse planärenden i onödan fördröjes. Över huvud måste
            lagreglerna ges en kla- rare konkret utformning. Frågan om inrättande
            av en fristående högsta planmyndighet bör slutligen också utredas.
          </p>
          <p xml:id="i-SjoqAhZo2zRmGa3WCC2Phx">
            Vissa av här berörda frågor aktualiserades år 1934 i motioner
            i riksdagens båda kamrar av herr Velander m. fl. i första och
            herr Munktell m. fl. i andra kammaren (I: 234, II: 154). Motionärerna
            erinrade om att ett stort antal författningar tillkommit under
            det senaste halvseklet för att bereda stat och kommun tillfälle
            att bevaka sina planekonomiska och plansociala intressen på kommunikationernas,
            bostadspolitikens, hälsovårdens, försva- rets, friluftslivets,
            naturskyddets m. fl. områden. Det hade särskilt legat i statsmakternas
            intresse att reglera den tidigare i princip fria rätten till bebyggelse
            av fast egendom. Förfoganderättsbegränsningarna hade emeller-
            tid icke kunnat ske utan att den enskilde många gånger tillfogats
            större eller mindre skador. Någon enighet om de principer, efter
            vilka ersättning skulle utgå, hade emellertid icke ernåtts. En
            otillfredsställande splittring i ersättningsbestämmelserna hade
            härigenom uppkommit. Den nuvarande byggnadslagstiftningen intoge
            på detta område en central ställning icke endast på grund av att
            lagen erbjöde vidsträckta möjligheter för samhället att ingripa
            begränsande i den enskildes förfoganderätt, utan även därför att
            byggnadslagens ersättningsregler i ett flertal fall kommit att
            utgöra mönster för liknande bestämmelser i andra lagar. Motionärerna
            lämnade därefter en redogörelse för byggnadslagens ifråga- varande
            föreskrifter och underströk, att ersättningsreglerna borde utformas
            på ett sådant sätt, att den enskildes rätt i största möjliga utsträckning
            tillgodosågs. Eftersom varierande ersättningsbestämmelser stadgats
            på olika håll, vore det angeläget att åstadkomma större likformighet
            och enhetlig- het. Genom klarare och mer entydiga regler skulle
            bättre möjligheter till en rättvisare ersättning vinnas och den
            enskilde markägaren ges större rättssäkerhet. Ersättningsreglerna
            vid förvaltningsrättsliga rådighetsbe- gränsningar beträffande
            fast egendom borde därför bli föremål för en all- sidig översyn.
            Undersökningen borde bedrivas så att den i första hand överarbetade
            byggnadslagen och de därmed sammanhängande lagarna. Motionerna
            utmynnade i hemställan om anhållan till Kungl. Maj:t om en allmän
            överarbetning av gällande ersättningsbestämmelser vid samhälle-
            liga rådighetsbegränsningar över fast egendom i syfte att åstadkomma
            mera likformiga och i övrigt med rättssäkerhetens krav överensstämmande
            ersätt- ningsmöjligheter. I tredje lagutskottets av riksdagen
            sedermera godtagna utlåtande (nr 32)
          </p>
          <pb facs="riksdagen-motions-pdf/data/1960/mot_1960__ak__150/mot_1960__ak__150-006.pdf"/>
          <fw xml:id="i-VDKGwUBBiUen9jRgHmxXse">
            Motioner i Andra kammaren, nr 150 år 1960 13
          </fw>
          <p xml:id="i-HuCRMr2PWhx4F455MSeDsp">
            förklarade sig utskottet dela motionärernas uppfattning, att
            det vore önsk- värt, att de ersättningsfrågor som kunde uppkomma
            till följd av begräns- ningar av den enskilde markägarens rätt
            att förfoga över sin egendom i största möjliga utsträckning löstes
            efter enhetliga principer. Självfallet borde därvid tillses —
            framhöll utskottet vidare — att »rättskänslans krav samt den enskildes
            rättssäkerhet icke trädes för när». Utskottet medgav vidare, att
            ersättningsreglerna ingalunda var helt tillfredsställande på alla
            områden och att en närmare granskning därför vore påkallad. I
            första hand syntes en sådan granskning böra ske i samband med
            ändrad lagstift- ning om begränsningar i den enskildes förfoganderätt.
            Om det i övrigt i särskilda fall med skäl kunde ifrågasättas,
            om ersättningsreglerna i viss lagstiftning stod i god samklang
            med motsvarande regler i annan lagstift- ning, borde givetvis
            också en översyn komma till stånd. Utskottet erinrade till sist
            om att den s.k. saneringsutredningen samma år framlagt ett betänkande
            i ämnet och därvid granskat vissa ersättnings- regler i byggnadslagen,
            varjämte en utredning om indragning till det all- männa av s.k.
            oförtjänt värdestegring igångsatts. Utskottet anförde där- efter
            följande: Vid denna utredning synes det naturligt att exempelvis
            byggnadslagens regler om ersättning till fastighetsägare på grund
            av ny eller ändrad plan- läggning samordnas med en eventuell lagstiftning
            om indragning av värde- stegring. Med hänsyn till byggnadslagens
            av motionärerna påpekade cen- trala ställning bland de författningar,
            som innehåller bestämmelser om ersättning i anledning av begränsningar
            i den enskildes rätt att förfoga över sin fasta egendom, synes
            det önskvärt att resultatet av den sist nämnda utredningen avvaktas,
            innan nya utredningar på nu ifrågavarande områden igångsättes.
            Utskottet beslöt alltså hemställa, att berörda motioner icke måtte
            föran- leda någon riksdagens åtgärd. Sedan nämnda motioner behandlats
            av 1954 års riksdag, har sanerings- utredningens betänkande remissbehandlats
            och även föranlett vissa lag- ändringar. Frågan om förtydligande
            av ersättningsbestämmelserna har emellertid icke berörts i samband
            därmed. Den av vederbörande riksdags- utskott omnämnda utredningen
            om indragning till det allmänna av s.k. oförtjänt värdestegring
            har också slutfört sitt arbete utan att den här aktualiserade
            frågan om ökat rättsskydd på byggnadslagstiftningens om- råde
            förts närmare sin lösning. Såsom anfördes i motionerna i ämnet
            vid 1954 års riksdag och vilket även vitsordades av tredje lagutskottet,
            intar byggnadslagstiftningen en central ställning inom berörda
            rättsområden. En utredning för tillgodoseende av de syften som
            ovan i motionen närmare utvecklats måste alltså vara av stort
            värde vid en motsvarande översyn av närbesläktade lagregler. En
            sådan utredning skulle också överensstämma med den uppfattning
            om det lämpliga tillvägagångsättet som tredje lagut- skottet uttryckte
            i sitt ovan återgivna utlåtande, nämligen att en successiv
          </p>
          <pb facs="riksdagen-motions-pdf/data/1960/mot_1960__ak__150/mot_1960__ak__150-007.pdf"/>
          <fw xml:id="i-JLu8eJV4Jg7xXAqCKf7EeJ">
            14 Motioner i Andra kammaren, nr 150 år 1960
          </fw>
          <p xml:id="i-SrqQRLBTmHVvkvxLHW2z3N">
            genomgång av reglerna på olika rättsområden borde komma till
            stånd i den mån behov av en översyn visar sig föreligga. Samma
            ståndpunkt hävdade även det sammansatta konstitutions- och första
            lagutskottet, som vid sam- ma riksdag hade att behandla tvenne
            likalydande motioner, nämligen nr 129 i första kammaren av herr
            Herlitz och nr 319 i andra kammaren av herr Håstad m. fl., om
            utredning angående åtgärder för en likformig regle- ring av rätten
            till ersättning vid ingrepp i enskilds äganderätt och frihet.
            Med åberopande av vad ovan anförts får vi hemställa, att riksdagen
            måtte i skrivelse till Kungl. Maj:t anhålla om en översyn snarast
            möjligt av byggnadslagstiftningen i syfte att skapa större rättssäkerhet
            på detta område.
          </p>
          <p xml:id="i-6oZd1vPEjW1xBXZwKs2Dop">
            Stockholm den 25 januari 1960
          </p>
          <p xml:id="i-25YmRLVsnReHZoVbDTCgGG">
            Gösta Bohman Nils G. Fröding Leif Cassel
          </p>
          <p xml:id="i-CKueYXSLW8keRPAFTRHBRV">
            Gunnar Heckscher Gust. Nilsson i Göingegården
          </p>
        </div>
      </div>
    </body>
  </text>
</TEI>
