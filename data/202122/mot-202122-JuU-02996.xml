<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02996">
  <teiHeader>
    <fileDesc>
      <titleStmt>
        <title>Slopade rabatter för kriminalitet</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2996 av Markus Wiechel (SD)</title>
          <idno type="rdwebb">H9022996</idno>
          <rs type="number">2996</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022996/text</ref>
          <ref type="dokument_url_html">http://data.riksdagen.se/dokument/H9022996</ref>
          <ref type="dokumentstatus_url_xml">http://data.riksdagen.se/dokumentstatus/H9022996</ref>
          <ref type="docx">http://data.riksdagen.se/fil/B46DC2B4-5C00-410A-B320-A9BDEF3A64A2</ref>
          <ref type="pdf">http://data.riksdagen.se/fil/7D0B5478-29FB-44DF-B231-2A738E97CAB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PjQ1NhKPS9vR5YUmQuyWKH" type="signed"/>
        <correspContext corresp="i-PjQ1NhKPS9vR5YUmQuyWKH">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-T2YeTWZGjs4TCq8mgSCgCY" type="submitted">
          <date when="2021-10-04"/>
          <time when="13:14:22"/>
        </correspAction>
        <correspAction xml:id="i-Cv8SojBvxwCMgRmoDJGS13" type="reviewed">
          <date when="2021-10-04"/>
          <time when="17:01:06"/>
        </correspAction>
        <correspAction xml:id="i-TWHfG2sZ4jTnq1xXdMWZqA" type="referred">
          <date when="2021-10-14"/>
        </correspAction>
        <correspAction xml:id="i-Mhv19otTq9CBbN8KpGK6Re" type="assigned">
          <date when="2022-10-11"/>
          <time when="08:59:27"/>
        </correspAction>
        <correspContext corresp="i-Mhv19otTq9CBbN8KpGK6Re">
          <ref type="assignedTo">Justitieutskottet</ref>
        </correspContext>
        <correspAction xml:id="i-4mgsjSJjfy347vMJdymA4u" type="behandlas_i"/>
        <correspContext corresp="i-4mgsjSJjfy347vMJdymA4u">
          <ref type="uppgift">2021/22:JuU25</ref>
          <ref type="ref_dok_id">H901JuU25</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU25</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SrSrRixSRCSbxSiCKhqhNV" type="behandlas_i"/>
        <correspContext corresp="i-SrSrRixSRCSbxSiCKhqhNV">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2Xy7ZUVLCHnkPwvgWLERDv" type="behandlas_i"/>
        <correspContext corresp="i-2Xy7ZUVLCHnkPwvgWLERDv">
          <ref type="uppgift">2021/22:JuU27</ref>
          <ref type="ref_dok_id">H901JuU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU27</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2TgprQ9Rke6ZLHg2pQZ1qq" type="motHeader">
        <div xml:id="i-NXkZEc5GJ4C6Ti4G1PVEGv" type="motTitle">
          Motion till riksdagen 2021/22:2996 av Markus Wiechel (SD) Slopade
          rabatter för kriminalitet
        </div>
      </div>
      <div xml:id="i-WMqKfGTAQJFLMK1AGromGt" type="motBody">
        <div xml:id="i-TLPZ25nu1o3v53ZGTNFKp1" type="motProposal" subtype="förslag">
          <head xml:id="i-U3L8fKDYKL3tPA4577YzQJ">
            Förslag till riksdagsbeslut
          </head>
          <list xml:id="i-U3dWtRu5gbqkzGEb3rgQdw" style="ol">
            <item xml:id="i-2c9QAGN2GMDbvzkfDT4jTc">
              Riksdagen ställer sig bakom det som anförs i motionen om att
              ta bort möjligheten till villkorad frigivning i förtid och tillkännager
              detta för regeringen.
            </item>
            <item xml:id="i-SAei7RAmFiooL3MPQiFVfG">
              Riksdagen ställer sig bakom det som anförs i motionen om krav
              på avslutade gymnasiestudier för ungdomar som kan vara föremål
              för villkorad frigivning, och detta tillkännager riksdagen för
              regeringen.
            </item>
            <item xml:id="i-X9sVfqvU9thuSbyYpfvVUB">
              Riksdagen ställer sig bakom det som anförs i motionen om att
              slopa mängdrabatten för brottslighet och tillkännager detta för
              regeringen.
            </item>
            <item xml:id="i-92ttdGBW6jSFH42EKpVc26">
              Riksdagen ställer sig bakom det som anförs i motionen om att
              slopa straffrabatten för unga och tillkännager detta för regeringen.
            </item>
            <item xml:id="i-23xVyE88XVfRRNwEgPxq9X">
              Riksdagen ställer sig bakom det som anförs i motionen om att
              utreda en sänkt straffmyndighetsålder och tillkännager detta för
              regeringen.
            </item>
          </list>
        </div>
        <div xml:id="i-qAwLavLQ7UEcLLCswiHMX" type="motContent">
          <head xml:id="i-QpMa8zgQAtBQrvK95ebb3W" type="h1">
            Slopad villkorlig frigivning i förtid och krav på avslutad utbildning
          </head>
          <p xml:id="i-LLfQ5euk9kmgLwcrPDJWy9">
            I Sverige har vi länge sett en närmast automatiserad frigivning
            av bland annat grovt dömda kriminella efter att de har avtjänat
            två tredjedelar av sitt straff. Anledningen till att så sker är
            att det i brottsbalken (26 kap. 6 §) står följande: ”När två tredjedelar
            av ett tidsbestämt fängelsestraff, dock minst trettio dagar, har
            avtjänats ska den dömde friges villkorligt.” I princip gör brottsbalken
            idag att straffskalan, som redan ur ett internatio­nellt perspektiv
            kan betraktas som mjuk, minskar med ytterligare en tredjedel.
            Därtill finns en tradition av att domstolarna ofta dömer i den
            nedre delen av straffskalan, en synnerligen tråkig tradition då
            detta även gäller grova brott och kriminalitet som kan kopplas
            till organiserad brottslighet.
          </p>
          <p xml:id="i-7RHU2fj7sYxCchgcohEcWQ">
            Straffen för våldsbrott och gängrelaterad kriminalitet är idag
            alldeles för låga. I slutändan innebär detta, i kombination med
            att fängelser och anstalter är förhållandevis behagliga, att det
            från vissa brottslingar blir ett värt pris att betala för sin
            kriminalitet. Användningen av frigivning efter avtjänande av två
            tredjedelar av det utdömda straffet blir således en bidragande
            orsak till att den avskräckande effekten försvinner då redan låga
            straffnivåer blir än lägre. Att betrakta den sista tredjedelen,
            som ett straff, faller på sin egen orimlighet. Mot bakgrund av
            detta är det inte konstigt att riksdagen i januari 2021 valde
            att rikta ett tillkännagivande till regeringen om att ändra förhållandena
            rörande frigivning efter två tredjedelars avtjänat straff i brottsbalken.
            Enligt tillkänna­givandet ska dock enbart större hänsyn tas till
            hur den intagne skött sig under verkställig­heten av ett fängelsestraff.
            Vidare menade riksdagsmajoriteten att villkorlig frigivning ska
            kunna komma i fråga tidigast efter tre fjärdedelar av strafftiden
            och aldrig för den som har återfallit i brott. Dessa förändringar
            är naturligtvis ett rejält steg i rätt riktning, men innebär samtidigt
            att det fortfarande finns en möjlighet att räkna av en del av
            straffet, vilket återigen är fullständigt orimligt. Av den anledningen
            bör regeringen helt ta bort möjligheten till villkorlig frigivning
            i förtid. Till dess att det är genomfört bör således krav finnas
            på avslutade gymnasiestudier för ungdomar som kan vara föremål
            för villkorad frigivning samt utbildningar med syftet att förebygga
            återfallsbrottslighet.
          </p>
          <head xml:id="i-2VsMimi1jY7qMDBv1sotra" type="h1">
            Slopad mängdrabatt
          </head>
          <p xml:id="i-CqZ3kvGz2mRKk8CKCwTyy5">
            Varje brott är ett övertramp och det bör för varje brott skipas
            rättvisa. Av den enkla anledningen måste varje brott också bedömas
            som det separata brott det är när det är dags för rättsväsendet
            att avgöra påföljden för en gärningsman. Förekomsten av så kallade
            mängdrabatter är därför att betrakta som ett hån mot brottsoffren,
            samtidigt som det i värsta fall kan stimulera en kriminell att
            utföra än fler kriminella handlingar. Mot bakgrund av rådande
            problem med en växande organiserad brottslighet och att en begränsad
            grupp individer står för en stor andel av brottsligheten blir
            frågan om att avskaffa så kallade mängdrabatter allt viktigare.
            Senast våren 2019 riktades därför ett tillkännagivande till regeringen
            där mängdrabatten föreslås revideras: De som anses vara de tre
            grövsta brotten tillmäts fullt straffvärde i straffmätningen innan
            asperations­principen (mängdrabatten) tillämpas.
          </p>
          <p xml:id="i-5d4eCGjQhNXzT3fwJKjezh">
            Tillkännagivandet var ett stort steg i rätt riktning, men ändå
            med föga resultat – först i juli 2021 aviserade regeringen planer
            på att tillsätta en utredning (som ska redovisas först 2023).
            Av den anledningen bör riksdagen tillkännage för regeringen att
            helt avskaffa asperationsprincipen så att varje brott i regel
            bedöms individuellt med fullt straffvärde.
          </p>
          <head xml:id="i-MHJDW2grDEuLNoG3gkRRdP" type="h1">
            Slopad ungdomsrabatt vid brott och sänkt straffmyndighetsålder
          </head>
          <p xml:id="i-XWNmkMhiuk5yGfPoSgMCXh">
            Mycket har hänt i Sverige och vi ser klart och tydligt hur brottsligheten,
            även den grova, kryper allt längre ned i åldrarna. Lagstiftningen
            har samtidigt inte hunnit anpassa sig efter den verklighet som
            råder idag där unga begår en mycket stor andel av de grövre brotten.
            När en person fyllt 18 år är den enligt lag att betrakta som vuxen.
            Av den anled­ningen bör så vara fallet även om vederbörande begår
            en brottslig handling.
          </p>
          <p xml:id="i-8WqEE4oJhzdsL7DfDhUTpz">
            I december 2017 tillsatte regeringen glädjande nog en utredning
            med uppdrag att föreslå att den så kallade ungdomsrabatten för
            unga lagöverträdare (18–20 år) slopas. I juli 2020 presenterade
            regeringen sedan ett urvattnat förslag som innebär att ungdoms­rabatten
            enbart ska slopas för 18–20-åriga brottslingar om de har begått
            ett brott som ger fängelse i minst ett år. Det urvattnade förslaget
            innebär således att lagöverträdelser fortfarande ”rabatteras”
            om de anses vara tillräckligt milda, vilket naturligtvis sänder
            helt fel signaler, inte minst i ett land där straffen redan är
            orimligt låga. Kort och gott innebär det även att de allra flesta
            som begår brott i den här åldersgruppen fortsatt kommer att få
            en automatisk straffrabatt. Det är fullkomligt orimligt. Straffrabatten
            för unga lagöverträdare (18–20 år) bör därför slopas även för
            vad som anses mildare brotts­lighet, d.v.s. också för brott som
            ger mindre än ett år i fängelse. Vidare bör sänkt straff­myndighetsålder
            utredas i syfte att kunna möta den verklighet som råder med allt
            yngre lagöverträdare så att även unga lagöverträdare straffas.
            Även en ung tonåring förstår exempelvis att det är fel att stjäla
            från, råna eller misshandla en annan människa.
          </p>
        </div>
        <div xml:id="i-PHtD5SqyEhfVLVo3txifMr" type="motSignatures">
          <list xml:id="i-JwTNskdhHFGWSnLX2CX6zr">
            <item xml:id="i-VyeJaZwsFh2bbHjerfFbVh">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
