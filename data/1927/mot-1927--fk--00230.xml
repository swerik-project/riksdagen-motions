<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00230">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__230/mot_1927__fk__230-001.pdf"/>
      <fw xml:id="i-RrHdea3xsPGjxeN5CJBake">
        Motioner i Första kammaren, Nr 230. 3
      </fw>
      <div xml:id="i-VLJxF3oYf5qgNjoaSyEkSF" type="motHeader">
        <div xml:id="i-W2YoQuq2nxTNhDGPHSPz6A" type="motTitle"/>
        <div xml:id="i-2avngM3Gtb9JGLViya6HFc" type="motSubmissionInfo"/>
      </div>
      <div xml:id="i-S8aDBvHCRg6iDHzYmXXHWq" type="motBody">
        <div xml:id="i-N74GTot85KM8ggNjNmPVbF">
          <p xml:id="i-Aq5DPQRXgvKrjzmvXGuVNH">
            Nr 230.
          </p>
          <p xml:id="i-X98toUNw8LY9bzdamscCQM">
            Av herr Frändén m. fl., i anledning av Kungl. Maj:ts proposition
            med förslag till kommunalskattelag m. m.
          </p>
          <p xml:id="i-RExhHpDa6zgMvU8GcPmNaw">
            I Kungl. Maj:ts proposition till riksdagen med förslag till kommunal-
            skattelag m. m. (nr 102) givas vissa regler för beskattning av
            fast egendom, beträffande vilka det synes kunna ifrågasättas,
            huruvida desamma äro av beskaffenhet att tillgodose kommunernas
            berättigade intresse av att till grund för beskattningen inom
            resp. kommuner lägges verkliga beloppet av den inkomst, som härflutit
            av till kommunerna hörande fastigheter. Sålunda föreskrives: i
            18 $, att såsom särskild förvärvskälla skall i fråga om jordbruks-
            fastighet anses varje fastighet, fastighetsdel eller komplex av
            fastigheter, som i ägarens eller brukarens hand är att anse såsom
            förvaltningsenhet, samt i 56 $ följande: Äro fastigheter inom
            olika kommuner att anse såsom en förvärvskälla, efter ty i 18
            $ sägs, skall den från fastigheterna gemen” samt härflutna inkomsten
            tagas till beskattning i varje kommun till så stor del, som kan
            anses hava inom kommunen härflutit. Kan utredning härom icke vinnas,
            skall inkomsten fördelas till beskattning mellan kom- munerna
            efter ty som kan finnas skäligt med hänsyn till den bruttointäkt,
            som influtit inom varje kommun, eller till det förhållande, vari
            fastig- heternas taxeringsvärden stått till varandra. I anvisningarna
            till berörda paragrafer givas förtydligande bestämmel- ser. I
            anvisningarna till 18 $ förklaras begreppet förvaltningsenhet
            i förevarande sammanhang på sådant sätt, att för att fastigheter
            skola till- sammans bilda en dylik enhet fordras icke blott att
            de hava gemensam innehavare och stå under överinseende av innehavaren
            eller hans repre- sentant, utan jämväl att de stå under gemensam
            förvaltning och drift på sådant sätt, att de framträda, ekonomiskt
            sett, såsom en naturlig enhet. Anvisningarna till 56 $ innehålla,
            att fördelningen av inkomsten får ske efter taxeringsvärdena,
            därest annan skälig grund för fördelningen icke kan utfinnas,
            varjämte föreskrives, att, om inkomsten av jordbruksfastighet
            till mera avsevärd del härflutit från skogsbruk, hänsyn härtill
            bör tagas vid fördelningen, så att inkomsten av skogsbruket fördelas
            i förhållande till skogsvärdet i de olika kommunerna samt inkomsten
            av jordbruk med binäringar fördelas i förhållande till jordbruksvärde
            samt tomt- och in- dustrivärde,
          </p>
          <pb facs="riksdagen-motions-pdf/data/1927/mot_1927__fk__230/mot_1927__fk__230-002.pdf"/>
          <fw xml:id="i-HC1UdXwbf83H5Gz4t81gfU">
            4 Motioner i Första kammaren, Nr 230.
          </fw>
          <p xml:id="i-PhHRpd5xKQBUN8Tz5Q9Jnc">
            De på förevarande område nu gällande föreskrifterna återfinnas
            i Kungl. förordningen angående bevillning av fast egendom och
            av inkomst den 28 oktober 1910 jämte de vid samma förordning fogade
            särskilda anvis- ningarna till ledning vid taxeringen. Särskilt
            är härvid att märka 3 $ 3:0) första stycket i anvisningarna, sådant
            detta författningsrum lyder enl. Kungl. förordning den 18 november
            1921. Sistberörda föreskrift, vilken beslöts av 1920 års riksdag
            och första gången kom i tillämpning vid 1921 års taxering, är
            av följande innehåll: Äger eller brukar skattskyldig jord- bruksfastighet
            inom skilda kommuner, må, i den mån det icke kan ut- redas, huru
            stor inkomst härflutit av fastigheterna i varje särskild kom-
            mun, den från fastigheterna gemensamt härflutna inkomsten till
            beskatt- ning kommunerna emellan fördelas i samma proportion,
            i vilken fastig- heternas taxeringsvärden belöpa å de särskilda
            kommunerna. Tillika före- skrives, att vid beräkningen hänsyn
            på visst sätt skall tagas till särskilda omkostnader för fastighet
            inom viss kommun. Denna för närvarande gällande beskattningsregel,
            vilken väl i formen men, på sätt nedan närmare skall visas, knappast
            i realiteten skiljer sig från Kungl. Maj:ts ovan omförmälda förslag,
            har i tillämpningen visat sig medföra synnerligen betänkliga konsekvenser
            för ett mångtal kommu- ner. Närmast avses här kommuner, till största
            delen belägna i de nord- liga länen, beträffande vilka de till
            kommunerna hörande fastigheterna väsentligen äro att betrakta
            såsom skogsfastigheter. För dessa kommuner innebär beskattningsregeln
            ifråga, att kommunerna icke komma i tillfälle att uppbära skatt
            för inom desamma intjänad inkomst. Detta blir fallet, när en och
            samme skattskyldige, oftast något av de stora trävarubolagen,
            äger eller brukar fastigheter, förutom i de kommuner, där avverkning
            under resp. beskattningsår ägt rum, jämväl inom andra kommuner.
            Det har nämligen visat sig, att bolagen funnit med sin fördel
            förenligt att uppgiva inkomsterna från samtliga av dem ägda fastigheter
            i en klump- siffra under täckmantel, att bolagens bokföring är
            så lagd, att den icke till- städjer urskiljandet av på olika fastigheter
            eller på samtliga fastigheter inom olika kommuner belöpande inkomster.
            När ifrån det sålunda framkomna beloppet drages sex procent av
            samtliga fastigheternas taxeringsvärden, återstår ofta icke någon
            till bevillning beskattningsbar inkomst, och i varje fall är det
            kvarstående beloppet så lågt, att de kommuner, inom vilka avverkning
            ägt rum, icke tillföras behörig andel av inkomsten för beskattning.
            Det kan i förevarande avseende hänvisas till det utlåtande i saken,
            som avgivits av länsstyrelsen i Kopparbergs län och som återgivits
            i propo- sitionen nr 102 sid. 462, 463. Där framhålles, att det
            anmärkta missför- hållandet uppmärksammats av såväl taxeringsnämnder
            som länets pröv- ningsnämnd, vilka dock måste låta bero vid vederbörandes
            förklaring, att annan fördelningsgrund än efter taxeringsvärdena
            icke kunnat åberopas. — Även inom andra län hava emellertid på
            denna punkt tvister uppkommit
          </p>
          <pb facs="riksdagen-motions-pdf/data/1927/mot_1927__fk__230/mot_1927__fk__230-003.pdf"/>
          <fw xml:id="i-88rQ4wfup2o5GpPKmpaCvM">
            Motioner i Första kammaren, Nr 230. D mellan å ena sidan de skattskyldiga
            och å andra sidan beskattningsnämn- derna. I ett stort antal fall
            hava dessa tvister förts inför högre instans, och synes härvid
            kammarrätten hava intagit den ståndpunkt, som Koppar- bergs läns
            prövningsnämnd enligt länsstyrelsens utlåtande funnit ound- viklig.
            Huru regeringsrätten kommer att ställa sig till saken, torde tills
            vidare vara ovisst. För så vitt någon slutsats kan dragas av under
            inne- varande vår avgjorda mål angående ett bolag, vilket vore
            ägare till fastig- heter inom 35 olika kommuner, fördelade på
            tre län, skulle regerings- rättens uppfattning sammanfalla med
            kammarrättens. Emellertid hade dessa mål dragits under regeringsrättens
            prövning genom besvär av veder- börande kommuner, efter det att
            prövningsnämnden eller kammarrätten undanröjt inom kommunerna
            åsatta taxeringar. De nu berörda rättsfallen äro ägnade att ytterligare
            belysa, vilken oför- delaktig ställning kommunerna intaga. Efter
            det att bolagen uppgivit sin inkomst av samtliga eller en del
            fastigheter i ett belopp, söka de kom- munerna närstående taxeringsnämnderna
            åstadkomma utredning, i vad mån inkomsten härflutit från allenast
            viss eller vissa av dessa fastigheter. Det ligger i sakens natur,
            att taxeringsnämnderna härvid närmast söka ledning i de av bolagen
            för taxering till skogsaccis avlämnade deklara- tionerna. På enbart
            denna grund kan emellertid — av skäl för vilka här icke torde
            behöva närmare redogöras — någon exakt beräkning icke göras för
            bevillningstaxeringen. Följden blir, att någon av de efterföljande
            instanserna undanröjer taxeringen såsom icke behörigen åsatt.
            Det är emellertid icke endast kommunerna, som bli lidande genom
            det gällande beskattningssystemet. Indirekt drabbas även enskilda
            skattskyl- diga därav, framförallt ägarna av jordbruksfastigheter
            med tillhörande skog. En enskild skogsägare kan i regel icke för
            varje år taga ut så stor inkomst av skogen, att han kommer i tillfälle
            att avdraga det genom fastighetsbevillning beskattade beloppet.
            När sedan under visst år en större avverkning äger rum, får den
            skattskyldige likväl icke avdraga mer än det för samma år beräknade
            procentavdraget. För de stora skogs- ägarna, framförallt trävarubolagen,
            åter gäller, att dessa kunna enligt reglerna för uthållig skogsdrift
            avverka skogen å sina fastigheter i tur och ordning under olika
            år och likväl varje år komma i åtnjutande av det procentuella
            avdraget, beräknat efter taxeringsvärdet å samtliga i deras ägo
            befintliga fastigheter. I förhållandet mellan dessa olika slag
            av skatt- skyldiga får sålunda den mindre skogsägaren, d. v. s.
            som regel den enskilde utövaren av lantmannanäringen, bära en
            proportionellt större andel av den kommunala skattetungan. Att
            lindringen i bolagens skatt- skyldighet även återverkar på andra
            enskilda skattedragare än fastighets- ägarna, nämligen i form
            av höjd utdebitering, säger sig självt. Rättvisan kräver att skattelagarna
            så avfattas, att de drabba alla skattskyldiga lika i förhållande
            till deras inkomst. Det bör här framhållas, att beträffande staten
            tillhöriga skogar de
          </fw>
          <pb facs="riksdagen-motions-pdf/data/1927/mot_1927__fk__230/mot_1927__fk__230-004.pdf"/>
          <fw xml:id="i-Ht1EVJt1vtTaXERenG1bkv">
            6 Motioner i Första kammaren, Nr 230.
          </fw>
          <p xml:id="i-7wFy2PbHEhSiwwEcx8QCQg">
            inkomster, vilka härflutit av fastigheter inom varje särskilt
            revir, bruka sammanföras till en enhetssiffra och för beskattning
            fördelas på ovan omförmält sätt. Enligt det ovan sagda framstår
            det sålunda såsom ett önskemål, såväl ur det allmännas synpunkt
            som med hänsyn till de enskilda skattskyldiga, att de på förevarande
            område gällande beskattningsreglerna ändras. Det förslag till
            sådana regler, som propositionen nr 102 framlägger och för vilkas
            innehåll i det föregående redogjorts, kan emellertid enligt under-
            tecknades mening icke sägas tillgodose de krav, som i detta avseende
            få betraktas såsom önskvärda. Enligt vår uppfattning torde tvärtom
            före- skriften i förslagets 18 $, som fastslår begreppet förvaltningsenhet,
            giva en plattform för ökat missbruk från skogsbolagens sida i
            förut antydd riktning. Det torde nämligen bliva lätt nog för bolagen
            att för beskatt- ningen uppgiva sin inkomst från samtliga skogar
            såsom en förvaltnings- enhet, under hänvisning till att de alla
            stå under överinseende av en enda av bolaget utsedd person, dess
            skogschef. Den för fastigheterna gemen- samma bokföring, till
            vilken under nu gällande föreskrifters tillämpnings- tid så ofta
            hänvisats, torde jämväl kunna tagas till intäkt för att alla ett
            bolags fastigheter ekonomiskt sett utgöra en naturlig enhet. Även
            den föreslagna lydelsen av 56 $ med därtill hörande anvisningar
            giver anledning till anmärkningar, Dessa anmärkningar gälla de
            i pa- ragrafen givna supplementära föreskrifterna för fördelning
            på olika kommuner av den bevillningspliktiga inkomsten av «fast
            egendom. I förhållande till vad kommunalskattekommittén härutinnan
            föreslagit, vilket förslag icke innebar någon nyhet utöver nu
            gällande rätt, inne- fattar det kungl. förslaget en förbättring
            i så måtto, att inkomstens för- delning till beskattning mellan
            kommunerna förutsättes kunna ske i för- hållande till den bruttointäkt,
            som härflutit inom varje kommun. Då denna fördelningsgrund nämnes
            före fördelningsgrunden efter taxerings- värdena, torde det få
            antagas, att den såsom regel tänkts skola komma att tillämpas
            oftare än denna. Helt säkert skulle emellertid detta icke komma
            att bliva fallet. Så länge nämligen icke fastighetsägarna åläggas
            att till ledning vid taxeringen uppgiva beloppet av bruttoinkomsten
            inom varje kommun, äro ju beskattningsmyndigheterna hänvisade
            till att själva utreda detta. Men härvid duger icke den källa
            till kunskap, som är för myndigheterna tillgänglig, nämligen uppgiften
            för taxering till skogsaccis, vilken upptager skogsvärdena efter
            en beräkning, som icke sammanfaller med den för utfinnande av
            bevillningspliktig inkomst tillämpliga. Av dessa skäl torde det
            alltså kunna förväntas, att av de givna reglerna den, som tillstädjer
            fördelning efter förhållandet mellan fastigheternas inom de olika
            kommunerna taxeringsvärden, praktiskt taget bleve huvud- regeln.
            Ett antagande, sådant som kommunalskattekommittén härutinnan gör,
            nämligen att för sådana fall, då inkomstfördelningen är av större
            aktuellt intresse för de olika kommunerna, den för den egentliga
            huvud-
          </p>
          <pb facs="riksdagen-motions-pdf/data/1927/mot_1927__fk__230/mot_1927__fk__230-005.pdf"/>
          <fw xml:id="i-HdYhkoiLdwmaejrVy7dQdn">
            Motioner i Första kammaren, Nr 230. 7
          </fw>
          <p xml:id="i-2ojkk26jLv57GBXNrCEeBU">
            regelns — d. v. s. den som säger, att inkomsten skall tagas till
            beskatt- ning i varje kommun till så stor del, som kan anses hava
            inom kommu- nen influtit — tillämpning nödiga utredningen även
            skall åstadkommas,
          </p>
          <p xml:id="i-9uQCvX4GZQCppi6wZVD1HZ">
            torde kunna bemötas med en blott hänvisning till vad ovan sagts
            rörande kommunernas ringa möjligheter i sådant avseende. När fråga
            härefter uppkommer, huru de föreslagna bestämmelserna lämpligen
            böra förändras för att rättvisa och riktiga resultat av beskatt-
            ningen skola erhållas, hava undertecknade främst velat betona
            önskvärd- heten av att förvaltningsenheterna enligt 18 $$ lokaliseras
            till var kom- mun för sig. I många fall äro de inom en och samma
            kommun belägna skogarna, vilka tillhöra ett bolag, av den utsträckning,
            att de normalt böra kunna för sig utgöra ett eller flera förvaltningsdistrikt.
            (Här kan såsom exempel nämnas, att inom Hällesjö socken i Jämtland
            finnas skogar, till- höriga ett enda bolag, vilka hava en areal
            av 44,000 hektar.) Men även där så icke är förhållandet, bör svårighet
            icke möta att i beskattnings- avseende inskränka förvaltningsenheterna
            efter kommun. Härav skulle ock följa, att reglerna i 56 $ med
            anvisningar bortfölle i vad de innefatta föreskrift om viss fördelning
            av inkomst mellan kommuner. Skulle emellertid förslagets 18 $
            anses böra bibehållas oförändrad, så böra i allt fall nyssberörda
            fördelningsregler undergå den förändring, att stadgandet om taxeringsvärdenas
            inbördes förhållande såsom fördelnings- grund helt utgå. Skogsägarna
            bleve då hänvisade till att åstadkomma utredning för en exakt
            fördelning av inkomsten jämlikt huvudregeln. Sådan skyldighet
            skulle givetvis komma att åligga dem även för den hän- delse inkomstkällan
            jordbruksfastighet begränsades till varje kommun för sig. Att
            åläggandet av dylik skyldighet icke skulle komma att medföra några
            avsevärda uppoffringar för de bokföringspliktiga skogsbolagen,
            är undertecknades bestämda åsikt. Såsom stöd härför kan åberopas
            bland annat vad som framkommit i ett under regeringsrättens prövning
            fört men ännu ej avgjort skattemål. Klaganden i detta mål är en
            lappmarkskom- mun, och målet gäller kommunens rätt att efter vissa
            grunder beskatta den inkomst, som härflutit från inom kommunen
            belägna, nio olika bolag tillhöriga fastigheter. Beträffande fem
            av dessa bolag gäller, att de upp” givit den i kommunen skattepliktiga
            inkomsten med beräkning efter fastig- heternas taxeringsvärden;
            två bolag hava betraktat sina till kommunen hörande fastighetskomplex
            såsom för sig förvaltningsenheter; de två åter- stående hava haft
            sina fastigheter indelade i inspektionsdistrikt samt för- delat
            den från fastigheterna i varje distrikt härrörande inkomsten efter
            taxeringsvärdena inom de olika kommunerna. Men ett av sistnämnda
            två bolag, vilket bolag äger fastigheter inom fyra olika län,
            har redan påföljande år övergått till att beräkna sin inkomst
            sådan den härflutit från varje särskild kommun. — Vad som sålunda
            befunnits möjligt för vissa bolag, synes böra kunna ske även beträffande
            övriga bolag. Med stöd av det anförda få undertecknade hemställa,
            att riksdagen, för
          </p>
          <pb facs="riksdagen-motions-pdf/data/1927/mot_1927__fk__230/mot_1927__fk__230-006.pdf"/>
          <p xml:id="i-Y1uHsq391Vz9EGvFgufZR8">
            8
          </p>
          <fw xml:id="i-Sg2QTF3fwtC7Em1vGDr7v3">
            Motioner i Första kammaren, Nr 230.
          </fw>
          <p xml:id="i-Eb7tFaGu1dUoGMGCeH7sb">
            den händelse Kungl. Maj:ts förevarande förslag till kommunalskattelag
            m. m. varder i huvudsak av riksdagen antaget, måtte besluta,
          </p>
          <p xml:id="i-JmH8mYUrwnZjLDnkcmsbGP">
            dels att till 18 $ a) i dess föreslagna lydelse göres följande
            tillägg: »dock att såsom en förvaltningsenhet icke må betraktas
            komplex av fastigheter, hörande till olika kommuner eller från
            varandra skilda komplex inom samma kommuner»; dels att, för det
            fall att tillägg till 18 $ av nyssberört innehåll beslutas, andra
            stycket i den föreslagna 56 $ måtte helt utgå, eller att, för
            den händelse tillägget icke varder beslutat, orden »eller till
            det förhållande, vari fastigheternas taxeringsvärden stått till
            varandra» i stället strykas; dels ock att de ändringar vidtagas
            beträffande anvis- ningarna till berörda paragrafer, som av det
            ovan- stående kunna föranledas.
          </p>
          <p xml:id="i-9ERtkPA3C8sL4msMGrmmZV" type="date">
            Stockholm den 15 mars 1927.
          </p>
          <div xml:id="i-EDC2pZyzUkBLH5hoK1gnD3" type="signatureBlock">
            <list xml:id="i-ECvSdLCB9YcoMihvCgozNC">
              <item xml:id="i-Nv6gQQeP6F9ZSbxu8harNv" who="i-TMPJHckxbgCushBBp7C3Aa" type="signature">
                A. O. Frändén
              </item>
            </list>
          </div>
          <p xml:id="i-YSt2rnFoiKaz2v6h54D28H">
            H. Andersson. N. Gabrielsson.
          </p>
          <p xml:id="i-PgAfT8W1bCwFcVL3hovs1X">
            Stockholm, Isaac Marcus” Boktryckeri-Aktiebolag, 1927.
          </p>
        </div>
      </div>
    </body>
  </text>
</TEI>
