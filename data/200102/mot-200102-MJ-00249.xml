<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0249/mot_200102_MJ_0249-0001.pdf"/>
      <div type="motHeader" xml:id="i-7pvVxFqT4tfiDfWv7v2G3a">
        <div type="motTitle" xml:id="i-RsAH3CdNNiQAqPK3mQK2oH"/>
        <div type="motSubmissionInfo" xml:id="i-Cw6PMpCqNSieg2MHaSFUzw"/>
      </div>
      <div type="motBody" xml:id="i-Ngjk3Dh52f7WLS4icCSSSv">
        <div xml:id="i-UdcDFkaGhGwZRBudyFDFU7">
          <p xml:id="i-QKCpKLEHigSy43Se8cLtMS">
            2001/02 mnr: MJ249 pnr: m1472
          </p>
          <p xml:id="i-6J6Tqu2op4EJarC92EhAbH">
            Motion till riksdagen 2001/02:MJ249
          </p>
          <p xml:id="i-8FTjATzWxV58JuLv5mfoib">
            av Ingvar Eriksson och Catharina Elmsäter-Svärd
          </p>
          <p xml:id="i-Dz6C6BHdgjwSWNEit4foMY">
            (m)
          </p>
          <p xml:id="i-Fui4gFL9VKEekgZE9gM7Yb">
            Ektoparasiter hos fjäderfän
          </p>
          <p xml:id="i-C98c1BQRe2GM2ZSBqzKYmy">
            Förslag till riksdagsbeslut
          </p>
          <p xml:id="i-Q3yogpu3KurK1oQTwPfDXe">
            Riksdagen tillkännager för regeringen som sin mening vad i motionen
            anförs om bekämpning av ektoparasiter hos fjäderfän.
          </p>
          <p xml:id="i-HWEy8AUB6aexAasxqMnuTx">
            Motivering
          </p>
          <p xml:id="i-FrRprbihMeQAAEPqZuyKvK">
            Hos fjäderfän i Sverige är ektoparasiter vanligt förekommande.
            I den kommersiella produktionen utgör särskilt det blodsugande
            kvalstret ett allvarligt problem. Parasiten finns hos värphöns
            i alla typer av produktionssystem men de största problemen uppträder
            i golvsystem med frigående höns samt i ekologisk produktion. Övergången
            från traditionella burar till modifierade burar med sittpinne,
            hönsrede och ströbädd kan förväntas öka förekomsten av kvalster
            på grund av deras benägenhet att söka sig till skrymslen och andra
            utrymmen som förekommer mer frekvent i det modifierade systemet.
            Blodsugande hönskvalster orsakar blodbrist hos hönsen, stressar
            djuren, försämrar äggproduktionen och kan vid massförekomst ge
            upphov till betydande dödlighet genom blodbrist hos hönsen. Kvalster
            utgör vid massförekomst sålunda ett uppenbart djurskyddsproblem.
            Kvalsterämnen som verkar som allergener i luftföroreningar i hönsstallar
            samt direktangrepp av kvalster utgör ett betydande problem för
            den personal som arbetar med tillsyn och kontroll i fjäderfäanläggningar.
            Här föreligger således även ett stort arbetarskyddsproblem. Genom
            MRL-förordningen har möjligheterna att bekämpa kvalster med Neguvon,
            eller annat liknande medel, upphört 1999. Medlet var fram till
            årsskiftet — veterinärinregistrerat för denna indikation. Från
            Statens veterinäranstalt har licens sökts för alternativt läkemedel
            vilket emellertid avslagits. Den situation som därmed uppkommit
            är synnerligen allvarlig från djurskydds- och arbetsmiljösynpunkt.
          </p>
          <pb facs="riksdagen-motions-pdf/data/200102/mot_200102_MJ_0249/mot_200102_MJ_0249-0002.pdf"/>
          <p xml:id="i-Qd3yzb6Qcn6bXarJw5eKAo">
            2001/02:MJ249
          </p>
          <p xml:id="i-MVKCD2J5UWPmDHuPhzZ1V9">
            En av oss inlämnad likartad motion avslogs under våren med hänvisning
            till upgifter från Jordbruksverket att studier och försök skulle
            pågå för att ersätta Neguvon med annat läkemedel. Problemet: Ersättning
            av vissa läkemedel skulle också enligt verket ha uppmärksammats
            av EU- kommissionen. I praktiken kan vi dock konstatera att ingenting
            hänt som leder framåt. Det behövs uppenbarligen påtryckningar
            och initiativ för att dessa allvarliga djurskyddsproblem skall
            komma till en lösning. Regeringen bör låta snabbutreda frågan
            om hur det stoppade bekämpningsmedlet Neguvon skall ersättas med
            EU-godkända medel för adekvat bekämpning. Medel bör också avsättas
            över forskningsbudget till forskning på detta viktiga område.
          </p>
          <p xml:id="i-CWpiVthHokqLvx7bCmBV1x">
            Stockholm den 1 oktober 2001
          </p>
          <p xml:id="i-UvA62yHH75qGbk6KDES7n6">
            Ingvar Eriksson (m) Catharina Elmsäter-Svärd (m)
          </p>
        </div>
      </div>
    </body>
  </text>
</TEI>
