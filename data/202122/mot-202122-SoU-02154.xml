<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-02154">
  <teiHeader>
    <fileDesc>
      <titleStmt>
        <title>En jämlik sjukvård</title>
        <author corresp="i-Q6c6PTb1KbongkKbS6VDAD">av Joakim Sandell m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2154 av Joakim Sandell m.fl. (S)</title>
          <idno type="rdwebb">H9022154</idno>
          <rs type="number">2154</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9022154/text</ref>
          <ref type="dokument_url_html">http://data.riksdagen.se/dokument/H9022154</ref>
          <ref type="dokumentstatus_url_xml">http://data.riksdagen.se/dokumentstatus/H9022154</ref>
          <ref type="docx">http://data.riksdagen.se/fil/D3B75E07-FA6C-44A0-BCE0-F4DABC203771</ref>
          <ref type="pdf">http://data.riksdagen.se/fil/CECBF3FE-D3B3-467A-BB29-271356409912</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6c6PTb1KbongkKbS6VDAD</idno>
            <name>Joakim Sandell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-MfRf34x3k6xLdpPgFSUfMs</idno>
            <name>Anna Wallentheim</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-N5512QW2GuZkSAAwFrJdsb</idno>
            <name>Elin Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Swns2VJiq8mNPgw8cBRfJ9</idno>
            <name>Jamal El-Haj</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TJUAnvTvoNJL7Xs36mcHa</idno>
            <name>Marianne Fundahn</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2c9rVAoZGjLhTDcwaorNo9</idno>
            <name>Niklas Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SRx5MYgiUBkgGLPueXgws5</idno>
            <name>Ola Möller</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DfMBmwjfAwnb2JfXgJ9isk</idno>
            <name>Per-Arne Håkansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Hvym8X4V4D65vho9xbmJpa</idno>
            <name>Rikard Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PgVBxkbrCL94WZ8T62WSGi" type="signed"/>
        <correspContext corresp="i-PgVBxkbrCL94WZ8T62WSGi">
          <note type="signatory" corresp="i-Q6c6PTb1KbongkKbS6VDAD"/>
          <note type="signatory" corresp="i-MfRf34x3k6xLdpPgFSUfMs"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-N5512QW2GuZkSAAwFrJdsb"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-Swns2VJiq8mNPgw8cBRfJ9"/>
          <note type="signatory" corresp="i-TJUAnvTvoNJL7Xs36mcHa"/>
          <note type="signatory" corresp="i-2c9rVAoZGjLhTDcwaorNo9"/>
          <note type="signatory" corresp="i-SRx5MYgiUBkgGLPueXgws5"/>
          <note type="signatory" corresp="i-DfMBmwjfAwnb2JfXgJ9isk"/>
          <note type="signatory" corresp="i-Hvym8X4V4D65vho9xbmJpa"/>
        </correspContext>
        <correspAction xml:id="i-XwDd5zrESvzjLMmgCW9ech" type="submitted">
          <date when="2021-10-01"/>
          <time when="16:16:50"/>
        </correspAction>
        <correspAction xml:id="i-AmmctDXH25f4kj3btvm9yv" type="reviewed">
          <date when="2021-10-01"/>
          <time when="16:27:19"/>
        </correspAction>
        <correspAction xml:id="i-MVHkqXrceWU4JPadf8FQJc" type="referred">
          <date when="2021-10-14"/>
        </correspAction>
        <correspAction xml:id="i-TqqkWQA9uYwCgs3MTjWYbW" type="assigned">
          <date when="2022-10-05"/>
          <time when="11:39:12"/>
        </correspAction>
        <correspContext corresp="i-TqqkWQA9uYwCgs3MTjWYbW">
          <ref type="assignedTo">Socialutskottet</ref>
        </correspContext>
        <correspAction xml:id="i-NXJtXW1WfyPTyNxMcQSuZP" type="behandlas_i"/>
        <correspContext corresp="i-NXJtXW1WfyPTyNxMcQSuZP">
          <ref type="uppgift">2021/22:AU6</ref>
          <ref type="ref_dok_id">H901AU6</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">AU6</ref>
          <ref type="ref_dok_titel">Arbetsmarknadspolitik och arbetslöshetsförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VSksvFJV7ByEK1exCcpfYJ" type="behandlas_i"/>
        <correspContext corresp="i-VSksvFJV7ByEK1exCcpfYJ">
          <ref type="uppgift">2021/22:SoU11</ref>
          <ref type="ref_dok_id">H901SoU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU11</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LorJ5Exf74DA9gD3pYZSRQ" type="behandlas_i"/>
        <correspContext corresp="i-LorJ5Exf74DA9gD3pYZSRQ">
          <ref type="uppgift">2021/22:UbU18</ref>
          <ref type="ref_dok_id">H901UbU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU18</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FzscnBsMcqZ9i8B9ryLhnG" type="behandlas_i"/>
        <correspContext corresp="i-FzscnBsMcqZ9i8B9ryLhnG">
          <ref type="uppgift">2021/22:SoU15</ref>
          <ref type="ref_dok_id">H901SoU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU15</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GDokWfW6QeDjf58xGUyMe4" type="behandlas_i"/>
        <correspContext corresp="i-GDokWfW6QeDjf58xGUyMe4">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-49UUgcNWWifcSnCxAymiEM" type="motHeader">
        <div xml:id="i-BF3eWZHU1U3cZg8eNEnaLf" type="motTitle">
          Motion till riksdagen 2021/22:2154 av Joakim Sandell m.fl. (S)
          En jämlik sjukvård
        </div>
      </div>
      <div xml:id="i-LJY6RPhotYxCnpNzE4qcp5" type="motBody">
        <div xml:id="i-RgAJaeMNmwBeiiG38zTFD3" type="motProposal" subtype="förslag">
          <head xml:id="i-5Fpmqj45SXSY5qvADbxSyK">
            Förslag till riksdagsbeslut
          </head>
          <list xml:id="i-4hEHVioRSm4sF8seriu9rv" style="ol">
            <item xml:id="i-LYRXEmCod26tmEfEyzc6Lf">
              Riksdagen ställer sig bakom det som anförs i motionen om att
              sjukvården måste utvecklas mot att mer vård i framtiden kan bedrivas
              i primärvården och att specialistvårdvalen på sjukhusen bör ses
              över och tillkännager detta för regeringen.
            </item>
            <item xml:id="i-GTz4f2Cy3u4SWdarL2CqB2">
              Riksdagen ställer sig bakom det som anförs i motionen om att
              fler diagnoser bör utredas för att få standardiserade vårdförlopp
              och tillkännager detta för regeringen.
            </item>
            <item xml:id="i-BqokgTFPFhcbWLpkd7nLgK">
              Riksdagen ställer sig bakom det som anförs i motionen om att
              ambulanssjukvården ska omfattas av motsvarande skydd mot privatiseringar
              som gäller för räddningstjänsten och polismakten och tillkännager
              detta för regeringen.
            </item>
            <item xml:id="i-L2od4G8YkHJ7myyvdmKWGj">
              Riksdagen ställer sig bakom det som anförs i motionen om att
              se över en ny vårdgaranti i två delar och tillkännager detta för
              regeringen.
            </item>
            <item xml:id="i-D5js6hJMPSmMXsUtUDUePX">
              Riksdagen ställer sig bakom det som anförs i motionen om väntetiderna
              inom barn- och ungdomspsykiatrin och tillkännager detta för regeringen.
            </item>
            <item xml:id="i-9jt5ScuUZKsNToXwQpVJMz">
              Riksdagen ställer sig bakom det som anförs i motionen om att
              skärpa kraven på läkemedelsföretagen för att säkerställa att läkemedel
              finns tillgängliga och tillkännager detta för regeringen.
            </item>
            <item xml:id="i-U81gtuU2WfjYFy8d6cS2Cu">
              Riksdagen ställer sig bakom det som anförs i motionen om en nationell
              strategi för att öka intresset för gymnasiala vård- och omsorgsutbildningar
              och tillkännager detta för regeringen.
            </item>
            <item xml:id="i-MLu9ACVD5BQhvuJ3nHdLxW">
              Riksdagen ställer sig bakom det som anförs i motionen om nationella
              kompetenskrav för undersköterskerollen, barnsköterskerollen och
              skötarrollen och tillkännager detta för regeringen.
            </item>
            <item xml:id="i-GVRozXnAF5ccmdeGkDcVB3">
              Riksdagen ställer sig bakom det som anförs i motionen om en utvidgad
              utbildningssatsning för att klara kompetensförsörjningen i framtidens
              välfärd och tillkännager detta för regeringen.
            </item>
          </list>
        </div>
        <div xml:id="i-BHiqqNpxLap3ynefE5M6DL" type="motContent">
          <head xml:id="i-7kcr8dHM7wvf2iui6mDims" type="h1">
            Motivering
          </head>
          <p xml:id="i-GaYEAa7avsaemFJVv5tYBj">
            En stark välfärd bidrar till ökad jämlikhet. En stark offentlig
            hälso- och sjukvård är en förutsättning för ett fungerande välfärdssamhälle.
            Hälso- och sjukvården spelar en central roll för fördelningspolitiken
            och ökar på så sätt människors möjlighet att delta på lika villkor.
            På det sättet stärker också en stark välfärd demokratin.
          </p>
          <p xml:id="i-2sxgcQXyHUNox1KkipqX4o">
            Hälso- och sjukvården ska vara jämlik, jämställd och öppen för
            alla. Alla ska ha rätt till lika god kvalitet och god tillgänglighet
            oavsett var man bor, vem man är, vad man tjänar eller vilket kön
            eller vilken religion man tillhör. Prioriteringarna ska göras
            utifrån den enskildes behov, inte plånbokens tjocklek. Därför
            ska makten över hälso- och sjuk­vården ligga i demokratins händer
            och finansieringen ske gemensamt och solidariskt.
          </p>
          <p xml:id="i-NU2hJEKTGEMrRMueo5AZNC">
            Som medborgare har vi förväntningar på samhället och på välfärden.
            Vi förväntar oss till exempel att vården är enkel att komma i
            kontakt med och att det finns tid och resurser för oss när vi
            behöver det. Utgångspunkten i hälso- och sjukvårdslagen är att
            den som har det största behovet ska ges företräde till vården.
            Det är politikens uppgift att se till att resurserna styrs för
            att uppnå just detta.
          </p>
          <p xml:id="i-2Qy92iPeYtcxfu6kVCD3Kn">
            Svensk sjukvård håller generellt sett mycket hög kvalitet. De
            medicinska resultaten står sig väl i globala jämförelser. Samtidigt
            saknas inte utmaningar. Primärvården behöver utvecklas och ta
            en större del av den totala sjukvården.
          </p>
          <head xml:id="i-WS9oZCHn56V9bAPwDHy33v" type="h3">
            Kompetensförsörjningen måste stärkas
          </head>
          <p xml:id="i-6Q9MvVXJ9y3PcxY6fabUGM">
            Insatser måste göras för att fler ska vilja och kunna arbeta
            inom sjukvården. Arbetet med att se till att alla yrkeskategoriers
            kompetens tas tillvara fullt ut måste intensifieras. Den långsiktiga
            finansieringen behöver säkras. Vårdgarantin behöver utvecklas
            så att varje patients unika situation, förutsättningar och behov
            ställs i centrum. Så kan och bör svensk sjukvård utvecklas.
          </p>
          <head xml:id="i-HcLCqdA1ueP1UzgDBT1Hge" type="h3">
            Trygg, säker och tillgänglig sjukvård
          </head>
          <p xml:id="i-9ZDMv62hXa6ygnyRa9VvFu">
            Sjukvård ska som huvudregel ägas, finansieras och drivas i offentlig
            regi. Privata alternativ kan dock vara ett bra komplement till
            den offentliga vården.
          </p>
          <p xml:id="i-PfTuC6byu9wMNFnZuhDrjX">
            Men under de senaste decennierna har organisationen av den svenska
            sjukvården – precis som övriga delar av offentlig sektor – genomgått
            stora förändringar. Det har skett genom en kombination av kundvalsmodeller,
            nya ledningsfilosofier och ekonomiska styrsystem. Förändringarna
            har gjort att den demokratiska styrningen har minskat och att
            marknadsliberala principer har fått större utrymme. Det är viktigt
            att uppnå en sammanhållen sjukvård, och det är svårt när vården
            splittras upp genom olika vårdval. Kostnaderna för specialistvårdvalen
            ökar kraftigt, vilket kan leda till att de med större medicinskt
            behov i andra delar av vården trängs undan. Därför måste den offentliga
            sjukvården byggas ut och primärvården måste utvecklas mot att
            mer vård i framtiden kan bedrivas på vårdcentraler och specialistvårdvalen
            på sjukhusen ses över.
          </p>
          <p xml:id="i-36T21mHQquYvTTLNwC7kz3">
            Nya behandlingsformer och mediciner utvecklas ständigt. Samtidigt
            ökar andelen äldre i befolkningen. Det innebär att utmaningarna
            för sjukvården är stora om alla ska ha tillgång till en sjukvård
            av högsta kvalitet. Avgörande är att fler kommer i arbete men
            också att sjukvården får ta en större del av de gemensamma resurserna
            i anspråk. Men det krävs också att primärvårdens andel av sjukvården
            ökar så att mer vård sker i primärvården, utanför sjukhusen, än
            vad som sker idag.
          </p>
          <p xml:id="i-8mnfqQ7rzPrV1QyPDwN7jo">
            Sjukhus med tillgång till den mest avancerade medicinska kompetensen
            ska finnas för den som behöver det. Sjukvården ska vara toppmodern,
            patientsäker och hög­kvalitativ.
          </p>
          <head xml:id="i-7drFksGT4iQJkMJhByhs5k" type="h3">
            Den nära vården
          </head>
          <p xml:id="i-S4pXueA77RFGQfSwGswb7U">
            Vårdcentralerna ska vara patientens första kontakt med sjukvården.
            För att det ska fungera måste vårdcentralerna vara lättillgängliga.
            Etableringen av privata vårdcentraler ska styras demokratiskt.
          </p>
          <p xml:id="i-tZm6vZtDTGhtHHKNuRcH7">
            Oavsett var man bor ska man kunna känna sig trygg i att vården
            finns nära till hands. Vårdcentralerna behöver ges mer resurser
            för att kunna ta ett helhetsansvar för patienten alla tider på
            dygnet, vad gäller både det förebyggande, hälsofrämjande arbetet
            och den akuta sjukvården.
          </p>
          <p xml:id="i-3UjZwPscN7jJT5QKxQmH9Y">
            Vi lever allt längre och för ofta ett aktivt liv långt upp i
            åldrarna. Det är i grunden något positivt. Men samtidigt innebär
            en åldrande befolkning högre krav på sjukvården. Äldre är oftare
            multisjuka, vilket ställer stora krav på bättre samverkan mellan
            regioner och kommuner.
          </p>
          <head xml:id="i-RSBTuxyXdEBBngEQSKRmXx" type="h3">
            Säker sjukhusvård av högsta kvalitet
          </head>
          <p xml:id="i-6H3cDFRkKqeVE4rAhmzvT8">
            De senaste åren har arbetet med att korta tiderna i cancervården
            med arbete enligt standardiserade vårdförlopp gett goda resultat.
            Det erbjuds för flera cancerdiagnoser och med en mer jämlik och
            snabbare vård som följd. Standardiserade vårdförlopp utgår från
            nationella vårdprogram, baseras på bästa medicinska kunskap och
            ger rekommen­dationer om utredning, behandling, omvårdnad, rehabilitering
            och uppföljning. Det ger också en tidsram för när olika moment
            i vårdförloppet ska ske. Fler diagnoser bör ut­redas för att få
            standardiserade vårdförlopp.
          </p>
          <p xml:id="i-Pzs4magS6V7gE1gMxNv2No">
            Det är en positiv utveckling att det föds många barn, men det
            för också med sig krav på en utbyggd förlossningsvård. Att ibland
            behöva skicka hem förstföderskor efter bara några timmar är oacceptabelt.
            Förlossningsvården måste vara säker, och familje-BB eller motsvarande
            ska finnas i anslutning till alla förlossningskliniker.
          </p>
          <p xml:id="i-9N4UMvza3qrtQemff6wtaW">
            Ambulanssjukvården är en viktig del i den högspecialiserade akutsjukvården.
            2012 drabbades Region Skåne av ett allvarligt bakslag för krisberedskapen.
            Den privata ambulansentreprenör som ansvarade för tre fjärdedelar
            av Skånes ambulanssjukvård gick i konkurs. Efter ett par månader
            stabiliserades verksamheten efter att en ny entreprenör gått in
            och säkrat driften. Dock efter mycket stora ekonomiska kostnader
            för regionens skattebetalare. Erfarenheterna från Skåne är ett
            tydligt exempel på vilka allvarliga konsekvenser som kan uppstå
            när känsliga delar av samhällsinfrastrukturen privatiseras.
          </p>
          <p xml:id="i-UuEHezLwtqun6kP6i6oYRP">
            Idag går det att utsätta ambulanssjukvården för en nivå av risktagande
            som inte hade accepterats inom andra områden av liknande karaktär.
            Det är varken en långsiktigt håll­bar eller en ansvarsfull hantering.
            Ambulanssjukvården är en viktig del av den samlade krisberedskapen
            i Sverige och den har en stor symbolisk betydelse för medborgarnas
            upplevda trygghet. Därför bör ambulanssjukvården omfattas av motsvarande
            skydd mot privatiseringar som gäller för räddningstjänsten och
            polismakten.
          </p>
          <head xml:id="i-Q2fQcnBVavEVLPNC6p8cj3" type="h3">
            Vård efter behov – se över vårdgarantin
          </head>
          <p xml:id="i-6W39LTkg4TNe1fcA6cnLxg">
            Vårdgarantin reglerar inom vilken tid besök och behandling ska
            erbjudas av vården. Sannolikt har garantin lett till en minskning
            av väntetiderna. Men det råder idag för långa väntetider och det
            är mer regel än undantag att regioner inte når upp till dagens
            vårdgaranti. För att människor ska få vård i tid och efter behov
            behöver vårdgarantin ses över.
          </p>
          <p xml:id="i-WsCKn1JXFuZmHK1PvbzNBc">
            Sverige behöver välja en modell som tar vara på erfarenheter
            från såväl den svenska som våra grannländers system. Vårdgarantin
            skulle då få två delar. Dagens tidsgränser i vårdgarantin skulle
            fortsätta gälla, och utgöra en generell rättighet för patienterna
            och en skyldighet snarare än en ambition för regionerna. Därutöver
            skulle en individuellt anpassad behandlingsgaranti baserad på
            patientens medicinska behov införas.
          </p>
          <head xml:id="i-Vq9g7eW8Z2qrBVmBmg8ufN" type="h3">
            Prioritera psykisk hälsa
          </head>
          <p xml:id="i-RpUArLiSL8pHrj9nvWp5LQ">
            Den psykiska ohälsan ökar. Psykisk ohälsa kan vara kopplad till
            arbetet och kan vara en kombination av olika delar av vårt liv.
            Allt fler personer stressar i både arbetsliv och privatliv. Flera
            ligger i riskzonen för att bli sjuka av stress och ångest.
          </p>
          <p xml:id="i-F7wD3scjGTySGt3oK4crkq">
            Arbetet med att stärka den psykiska hälsan måste förstärkas för
            att möta det ökande behovet. Utbildningsinsatser inom primärvården
            behövs för att kunna stärka kuratorerna men också för att kunna
            föra samtal på andra nivåer för personer med lättare psykiska
            problem. Vården bör ges större möjlighet att tillsammans med andra
            instanser arbeta med förebyggande hälsa. Allt från sjukdomslära
            till psykisk hälsa och förebyggande åtgärder för hållbar hälsa.
          </p>
          <p xml:id="i-2AGNxeUaH47ktBpeXA1662">
            Därför behöver barn- och ungdomspsykiatrin utvecklas, och väntetiderna
            till både utredningar, diagnos och behandling inom BUP måste vara
            korta. Första linjen för vuxna som ligger på primärvården måste
            stärkas.
          </p>
          <head xml:id="i-6QPXnWpSCEA7TYV92ttMYT" type="h3">
            Restnoterade läkemedel
          </head>
          <p xml:id="i-MKfN3iWYjtRu5zjFjBdt6f">
            Det har blivit allt vanligare med restnoterade läkemedel. Det
            betyder att läkemedel som förskrivits på recept inte finns tillgängliga,
            oftast utan att patienter eller förskrivande läkare får information
            om och när läkemedlet ifråga åter finns att hämta. För närvarande
            är över 350 preparat restnoterade hos Läkemedelsverket. Allt från
            antibiotika till psyko­farmaka och medicin för att motverka njursvikt.
            Det är allvarligt för patienten, men också allvarligt sett till
            vården. Mycket tid får ägnas till att hitta alternativa läkemedel.
            Det är allvarligt både ur patientperspektiv och ur ett samhällsperspektiv.
          </p>
          <p xml:id="i-5GFbsVFBQbrKLHFrzkGNoB">
            På grund av ett förändrat system hos Läkemedelsverket är det
            svårt att jämföra exakt antal anmälningar från år till år, men
            de ser ändå en tydlig trend. 2015 var antalet anmälningar 148,
            förra året var det 721. I år ser antalet anmälningar ut att bli
            omkring 1 000. När apotekets monopol upphörde 2009 försvann även
            den lagstadgade skyldighet som det statliga apoteket hade haft,
            att ansvara för landets läkemedelsförsörjning. Nu har vi frekventa
            restnoteringar men utan lagstadgad skyldighet. Socialdepartementet
            bör inleda arbetet med att se över gällande lagstiftning, initiera
            förbättringar på Läkemedels­verket och skärpa kraven på läkemedelsföretagen
            för att säkerställa att läkemedel finns tillgängliga.
          </p>
          <head xml:id="i-3rfMHziXHmz7rQfcNVJU3c" type="h3">
            Nationell strategi för att öka intresset för gymnasiala vård-
            och omsorgsutbildningar
          </head>
          <p xml:id="i-LBMRwyqHdar7PGRuHTBXE8">
            Behovet av gymnasieutbildad vård- och omsorgspersonal förväntas
            växa kraftigt de kommande årtiondena. Statistiska centralbyrån
            prognostiserar en brist på över 160 000 utbildade i den här gruppen
            till 2035. Viktiga faktorer är befolkningsökningen och ålderssammansättningen
            men även det minskade intresset för att välja gymnasial vård-
            och omsorgsutbildning. Trenden går mot att fler kommer att ha
            fått sin utbildning på komvux än från gymnasieskolan.
          </p>
          <p xml:id="i-7kgKq9bT3ZBF6tngNBvVsf">
            Även här krävs ett politiskt initiativ för att lösa utmaningen.
            Staten, regioner och kommuner behöver samverka för att stimulera
            fler att söka till gymnasiala vård- och omsorgsutbildningar. En
            nationell strategi behövs. Denna behöver beakta arbets­villkoren
            inom vård- och omsorgsyrkena samt hur den i dag könssegregerade
            arbetsmarknaden inom området kan motverkas. Arbetsförmedlingen
            bör i högre utsträckning erbjuda möjligheter till omskolning till
            vårdyrken genom arbets­marknadsutbildningar.
          </p>
          <head xml:id="i-WnKWF8eyZDQsUhbxw7EUQC" type="h3">
            Nationella kompetenskrav för barnsköterska, undersköterska och
            skötare
          </head>
          <p xml:id="i-NK3oMC3mUgWy6BZyFn5Rqv">
            Yrkesutbildningarna till barnsköterska, skötare och undersköterska
            är i dag mycket olika utformade hos olika utbildningsgivare. Det
            påverkar negativt dessa yrkesgruppers möjlighet att söka sig till
            vissa anställningar, vilket kan minska intresset för utbild­ningen.
            När kompetensprofilen varierar efter utbildningsort eller utbildningsgivare
            försämras möjligheten att frigöra tid från andra yrkeskategorier
            för effektivisering av verksamheten. Det blir svårare att planera
            för en bra personalmix där alla får möjlighet att arbeta på toppen
            av sin kompetens.
          </p>
          <p xml:id="i-Cu5rPpQNHJPCWoVfvFFHqc">
            I takt med en förväntad ökad integrering mellan kommunal omsorg
            och vård och landstingskommunal vård parallellt med ökad specialisering
            behöver undersköterske­rollen, barnsköterskerollen och skötarrollen
            omfattas av nationella kompetenskrav. Däremot bör utbildningarna
            kunna profileras lokalt, avseende exempelvis specialitet, för
            att inte riskera att bli alltför fastlåsta vid en viss struktur.
          </p>
          <p xml:id="i-MPvHF8v8GvsYHyFHNrCNCQ">
            Långsiktigt hållbar kompetensförsörjning till vården och omsorgen.
            Med en växande och åldrande befolkning ökar vårdbehovet i Sverige.
            I mycket hög utsträckning måste utvecklingen mötas med förnyade
            arbetssätt, ny digital teknik och effektivare organisation av
            vård och omsorg. Enbart fler anställda räcker inte. Samtidigt
            är det ett faktum att det redan i dag råder brist på kvalificerad
            vårdpersonal inom flera områden. En nyckelfråga för framtidens
            välfärd är en långsiktigt hållbar kompetensförsörjning.
          </p>
          <p xml:id="i-TUcJddVw9WTj8RHP1pTSzB">
            Bristen på specialistsjuksköterskor är särskilt uttalad och kommer
            utan kraftfulla åtgärder att förvärras än mer i framtiden. Redan
            i dag ställs operationer in på flera håll i landet på grund av
            brist på operationssjuksköterskor eller anestesisjuksköterskor.
            Ska primärvården klara den uppväxling som är nödvändig måste tillgången
            till diabetes­sjuksköterskor och distriktssjuksköterskor vara
            god. Den psykiatriska vården kan utvecklas och förbättras med
            fler psykiatrisjuksköterskor.
          </p>
          <p xml:id="i-PjoMphb3h9JgHqf3GL4vZa">
            Regeringen har utökat antalet platser på specialistsjuksköterskeprogrammen,
            men enligt alla tillgängliga prognoser behövs ytterligare utbildningsplatser.
            Specialist­sjuksköterskor är långt ifrån den enda yrkesgrupp inom
            vården det råder brist på eller för vilken bristen förväntas öka.
            I en utvidgad utbildningssatsning för att klara kompetensförsörjningen
            i framtidens välfärd måste utökningen dimensioneras efter prognostiserad
            brist och ske i samråd mellan lärosäten och regioner så att strategiskt
            viktiga yrkesgrupper prioriteras. Hänsyn måste också tas så att
            inte brist uppstår på grundutbildad personal.
          </p>
        </div>
        <div xml:id="i-Bzt6QsE9tZPfRswzPrx6vT" type="motSignatures">
          <list xml:id="i-ATvMeEGoRpmEhbnq4qSyC6">
            <item xml:id="i-3mLMwS4MMo2UQFr35Xmd8z">
              Joakim Sandell (S)
            </item>
            <item xml:id="i-CoYoHeEjGJyqWNfpCv4wUW">
              Anna Wallentheim (S)
            </item>
            <item xml:id="i-5pVYGWweyzMwGhLXkDsv7k">
              Annelie Karlsson (S)
            </item>
            <item xml:id="i-PGEHkcAPU6whzBzauyugLa">
              Elin Gustafsson (S)
            </item>
            <item xml:id="i-AUfg1LXuQ16ccniUDeFY9D">
              Hillevi Larsson (S)
            </item>
            <item xml:id="i-8uGJh8q2nK74Ut8YHcv2N6">
              Jamal El-Haj (S)
            </item>
            <item xml:id="i-JNB2gMnH8mXQ5vitG65dp3">
              Marianne Fundahn (S)
            </item>
            <item xml:id="i-UfZEeqkKDUgwPhaeTvuJrV">
              Niklas Karlsson (S)
            </item>
            <item xml:id="i-AEVAvkDELxcQ7qLL4gyBVv">
              Ola Möller (S)
            </item>
            <item xml:id="i-EGfaQxhHJa6XCBqcupz3S2">
              Per-Arne Håkansson (S)
            </item>
            <item xml:id="i-Ssy82MJcahxKQ4mZms9its">
              Rikard Larsson (S)
            </item>
          </list>
        </div>
      </div>
    </body>
  </text>
</TEI>
