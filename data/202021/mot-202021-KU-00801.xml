<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-00801">
  <teiHeader>
    <fileDesc>
      <titleStmt>
        <title>Nationella minoriteter i Sverige</title>
        <author corresp="i-BfmJ8hLMzGF9XMcc4M8Bfa">av Cassandra Sundin m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:801 av Cassandra Sundin m.fl. (SD)</title>
          <idno type="rdwebb">H802801</idno>
          <rs type="number">801</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H802801/text</ref>
          <ref type="dokument_url_html">http://data.riksdagen.se/dokument/H802801</ref>
          <ref type="dokumentstatus_url_xml">http://data.riksdagen.se/dokumentstatus/H802801</ref>
          <ref type="docx">http://data.riksdagen.se/fil/A8B7CE33-E58E-45B2-A261-7D9A1AAD40E3</ref>
          <ref type="pdf">http://data.riksdagen.se/fil/2BAC3144-4C17-4AEA-9E7D-1DBC5DF0963A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4RcsAx4gUQXuBdH2CKpr9h" type="signed"/>
        <correspContext corresp="i-4RcsAx4gUQXuBdH2CKpr9h">
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction type="submitted" xml:id="i-JUMFbzfHyZfEaDaJ1zQ37H">
          <date when="2020-10-01"/>
          <time when="10:59:57"/>
        </correspAction>
        <correspAction type="reviewed" xml:id="i-G1hnwTMEyVQaswVf1tdHL5">
          <date when="2020-10-01"/>
          <time when="14:12:43"/>
        </correspAction>
        <correspAction type="referred" xml:id="i-Bz9HtpfkJM66dSdrXJMNM1">
          <date when="2020-10-14"/>
        </correspAction>
        <correspAction type="assigned" xml:id="i-EGYWNgGDeDpbrGQHo9X4vz">
          <date when="2021-05-05"/>
          <time when="17:16:01"/>
        </correspAction>
        <correspContext corresp="i-EGYWNgGDeDpbrGQHo9X4vz">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-KwhuL8w68yLGodkqyzSLoD"/>
        <correspContext corresp="i-KwhuL8w68yLGodkqyzSLoD">
          <ref type="uppgift">2020/21:KU25</ref>
          <ref type="ref_dok_id">H801KU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU25</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-C66NeM92ShKiw2aRgZsLMy"/>
        <correspContext corresp="i-C66NeM92ShKiw2aRgZsLMy">
          <ref type="uppgift">2020/21:KrU4</ref>
          <ref type="ref_dok_id">H801KrU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU4</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3YnveEAHxvJkkTCtS6emSr"/>
        <correspContext corresp="i-3YnveEAHxvJkkTCtS6emSr">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:801 av Cassandra Sundin m.fl. (SD) Nationella minoriteter i Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-5DgunZSsxcrqLAVqFeKLqo">
            Förslag till riksdagsbeslut
          </head>
          <list style="ol">
            <item xml:id="i-FNRsTY5dBYxkWPUKn6pG3S">
              Riksdagen ställer sig bakom det som anförs i motionen om att
              utreda möjligheterna att ytterligare tillgängliggöra kulturarv
              tillhörande de nationella minoriteterna och tillkännager detta
              för regeringen.
            </item>
            <item xml:id="i-ByNzYWTscAH6kcfmapsp8b">
              Riksdagen ställer sig bakom det som anförs i motionen om att
              utreda möjligheterna att på alternativt sätt tillgå nationella
              minoritetsspråk inom välfärdssektorn i delar av landet som inte
              utgör förvaltningsområden och tillkännager detta för regeringen.
            </item>
            <item xml:id="i-UpK4kou3JmWa16XY65Z23Z">
              Riksdagen ställer sig bakom det som anförs i motionen om att
              utreda möjligheterna till åtgärder för att säkra sydsamiskans
              fortlevnad och förvaltning samt höja språkets status och tillkännager
              detta för regeringen.
            </item>
            <item xml:id="i-9XR9h8ordMPg4nCejQEBww">
              Riksdagen ställer sig bakom det som anförs i motionen om att
              utreda möjligheterna att tillsammans med övriga nordiska länder
              med samisk befolkning inrätta ett gemensamt samiskt språkcentrum
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VDiGFjCcfsns6bz2kYJ5Di">
            Motivering
          </head>
          <p xml:id="i-TvqLBb9h8gBNzBcu1PF6h5">
            Sveriges nationella minoriteter utgörs idag av samer, tornedalingar,
            sverigefinnar, judar och romer. Lagen om nationella minoriteter
            gäller i hela Sverige och beskriver de rättigheter minoriteterna
            har, såväl i hela landet som i de särskilda förvaltningsområden
            som finns för samiska, meänkieli och finska.
          </p>
          <p xml:id="i-T9HgWuohSodXegmc1wbpPG">
            I Sverigedemokraternas ideologiska grund finns en generell assimileringsprincip
            där nyckeln till nationell sammanhållning är gemenskap och samhörighet.
            Den lagstadgade särställning de nationella minoriteterna har och
            den historiska hävd som finns att ta med i beaktning gör dock
            detta till undantag i frågan om assimilering.
          </p>
          <p xml:id="i-TZFcFMEqVmjsFWTxpTm9d9">
            Såväl de nationella minoriteternas kulturer som den svenska kulturen
            utgör tillsammans Sveriges samlade kulturella grund vilken Sverigedemokraterna
            värnar. Vårt lands kulturarv och historia är två viktiga grundpelare
            för samhällets identitet där identiteten är ledstjärnan i frågan
            om ett sammanhållet Sverige.
          </p>
          <head type="h2" xml:id="i-UqqWyEWPiVa35D4Kh3Ai4D">
            Ett tillgängligt kulturarv
          </head>
          <p xml:id="i-BKoh8anZFSyA8KVH5JrkhF">
            De historiska, kulturella och språkliga variationer landets nationella
            minoriteter har är samhället skyldigt att värna och vårda. Rikt
            är det kulturarv som utgör grunden för individens och sammanhangets
            identitet. Som nationell minoritet är rätten till kultur, språk
            och identitet grundläggande i en demokrati, på samma sätt som
            rätten till kultur, språk och identitet tillhörande majoritetsbefolkningen.
            Oberoende av om individen identifierar sig med enbart den nationella
            minoritetens kultur, majoritetsbefolkningens kultur eller båda
            kulturerna är rättigheten till dem grundläggande. Viktigt att
            värna är också individens frihet att själv välja tillhörighet
            eller tillhörigheter. Med anledning av detta bör möjligheterna
            att ytterligare tillgängliggöra kulturarv tillhörande de nationella
            minoriteterna utredas.
          </p>
          <head type="h2" xml:id="i-Ut4WTC5LD1CqvPXEniUN9c">
            Nationella minoritetsspråk inom välfärdssektorn
          </head>
          <p xml:id="i-RUmyWUVRBKxydu4i7Eic3Y">
            Rätten till sitt nationella minoritetsspråk är en väsentlig del
            av förutsättningarna att vårda och förvalta sin kulturella identitet.
            Förvaltningsområden finns för tre av minoritetsspråken där särskilda
            rättigheter och möjligheter finns. För de språk som inte har förvaltningsområden
            i landet och i de områden i landet som inte har förvaltnings­uppdrag
            är det dock svårt att tillgå språkligt utbud inom välfärdssektorn.
            Med anledning av detta bör möjligheterna att på alternativt sätt
            tillgå sitt minoritetsspråk inom välfärdssektorn utredas.
          </p>
          <head type="h2" xml:id="i-HaGivuxP47874KaG668DsK">
            Sydsamiskans bevarande
          </head>
          <p xml:id="i-VTjXEHeU8Vs1S24XFpHrqd">
            I Unescos (FN:s organisation för utbildning, vetenskap och kultur)
            språkatlas över vilka språk som är hotade i världen framgår att
            samtliga samiska språk klassas som hotade. Med detta menas att
            de som talar något av de samiska språken försvinner eller övergår
            till att tala ett annat större språk.
          </p>
          <p xml:id="i-9wPTBakoHKRTkeEZV1gzbx">
            Minoritetsgruppers språk har genom historien förtryckts, försummats
            och övergivits över hela världen. Dock kan språk återupptas och
            återfå kraft i nya generationer där det finns intresse för kulturarv
            och rötter. Genom att bland annat undervisa, synliggöra och forska
            om språket kan trenderna stimuleras ytterligare. En viktig del
            kan också vara att författa skrifter och böcker inom och på språket
            för kommande generationers skull.
          </p>
          <p xml:id="i-L5rJaFYS3C4N9C8P7AVtGB">
            Det sydsamiska kulturcentret Gaaltije bedriver en mångfacetterad
            verksamhet som syftar till att främja det sydsamiska språket,
            dess kultur och historia, men också samiskt näringsliv i regionen.
            Gaaltije fyller en viktig funktion i bevarandet av såväl det syd­samiska
            språket som dess kulturarv. Dock har man under lång tid varit
            beroende av projektstöd, vilket ger en lång osäkerhet. Här är
            det viktigt med ökade resurser för att säkra Gaaltijes framtida
            fortlevnad.
          </p>
          <p xml:id="i-QoybzCJpJ7MbLinwg51sw5">
            Den socialdemokratiska regeringen lagstiftade under 1900-talet
            om bland annat ett förbud att tala det egna modersmålet, vilket
            i praktiken innebar till exempel att barnen inte fick prata samiska
            i skolan. Detta bidrog starkt till att talandet av de samiska
            språken minskade och att den nya generationen inte fick möjligheten
            att lära sig språket ordentligt då det uteblev genom hela undervisningen.
            Särskilt utsatt har sydsamiskan varit då språkbytesprocessen pågått
            under en längre tid i det sydsamiska området jämfört med det nordsamiska.
            Sydsamiskans utarmning har dock pågått under en längre tid än
            så. I området togs många nybyggen upp från 1600-talet och långt
            in på 1800-talet. Det dominerande språket blev svenska även på
            grund av att man undanträngde renskötseln mer och mer.
          </p>
          <p xml:id="i-R4noiS5Nq9BYys83YnU187">
            Kultur och språk har starka band till varandra och följer ofta
            trender sida vid sida. Därför är bevarandet av den samiska kulturen
            extra viktig även när det gäller detta. Det är framförallt en
            fråga om identitet, rötter, ursprung och kulturellt arv. Med anledning
            av detta är det av stort värde att arbeta för bevarandet av de
            samiska språken då dessa utgör en del av såväl det samiska kulturarvet
            som det svenska, då samerna är ett urfolk i Sverige.
          </p>
          <head type="h2" xml:id="i-Lqzh5PTu6hTLjSmsMpsymc">
            Gemensamt samiskt språkcentrum
          </head>
          <p xml:id="i-ESvDB26pmUCyhbqQPoV5uH">
            I Norge har man sett betydelsen av att ha en fristående samisk
            högskola genom in­rättandet av den samiska högskolan i Kautokeino
            1989, vilken är det enda helt samiska högre utbildningsinstitutet.
            Dock riktar sig den samiska högskolan i Kautokeino i första hand
            till samer i norra Norge med samiska som modersmål, då nordsamiska
            är det huvudsakliga undervisningsspråket. Det kan således vara
            mycket begränsade möjlig­heter för samer som talar ett annat samiskt
            språk, samer med norska/svenska/finska som modersmål eller övriga
            intresserade av den samiska kulturen att studera vid högskolan.
            Med anledning av detta är det av stor betydelse att tillsammans
            med övriga nordiska länder med samisk befolkning inrätta ett gemensamt
            samiskt språkcentrum, för att säkra den samiska utbildningen och
            forskningen inom Sapmí även för icke-nordsamisktalande studenter
            och forskare.
          </p>
          <p xml:id="i-PZimrBKJFzHtnanqXMuVkL">
            I arbetet med bevarandet och förvaltandet av den samiska kulturen
            är många delar viktiga. Inrättandet av ett fristående samiskt
            universitet skulle också kunna vara en starkt betydande satsning
            då utbildnings- och forskningsmöjligheterna skulle utökas, vilket
            är en förutsättning för den samiska kulturens bevarande. Det är
            dock viktigt att undervisningsspråken vid ett samiskt universitet
            är varierade, och att studenter har möjlighet att studera på sitt
            samiska språk och/eller på svenska. Gällande de samiska språkens
            varietet bör utbudet omfatta de olika regionernas samiska huvudspråk.
          </p>
        </div>
        <div type="motSignatures">
          <list>
            <item xml:id="i-KmiTDtzqDXoZ4EAM5T1Jap">
              Cassandra Sundin (SD)
            </item>
            <item xml:id="i-K5yNqmLzPT6yvewhQBAtDv">
              Aron Emilsson (SD)
            </item>
            <item xml:id="i-28QxgMQbDMvBTqVgmpki42">
              Angelika Bengtsson (SD)
            </item>
            <item xml:id="i-NaYB5t8u3M3yKurWc5v9Lz">
              Jonas Andersson i Linköping (SD)
            </item>
          </list>
        </div>
      </div>
    </body>
  </text>
</TEI>
