<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02532">
  <teiHeader>
    <fileDesc>
      <titleStmt>
        <title>med anledning av propositionen 1978/79:175 med förslag till lag om  jämställdhet mellan kvinnor och män i arbetslivet, m. m.</title>
        <author>av Bengt Fagerlund m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:175 med förslag till lag om  jämställdhet mellan kvinnor och män i arbetslivet, m. m.</title>
          <idno type="rdwebb">G2022532</idno>
          <rs type="number">2532</rs>
          <ref type="dokument_url_text">http://data.riksdagen.se/dokument/G2022532/text</ref>
          <ref type="dokument_url_html">http://data.riksdagen.se/dokument/G2022532</ref>
          <ref type="dokumentstatus_url_xml">http://data.riksdagen.se/dokumentstatus/G2022532</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4NC6SCpcMDcUaUEf9Yhy7M</idno>
            <name>BENGT FAGERLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PiA69Zron44x5fF1pHdUBo</idno>
            <name>INGEMUND BENGTSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RHMCCV1jYLX6hbav8GE2vP</idno>
            <name>BIRGER NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-328U5PMXTxVANgAj6PLmnT</idno>
            <name>GÖRDIS HÖRNLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8bCQKT71VdBcHzz8yFjbEs</idno>
            <name>FRIDA BERGLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-XFvxb4bptmZPzw7MdYbugi</idno>
            <name>INGRID LUDVIGSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-LVSrKT2aR65q25Ew8fu5dw</idno>
            <name>BERNT NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>ERIK JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-FLEUnTue6oAgyDmZZjwLh8</idno>
            <name>ANNA-GRETA LEIJON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Rb9LcfDrAi5Y6rVKoFXtAg</idno>
            <name>OWE ANDRÉASSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-SQty3xFzeq6gqZzUtKRbW9</idno>
            <name>SUNE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-DdtTLWnx7UACZsKE2ev6s</idno>
            <name>KARIN FLODSTRÖM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BWSNbEkTVrSrrRDvwrwit1" type="signed"/>
        <correspContext corresp="i-BWSNbEkTVrSrrRDvwrwit1">
          <note type="signatory" corresp="i-4NC6SCpcMDcUaUEf9Yhy7M"/>
          <note type="signatory" corresp="i-PiA69Zron44x5fF1pHdUBo"/>
          <note type="signatory" corresp="i-RHMCCV1jYLX6hbav8GE2vP"/>
          <note type="signatory" corresp="i-328U5PMXTxVANgAj6PLmnT"/>
          <note type="signatory" corresp="i-8bCQKT71VdBcHzz8yFjbEs"/>
          <note type="signatory" corresp="i-XFvxb4bptmZPzw7MdYbugi"/>
          <note type="signatory" corresp="i-LVSrKT2aR65q25Ew8fu5dw"/>
          <note type="signatory" corresp="r-0"/>
          <note type="signatory" corresp="i-FLEUnTue6oAgyDmZZjwLh8"/>
          <note type="signatory" corresp="i-RhK7jwyF7YTEXMoQMKuYsb"/>
          <note type="signatory" corresp="i-Rb9LcfDrAi5Y6rVKoFXtAg"/>
          <note type="signatory" corresp="i-SQty3xFzeq6gqZzUtKRbW9"/>
          <note type="signatory" corresp="i-DdtTLWnx7UACZsKE2ev6s"/>
          <note type="signatory" corresp="i-BDUhpvcffbkaomdPDBeK8T"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2532/mot_197879__2532-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1978/79:2532
          </p>
          <p>
            av Bengt Fagerlund m. fl. med anledning av propositionen 1978/79:175
            med förslag till lag om jämställdhet mellan kvinnor och män i
            arbetslivet, m. m.
          </p>
          <p>
            Allmänna synpunkter
          </p>
          <p>
            Det synsätt på jämställdhetsarbetet i stort som kommer till uttryck
            i propositionen 1978/79:175 kan vi dela. Sålunda står det klart
            att ett målinriktat arbete måste bedrivas på alla samhällsområden
            och av alla som har ansvar för olika delar av samhällsutvecklingen.
            Däri ligger också att åtgärder från statsmakternas sida måste
            vidtas på många områden. När det gäller arbetslivet är det enligt
            svensk tradition i första hand arbetsmarknadens parter som själva
            genom avtal reglerar förhållandena. I de fall då det inte gått
            att avtalsvägen få till stånd en önskvärd reglering eller när
            det har funnits särskilda behov av föreskrifter, har lagstiftning
            tillgripits, oftast på begäran av parterna på arbetsmarknaden.
            Eftersom de fackliga organisationerna i Sverige täcker så stor
            del av arbetsmarknaden och har en stark ställning, har det varit
            möjligt att avtalsvägen nå goda resultat på olika områden. Avtal
            har bl. a. den fördelen framför lagstiftning att de lättare kan
            anpassas efter de olika förutsättningar som finns inom olika branscher,
            företagsstorlekar, lokala förhållanden etc. En annan stor fördel
            med avtals- reglering är att beslutsfattandet kan decentraliseras
            och ordnas i mindre byråkratiska former. Tusentals fackliga förtroendemän
            engageras i arbetet på att föra ut avtalsbestämmelser i praktisk
            tillämpning på arbetsplatserna. För att med en myndighetsutövning
            nå motsvarande bredd på verksamheten skulle det krävas ett mycket
            stort antal tjänstemän. I många fall kan man också räkna med att
            engagemanget från parternas sida för uppgiften och för att nå
            resultat blir större när en fråga är avtalsreglerad än om uppgiften
            är bestämd av riksdagen genom lag. Detta gäller förmodligen i
            större utsträckning arbets- givarsidan men naturligtvis båda parter
            i de fall lagstiftning tillkommit mot deras uttalade önskemål.
            É Dessa förhållanden har varit avgörande för socialdemokratins
            hållning i frågan om lagstiftning om jämställdhet mellan kvinnor
            och män i arbetslivet. I jämställdhetskommitténs arbete, som ligger
            till grund för regeringens proposition, intog de socialdemokratiska
            ledamöterna den ståndpunkten att de ställde sig bakom en lag som
            ger den enskilde ett skydd mot diskriminering på grund av kön.
            Däremot avvisade de tanken på en lagstiftning om det aktiva jämställdhetsarbetet
            i arbetslivet med hänvisning till att ansvaret för detta bör ligga
            på arbetsmarknadens parter.
          </p>
          <p>
            I Riksdagen 1978179. 3 saml. Nr 2532-2534
          </p>
          <p>
            Mot. 1978/79 2532-2534
          </p>
          <pb facs="riksdagen-motions-pdf/data/197879/mot_197879__2532/mot_197879__2532-002.pdf"/>
          <p>
            Mot. 1978/79:2532 2
          </p>
          <p>
            Vi noterar med tillfredsställelse att regeringen i propositionen
            närmat sig denna ståndpunkt på så sätt att bestämmelserna om aktiva
            åtgärder för jämställdhet dels gjorts helt dispositiva, dvs. de
            kan ersättas av andra regler i avtal, dels — i den mån de skulle
            tillämpas — skulle få sin faktiska innebörd i stor utsträckning
            bestämd av innehållet i kollektivavtal. Det finns emellertid enligt
            vår mening inte någon anledning att över huvud lagreglera åtgärderna
            för det aktiva jämställdhetsarbetet. Vi återkommer till detta
            i det följande.
          </p>
          <p>
            Förbud mot könsdiskriminering
          </p>
          <p>
            Jämställdhetskommittén var enig om att föreslå tvingande lagregler
            som kunde ge den enskilde skydd mot diskriminering i arbetslivet
            på grund av kön, ehuru tre olika lagförslag redovisades. Propositionsförslaget
            innehåller i 2-5 $$ en överarbetning av dessa bestämmelser som
            vi kan godta. Vi kan också godta utformningen av sanktionsbestämmelserna
            i 8 $. Vi vill i sammanhanget fästa uppmärksamheten på att dis-
            krimineringsförbudets tillämpning på arbetssökande innebär ett
            principiellt genombrott för tanken att valet av ny arbetskraft
            inte är arbetsgivarens ensak. Godtar man inte att någon vägras
            anställning på grund av kön kan man naturligtvis i princip inte
            heller godta att någon vägras anställning t. ex. på grund av att
            han eller hon har små barn och kan väntas utnyttja sin rätt till
            föräldraledighet. Inte heller bör havandeskap eller värnpliktstjänstgöring
            kunna ligga någon i fatet vid nyanställning. Skall det vid rekrytering
            av arbetskraft vara förbjudet att diskriminera på grund av kön
            — vilket vi alltså anser — bör man givetvis inte heller kunna
            förbigå arbetssökande på grund av att vederbörande är fackligt
            verksam eller tillhör facklig organisation. Dessa exempel visar
            att den nu föreslagna lagen måste komma att bli inledningen till
            ett systematiskt raserande av ett sedan länge gällande arbetsgivarmonopol.
            Lagen måste följas upp genom reformer som ger arbetstagarna genom
            deras organisationer effektivt inflytande på all nyrekry- tering
            av arbetskraft.
          </p>
          <p>
            Aktiva åtgärder för jämställdhet
          </p>
          <p>
            Jämställdhetskommitténs majoritetsförslag om en lagreglering
            av åtgär- derna för att nå jämställdhet har vid remissbehandlingen
            mötts av starka invändningar, inte minst från arbetsmarknadens
            organisationer. Denna kritik har lett till att regeringen föreslår
            en mjukare reglering av den innebörd som redovisats ovan. Föredragande
            statsrådet konstaterar att en lagstiftning på detta område måste
            anpassas till det system av rättsregler som vi redan har på arbetsmarknaden
            men framhåller också att den inte får stå i strid med utan tvärtom
            skall vara ett led i det stora reformarbete på det avtalsrättsliga
            fältet som har kännetecknat 1970-talet. Tyvärr drar regeringen
            inte de logiska
          </p>
          <pb facs="riksdagen-motions-pdf/data/197879/mot_197879__2532/mot_197879__2532-003.pdf"/>
          <p>
            Mot. 1978/79:2532 3
          </p>
          <p>
            slutsatserna av denna inställning. Den grundläggande tanken i
            reformarbetet är att arbetstagarna skall få medbestämmande i frågor
            som berör dem själva och att de skall få möjlighet att — på mera
            jämställd bas med arbetsgivarna — arbeta för sin syn på lösningen
            av olika frågor i arbetslivet. I detta arbete intar de fackliga
            organisationerna den helt avgörande rollen. Detsamma måste gälla
            frågorna om jämställdhet i arbetslivet. Dessa frågor är inte i
            någon mening fristående utan förutsätter förändringar i personalplanering,
            rekrytering, introduktion, utbildning, arbetsorganisation och
            arbetsmiljöfrågor. Det är därför självklart att ett framgångsrikt
            jämställdhetsarbete kräver att ansvaret läggs på arbetsmark- nadens
            parter och att arbetstagarnas organisationer ges en pådrivande
            roll. Utvecklingen har redan visat att arbetsmarknadens parter
            är beredda att ta sitt ansvar på detta område. Sedan våren 1977
            gäller kollektivavtal om åtgärder för jämställdhet mellan kvinnor
            och män på större delen av den privata arbetsmarknaden. Avtal
            finns mellan SAF och LO och mellan SAF och PTK. Vidare finns ett
            jämställdhetsavtal på konsumentkooperationens område. Inom den
            kommunala sektorn pågår arbete på att avtalsvägen skapa regler
            på jämställdhetsområdet. I sammanhanget bör också nämnas att på
            den statliga sektorn finns en reglering i den s. k. jämställdhetsförordningen.
            På grundval av de gällande kollektivavtalen har redan på många
            håll ett konkret och framgångsrikt jämställdhetsarbete kommit
            i gång. På en del håll har det varit mera trögt. Men det är naturligt
            att det tar en viss tid innan olika åtgärder slår igenom och verksamheten
            finner sina former. Mot bakgrund av det anförda anser vi att regeringens
            förslag till lagreglering av det aktiva jämställdhetsarbetet bör
            avvisas av riksdagen. Enligt vår mening är det dock önskvärt att
            statsmakterna ger uttryck för den vik som man lägger vid arbetet
            för jämställdhet i arbetslivet. Detta kan lämpligen ske genom
            ett stadgande av programkaraktär. Samtidigt bör arbetsmarknadsparternas
            särskilda ansvar för att nå målen framhållas.
          </p>
          <p>
            Jämställdhetsombud och jämställdhetsnämnd
          </p>
          <p>
            Jämställdhetskommitténs majoritet föreslog inrättandet av myndigheten
            jämställdhetsombud med uppgift att tillse att lagen efterlevs
            och att även i övrigt medverka i strävandena att åstadkomma jämställdhet
            i arbetslivet. Vid remissbehandlingen har man från många håll
            ställt sig tveksam eller kritisk. En synpunkt har då varit att
            man skulle få ett för stort inslag av övervakning och kontroll.
            Jämställdhetsarbetet skulle riskera att bli alltför mycket präglat
            av påföljder, tvistigheter och byråkratisering. En annan invändning
            som ofta har framkommit är att ombudets verksamhet skulle innebära
            ett intrång i det etablerade samarbetet mellan arbetsgivare och
            fackliga organisationer samt medföra störningar i tillämpningen
            av jämställdhetsavtalen. Trots denna tungt vägande remisskritik
            och trots den i förhållande till
          </p>
          <pb facs="riksdagen-motions-pdf/data/197879/mot_197879__2532/mot_197879__2532-004.pdf"/>
          <p>
            Mot. 1978/79:2532 4
          </p>
          <p>
            kommittéförslaget förändrade syn på arbetsmarknadsparternas roll
            som bär upp propositionsförslagen föreslår regeringen att en myndighet,
            kallad jämställdhetsombud, inrättas. Verksamheten skulle framför
            allt inriktas på sådana delar av arbetsmarknaden som inte täcks
            av jämställdhetsavtal. Därutöver skulle jämställdhetsombudet bevaka
            diskrimineringsförbudet dels på arbetsplatser där det saknas ett
            effektivt fackligt inflytande, dels i fall då den som anser sig
            diskriminerad inte får stöd av sin fackliga organisation. Vidare
            föreslår regeringen att en jämställdhetsnämnd inrättas för att
            på den icke avtalsreglerade delen av arbetsmarknaden besluta i
            ärenden om vitesförelägganden för enskilda arbetsgivare. Som tidigare
            redovisats har inom loppet av ett par år större delen av arbetsmarknaden
            täckts av jämställdhetsavtal. Det finns all anledning att räkna
            med att den icke avtalsreglerade sektorn snabbt kommer att krympa.
            Beträffande den återstående delen kommer det i regel inte att
            finnas förutsättningar för något aktivt jämställdhetsarbete, inte
            ens med aldrig så stora insatser från någon myndighet. På de områden
            som kan vara aktuella brister ofta förutsättningarna för det allra
            mest grundläggande fackliga arbetet. När det gäller övervakningen
            av diskrimineringsförbudet vill vi inte förneka att det kommer
            att finnas behov av insatser. På arbetsplatser där det i dag saknas
            ett effektivt fackligt inflytande är emellertid myndighetsinsatser
            inte den rätta vägen att gå. I stället bör statsmakterna ge möjlighet
            att förstärka det fackliga inflytandet, vilket är angeläget av
            många andra skäl än jämställdhetsarbetets krav. Den mest näraliggande
            och angelägna åtgärden med detta syfte är att genomföra en ny
            förtroendemannalag, som bl. a. skulle ge regionala fackliga förtroendemän
            rätt att komma in och arbeta på arbetsplatser som saknar egen
            effektiv facklig bevakning. Den åters:ående uppgiften för ett
            jämställdhetsombud skulle med detta synsätt vara att bistå enskilda
            personer som anser sig diskriminerade och som inte har fått stöd
            av sin fackliga organisation. Sådana situationer kommer säkert
            inte att bli ovanliga. Vi anser dock inte att denna uppgift motiverar
            inrättandet av en särskild myndighet. Dessutom kan man sätta i
            fråga om det är en lämplig form för samhällets bistånd i dessa
            situationer med en hänvisning till en central myndighet. Vi tror
            att det mest angelägna i dessa situationer är att vederbörande
            får tillfälle att gå igenom sitt problem och få det belyst utifrån
            de juridiska förutsättningarna. Vi vill i det sammanhanget erinra
            om att enligt rättshjälpslagen finns det möjlighet att få rådgivning
            (fr. o. m. den 1 juli 1979 upp till en timme) för en begränsad
            avgift. Av det sagda och av vad vi anfört under föregående avsnitt
            följer att vi inte anser det finnas tillräckliga skäl att inrätta
            några nya myndigheter i form av jämställdhetsombud och jämställdhetsnämnd.
          </p>
          <pb facs="riksdagen-motions-pdf/data/197879/mot_197879__2532/mot_197879__2532-005.pdf"/>
          <p>
            Mot. 1978/79:2532 5
          </p>
          <p>
            Processuella bestämmelser
          </p>
          <p>
            De processuella bestämmelser i propositionsförslaget som kvarstår
            som relevanta med vår inställning i huvudfrågorna kan vi godta.
            Vi föreslår dock ett tillägg som avser att säkerställa att tvist
            om diskriminering inte avgörs
          </p>
          <p>
            utan att vederbörande lokala arbetstagarorganisationsuppfattning
            i frågan är känd.
          </p>
          <p>
            Lagförslaget
          </p>
          <p>
            Enligt vår mening bör lagen inledas med ett programstadgande
            som följs av en paragraf, där ansvaret för arbetsmarknadens parter
            slås fast. Därefter följer regleringen av förbudet mot könsdiskriminering
            och sanktionerna mot överträdelser härav. Avslutningsvis tas de
            processuella bestämmelserna upp. Även om vi som nämnts godtar
            propositionsförslaget vad beträffar diskrimineringsförbudet lägger
            vi fram ett eget samlat lagförslag.
          </p>
          <p>
            Hemställan
          </p>
          <p>
            Med hänvisning till vad som anförts hemställer vi att riksdagen
            antar det i bilagan till denna motion upptagna lagförslaget.
          </p>
          <p>
            Stockholm i april 1979
          </p>
          <p>
            BENGT FAGERLUND (s)
          </p>
          <p>
            INGEMUND BENGTSSON (s) ANNA-GRETA LEIJON (s) BIRGER NILSSON (s)
            ARNE NYGREN (s) GÖRDIS HÖRNLUND (s) OWE ANDRÉASSON (s) FRIDA BERGLUND
            (s) SUNE JOHANSSON (s) INGRID LUDVIGSSON (s) KARIN FLODSTRÖM (s)
            BERNT NILSSON (s) LARS ULANDER (s)
          </p>
          <p>
            ERIK JOHANSSON (s) i Simrishamn
          </p>
          <pb facs="riksdagen-motions-pdf/data/197879/mot_197879__2532/mot_197879__2532-006.pdf"/>
          <p>
            Mot. 1978/79:2532 6
          </p>
          <p>
            Bilaga
          </p>
          <p>
            Förslag till Lag om jämställdhet mellan kvinnor och män i arbetslivet
          </p>
          <p>
            1 $ Kvinnor och män bör i arbetslivet ha likvärdiga möjligheter
            till anställning och utbildning. De bör ha samma möjligheter till
            ansvarsfulla och meningsfyllda arbetsuppgifter och även i övrigt
            ha likvärdiga arbetsvillkor. Arbetet bör organiseras på ett sätt
            som främjar jämställdhet i arbetslivet. 2 $ Arbetsmarknadens parter
            har ett särskilt ansvar för förverkligandet av 18$. Detta bör
            beaktas vid ingående av såväl kollektivavtal om löner och allmänna
            anställningsvillkor som sådana kollektivavtal som avses i 32 $
            lagen (1976:580) om medbestämmande i arbetslivet. 3 $ En arbetsgivare
            får inte missgynna en arbetstagare eller en arbetssö- kande på
            grund av hans eller hennes kön. 4 8 Missgynnande på grund av kön
            föreligger när en arbetsgivare vid anställning eller befordran
            eller vid utbildning för befordran utser någon framför en annan
            av motsatt kön, fastän den som förbigås har bättre sakliga förutsättningar
            för arbetet eller utbildningen. Detta gäller dock inte om arbetsgivaren
            kan visa att beslutet inte beror på någons kön eller att beslutet
            är ett led i strävanden att främja jämställdhet i arbetslivet
            eller att det är berättigat av hänsyn till ett ideellt eller annat
            särskilt intresse, som inte bör vika för intresset av jämställdhet
            i arbetslivet. 5 $ Missgynnande på grund av kön föreligger även
            när en arbetsgivare 1. tillämpar sämre anställningsvillkor för
            en arbetstagare än dem som arbetsgivaren tillämpar för arbetstagare
            av motsatt kön när de utför arbete, som enligt kollektivavtal
            eller praxis inom verksamhetsområdet är att betrakta som lika
            eller som är likvärdigt enligt en överenskommen arbets- värdering,
            om arbetsgivaren inte kan visa att de olika anställningsvillkoren
            beror på skillnader i arbetstagarnas sakliga förutsättningar för
            arbetet eller att de i varje fall inte beror på arbetstagarnas
            kön, 2. leder och fördelar arbetet på ett sådant sätt att en arbetstagare
            blir uppenbart oförmånligt behandlad i jämförelse med arbetstagare
            av motsatt kön, om arbetsgivaren inte kan visa att behandlingen
            inte beror på arbetstagarnas kön eller att det finns sådana skäl
            som anges i 4$ andra stycket, 3. säger upp ett anställningsavtal,
            omplacerar, permitterar eller avskedar någon eller vidtar en annan
            jämförlig åtgärd till skada för en arbetstagare, om åtgärden beror
            på arbetstagarens kön. 6 $ Ett avtal är ogiltigt i den mån det
            föreskriver skillnader mellan kvinnor och män i fråga om anställningsvillkor
            eller det på annat sätt tillåter sådant missgynnande på grund
            av kön som anges i 4 och 5 $$. 7 $ Missgynnas en arbetstagare
            på grund av sitt kön genom en bestäm- melse i ett avtal med arbetsgivaren
            eller genom att arbetsgivaren säger upp ett
          </p>
          <pb facs="riksdagen-motions-pdf/data/197879/mot_197879__2532/mot_197879__2532-007.pdf"/>
          <p>
            Mot. 1978/79:2532 I
          </p>
          <p>
            avtal eller vidtar en annan sådan rättshandling, skall bestämmelsen
            eller rättshandlingen förklaras ogiltig, om arbetstagaren begär
            det. Sker missgynnande genom att arbetsgivaren förbigår någon
            på det sätt som anges i 4 $, skall arbetsgivaren betala skadestånd
            till den missgynnade för den kränkning som missgynnandet innebär.
            Begärs skadestånd av flera som har bättre sakliga förutsättningar
            för arbetet eller utbildningen än den som arbetsgivaren har utsett,
            delas det skadestånd som skulle ha utgått till den missgynnande
            lika mellan dem. Missgynnas en arbetstagare på det sätt som anges
            i 5 $, skall arbetsgivaren betala arbetstagaren skadestånd för
            den förlust som uppkommer och för den kränkning som missgynnandet
            innebär. Om det är skäligt, kan skadeståndet sättas ned eller
            helt falla bort. 8 $ Mål om tillämpning av 3-7 $$ handläggs enligt
            lagen (1974:371) om rättegången i arbetstvister. Därvid anses
            som arbetstagare även arbetssökan- de och som arbetsgivare även
            den hos vilken någon har sökt arbete. Detsamma gäller vid tillämpning
            i en tvist om 3-7 $$ av reglerna om tvisteförhandling i lagen
            om medbestämmande i arbetslivet. Förs talan med anledning av uppsägning
            eller avskedande, gäller i tillämpliga delar 34-37 $$, 38 $ tredje
            stycket andra meningen, 39-41 $$ samt 42 $ andra stycket lagen
            (1974:12) om anställningsskydd. I fråga om annan talan tillämpas
            64-66 och 68 $$ lagen om medbestämmande i arbetslivet på motsvarande
            sätt. I mål om tillämpning av 3-7 $$ skall berörd lokal arbetstagarorganisation
            i förhållande till vilken arbetsgivaren är eller brukar vara bunden
            av kollek- tivavtal beredas tillfälle att yttra sig, om organisationen
            inte är part i målet.
          </p>
          <p>
            Denna lag träder i kraft den 1 januari 1980. Ett avtal om pension,
            som har ingåtts före ikraftträdandet, får tills vidare tillämpas
            utan hinder av 6 $.
          </p>
        </div>
      </div>
    </body>
  </text>
</TEI>
