<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-00023">
  <teiHeader>
    <fileDesc>
      <titleStmt>
        <title>Sverigefinnar och Sveriges nationella minoriteter</title>
        <author corresp="i-D6V9ti7ETxin1WbJjDaShE">av Nina Lundström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:23 av Nina Lundström (FP)</title>
          <idno type="rdwebb">H20223</idno>
          <rs type="number">23</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H20223/text</ref>
          <ref type="dokument_url_html">http://data.riksdagen.se/dokument/H20223</ref>
          <ref type="dokumentstatus_url_xml">http://data.riksdagen.se/dokumentstatus/H20223</ref>
          <ref type="docx">http://data.riksdagen.se/fil/8BC86DE5-2F76-44A4-AD67-4FB5E57A2D05</ref>
          <ref type="pdf">http://data.riksdagen.se/fil/A45DC72C-90BC-4BBD-BFD5-53E45681771C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B3JRsSAyjqVr5tTUctYdWB" type="signed"/>
        <correspContext corresp="i-B3JRsSAyjqVr5tTUctYdWB">
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-MGgqcoDhDQTbixK2GxdDg" type="submitted">
          <date when="2014-10-02"/>
          <time when="17:08:00"/>
        </correspAction>
        <correspAction xml:id="i-Aebv2dkhou4DoVJxhvTa8X" type="referred">
          <date when="2014-11-12"/>
        </correspAction>
        <correspAction xml:id="i-LtqazCwXYbaw5U9X5G9uqx" type="assigned">
          <date when="2016-07-08"/>
          <time when="10:27:57"/>
        </correspAction>
        <correspContext corresp="i-LtqazCwXYbaw5U9X5G9uqx">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-PzkGU97kNR2ntYaPZEc6Lx" type="behandlas_i"/>
        <correspContext corresp="i-PzkGU97kNR2ntYaPZEc6Lx">
          <ref type="uppgift">2014/15:UbU11</ref>
          <ref type="ref_dok_id">H201UbU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU11</ref>
          <ref type="ref_dok_titel">Skolväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9QUtXAw8EGhQYz7Ag2HKgN" type="behandlas_i"/>
        <correspContext corresp="i-9QUtXAw8EGhQYz7Ag2HKgN">
          <ref type="uppgift">2014/15:SoU11</ref>
          <ref type="ref_dok_id">H201SoU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU11</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V6WDnMak8avEoSWi78sCsf" type="behandlas_i"/>
        <correspContext corresp="i-V6WDnMak8avEoSWi78sCsf">
          <ref type="uppgift">2014/15:KrU3</ref>
          <ref type="ref_dok_id">H201KrU3</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KrU3</ref>
          <ref type="ref_dok_titel">Mediefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6NKoiFu7cTjJ6nwijrpoh3" type="behandlas_i"/>
        <correspContext corresp="i-6NKoiFu7cTjJ6nwijrpoh3">
          <ref type="uppgift">2014/15:UbU9</ref>
          <ref type="ref_dok_id">H201UbU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU9</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-chMP1D7y5HBz6nP2cxpHE" type="behandlas_i"/>
        <correspContext corresp="i-chMP1D7y5HBz6nP2cxpHE">
          <ref type="uppgift">2014/15:KU16</ref>
          <ref type="ref_dok_id">H201KU16</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">KU16</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JmwkuGQEJTMUavU7dfQCZD" type="behandlas_i"/>
        <correspContext corresp="i-JmwkuGQEJTMUavU7dfQCZD">
          <ref type="uppgift">2015/16:UbU10</ref>
          <ref type="ref_dok_id">H301UbU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU10</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:23 av Nina Lundström (FP) Sverigefinnar
          och Sveriges nationella minoriteter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G5qTw3dRL4n75ZjwEnieBF">
            Förslag till riksdagsbeslut
          </head>
          <list style="ol">
            <item xml:id="i-Pvx7Ukvr9FLZGJ5ggfB1gL">
              Riksdagen tillkännager för riksdagsstyrelsen som sin mening vad
              som anförs i motionen om riksdagens roll och kunskap om Sveriges
              fem nationella minoriteter.
            </item>
            <item xml:id="i-EU51Y7r49sE2GHovWRQ7FW">
              Riksdagen tillkännager för regeringen som sin mening vad som
              anförs i motionen om nationella minoritetsspråk.
            </item>
            <item xml:id="i-6EkFYBNUGPTyTR3g6i5chG">
              Riksdagen tillkännager för regeringen som sin mening vad som
              anförs i motionen om att utöka förvaltningsområdena.
            </item>
            <item xml:id="i-XAMNizL3Yg97J5ATTxAHvN">
              Riksdagen tillkännager för regeringen som sin mening vad som
              anförs i motionen om att förbättra möjligheterna för finskspråkiga
              friskolor.
            </item>
            <item xml:id="i-HnTWoQSDpZf3hs2D8MutwH">
              Riksdagen tillkännager för regeringen som sin mening vad som
              anförs i motionen om att öka tillgången på minoritetsspråkslärare.
            </item>
            <item xml:id="i-ECtPAqGNocFVmdh6Wfc4ck">
              Riksdagen tillkännager för regeringen som sin mening vad som
              anförs i motionen om äldreomsorg och äldreombud.
            </item>
            <item xml:id="i-CCEW8xYiH8zvjNAzJsLdiz">
              Riksdagen tillkännager för regeringen som sin mening vad som
              anförs i motionen om nationella minoriteter och kulturutbud.
            </item>
          </list>
        </div>
        <div type="motContent">
          <head xml:id="i-GoVZiviJk8aPhHK6kRgLCR" type="h1">
            Motivering
          </head>
          <p xml:id="i-YUbnqxTddrVB6MviGwenjX">
            Det utmärkande för Sveriges nationella minoriteter är att de
            har funnits längre i Sverige än vår statsbildning som Sverige.
            Sverige och Finland var under 600 år samma land.
          </p>
          <p xml:id="i-84mvbbZJFztm9ZMEkj7oxU">
            Nationella minoriteter fanns här långt innan dagens Sverige tog
            form efter 1809. Redan när den svenska landslagen infördes av
            Magnus Eriksson i början av 1300-talet fanns både samer och finsktalande.
            Samernas historia som urbefolkning sträcker sig ännu längre bakåt
            i tiden. De historiska nationella minoriteterna har därmed samma
            historiska hemortsrätt till Sverige som majoritetsbefolkningen.
          </p>
          <p xml:id="i-9WoGpciHVDr6ehaiwxCJJr">
            Finska har alltid varit särskilt levande i Mälardalen tack vare
            inflyttning före 1809 och stora arbetskraftsinvandringar på 1960-
            och 1970-talet. Under åren 1939–,1945 skickades cirka 70 000 krigsbarn
            från Finland till Sverige.
          </p>
          <p xml:id="i-5JqtSimCLkgEMCTJoRPW7c">
            Sedan 1500-talet har finskan använts som ett språk i Sverige
            bland allmogen och som kyrko- och predikospråk. I samband med
            reformationen 1527 ersattes latinet som predikospråk av svenska
            och finska. Religiösa skrifter kom att publiceras på de båda folkspråken
            finska och svenska. Finskan har även använts i andra officiella
            sammanhang i Sverige. Juridiska texter översattes redan tidigt
            till finska. I mitten av 1500-talet översattes Kristoffers landslag
            till finska och stadslagen översattes 1609. Sedan 1500-talet skulle
            tolkning till finska ske vid alla slags officiella förrättningar
            såsom rättegångar, skatteläggningar, mantalsförrättningar, arvsskiften,
            bouppteckningar, föredragning av kungörelser och offentliga skrivelser.
            Alla sockenstämmoprotokoll var skrivna på svenska, vilket var
            påbjudet, med det förelåg också en skyldighet att före justering
            tolka aktstycket till finska för de närvarande vid stämman.
          </p>
          <p xml:id="i-SRQZVoKQJXdTgitp7e7MVB">
            Från början av 1700-talet trycktes översättningar av författningstexter
            och annat officiellt tryck i Stockholm, och kanslikollegiet i
            Stockholm såg sig tvunget att anställa finska översättare.
          </p>
          <p xml:id="i-MKfrbds4bt8HHofA5dDhxn">
            I hem, socken, skola och kyrka var samiska och finska sedan urminnes
            tider naturliga språk men genom införandet av svenskan som nationens
            enhetsspråk inleddes successiva tillbakadragande av våra minoritetsspråk.
            Undervisningsspråket fram till 1880-talet i t.ex. Tornedalens
            skolor var med få undantag finska och läroböckerna var finskspråkiga.
            Därefter skedde en successiv övergång till helt svenskspråkig
            undervisning. Från och med år 1888 utgick statsbidrag för inrättande
            av s.k. statsskolor med det villkoret att undervisningen helt
            skulle äga rum på svenska. Ingen undervisning i eller på finska/meänkieli
            fick förekomma i statsskolorna. I vissa skolor förbjöds barnen
            att tala sitt eget språk under skoldagen. År 1940 övergick huvudmannaskapet
            för de då 90 statsskolorna till kommunerna. Formellt upphävdes
            därmed även förbudet mot undervisning i eller på finsk/meänkieli,
            men i praktiken fortsatte förbudet på många håll. Tornedalens
            bibliotek, som drevs med statsmedel, inte fick förmedla finskspråkig
            litteratur före 1957, trots att majoriteten av folket enbart talade
            finska och många både finska och svenska. Samiska barns skolgång
            är ett annat exempel. Barn till renskötande samer gick under lång
            tid i s.k. nomadskolor. År 1942 invigdes det första nomadskolhemmet
            i Jukkasjärvi. De renskötande samerna hade en skyldighet att skicka
            sina barn till nomadskolan och fram till 1962 var det endast renskötande
            samers barn som gick i nomadskola. De bofasta samernas barn gick
            i den vanliga skolan. De samiska barnen bodde på hemmen under
            långa tidsperioder och många barn hade bara möjlighet att åka
            hem på loven. Trots att skolan var en samisk skolform fick barnen
            inte lära sig samiska i skolan. Det samiska språket blev ett språk
            som talades med skolkamrater och i barnens hemmiljö. Det officiella
            språket var svenska som talades på skolhemmet och i klassrummet.
          </p>
          <head xml:id="i-GfTyBFgSYdFSzxBMm2Vdry" type="h3">
            Nationell minoritetspolitik utformas
          </head>
          <p xml:id="i-Z6E2gWbqXYcCFwM9PmpwW">
            Den 2 december år 1999 fattade Sveriges riksdag det historiska
            beslutet att erkänna fem nationella minoriteter – samer, sverigefinnar,
            tornedalingar, romer och judar. Europarådets konventioner om skydd
            för nationella minoriteter och den europeiska stadgan om landsdels-
            eller minoritetsspråk ratificerades.
          </p>
          <p xml:id="i-ERUDrRjriLRoWBDdJisAhi">
            Bakgrunden till beslutet år 1999 påbörjades år 1993. Regeringen
            tillsatte en arbetsgrupp på uppdrag av regeringen för att stärka
            finska språkets ställning i Sverige. Uppdraget omfattade undervisning
            i och på finska, möjligheter att inrätta tvåspråkiga klasser i
            grundskolan, större utbud på finska inom Sveriges Radio med mera.
          </p>
          <p xml:id="i-GgSBod249rE8oEsfDnmCEE">
            År 1994 fastslog regeringen i en riksdagsskrivelse att det finska
            språket har en särställning i det svenska samhället. Regeringen
            ansåg att denna särställning bör beaktas på olika nivåer och områden
            i det svenska samhället. Regeringen konstaterade:
          </p>
          <p xml:id="i-YRQRfAhsb2LV7MSgPqv7DC">
            ”Mot bakgrund av den ställning det finska språket har haft i
            Sverige under mycket lång tid är finskan en del av vårt kulturarv.
            Genom de nära banden med Finland såväl i förfluten tid som i dag
            är det av mycket stort värde för vårt land att det finns en kulturbärande
            sverigefinsk befolkningsgrupp. Finskan är ett inhemskt språk i
            Sverige. Att finska språket bevaras och får möjlighet att utvecklas
            är en förutsättning för de finskspråkigas möjligheter att vidmakthålla
            och utveckla den finskspråkiga kulturen i Sverige. Därmed kan
            de verka som förmedlare av denna kulturs yttringar både i Sverige
            och i Finland. Detta utgör också ett värdefullt bidrag till utvecklandet
            av förbindelserna mellan Sverige och Finland. ”
          </p>
          <p xml:id="i-X1MdWvU4xt5NSYmXGadKRg">
            Regeringens ställningstagande ledde senare till att frågan om
            ratificering av ramkonventionen och minoritetsspråkskonventionen
            kom att utredas av Minoritetsspråkskommittén och att fem grupper
            erkändes som nationella minoriteter år 1999.
          </p>
          <p xml:id="i-GkbRKNtShZ2HXrMBQvc7sG">
            Det är först under de senaste åren som ny lagstiftning har förstärkt
            nationella minoriteters rättigheter på en rad områden. År 2009
            togs ytterligare steg för att förstärka politiken och lagstiftningen.
            Från den 1 januari 2010 har vi en lag om nationella minoriteter
            och minoritetsspråk. Möjligheten till modersmålsundervisning har
            förstärkts.
          </p>
          <head xml:id="i-CrbjqCfVR4YBbt1XVPpmHa" type="h3">
            Riksdagens roll och nationella minoriteter
          </head>
          <p xml:id="i-FmETdMhwPBAp5JfcWiMF48">
            Den svenska demokratins utveckling, och riksdagens historiska
            utveckling, innefattar även de nationella minoriteternas historia.
            Det är ett gemensamt ansvar för hela samhället, staten och dess
            institutioner att sprida kunskap om Sveriges fem nationella minoriteter.
            Kunskaperna om de nationella minoriteterna behöver spridas och
            utökas.
          </p>
          <p xml:id="i-3eZJ9yFXLXkmmvUpXJj6Cj">
            Riksdagen kan bidra genom att synliggöra de fem nationella minoriteternas
            historiska betydelse för Sverige. Riksdagen bidrar idag på många
            sätt för att öka kunskapen om demokrati, svensk historia och parlamentets
            roll genom århundraden. Både genom möten med besökare, informationsmaterial,
            visningar, utställningar och i den allmänna informationen om riksdagens
            arbete. I detta arbete är det värdefullt att även låta historien
            omfatta våra nationella minoriteter. Detta bör ges riksdagsstyrelsen
            tillkänna.
          </p>
          <head xml:id="i-98GfNPrk3EgbAENBtqYC6Q" type="h3">
            Språkundervisning
          </head>
          <p xml:id="i-6er5UUEmxP4QG8rdkBukTK">
            Minoritetspolitiken syftar till att stödja och skydda våra historiska
            minoriteters rätt att bevara sitt språk och sin kultur. Med de
            två Europarådskonventionerna som ratificerades år 1999 av en enig
            riksdag åtog sig Sverige en folkrättslig skyldighet att både centralt
            och lokalt värna och stödja minoriteterna, deras språk och kultur.
          </p>
          <p xml:id="i-BYbZYLfVwvhExtyfLN3dMb">
            Europarådet har i sin granskning av efterlevnaden av ramkonventionen
            om skydd för nationella minoriteter och den europeiska stadgan
            om landsdels- eller minoritetsspråk konstaterat att utbildning
            i och på minoritetsspråk är av grundläggande betydelse för att
            främja minoritetsspråkens bevarande. Europarådets ministerråd
            har också vid flera tillfällen uppmanat Sverige att vidta åtgärder
            för att öka kvaliteten i och tillgången till modersmålsundervisning.
            Den svenska regeringen har sedan år 2006 genom flertalet åtgärder
            förbättrat villkoren och därigenom skapat bättre förutsättningar
            för de nationella minoriteterna.
          </p>
          <p xml:id="i-Ncvp6uCpfabsgh56y7u3RV">
            Under 2009 presenterades en ny minoritetspolitisk strategi med
            åtgärder för att stärka de nationella minoriteternas rättigheter
            och 2010 började den nya lagen om nationella minoriteter och minoritetsspråk
            gälla. Sedan 1 januari 2010 finns en lag om nationella minoriteter
            och minoritetsspråk.
          </p>
          <p xml:id="i-2PjMjv3wamhiQsKZ1J8msn">
            Tidigare fanns krav på att minst fem elever i kommunen efterfrågade
            undervisning i minoritetsspråket samt att språket skulle vara
            dagligt umgängesspråk för att eleven skulle ha rätt till modersmålsundervisning.
            Dessa krav har tagits bort. För att en elev ska erbjudas modersmålsundervisning
            krävs i dag att eleven har grundläggande kunskaper i språket.
            Nyligen föreslog alliansregeringen att även detta krav ska slopas.
            En lagändring med denna innebörd behöver träda ikraft 2015.
          </p>
          <p xml:id="i-TRE65t7kZdtaWksvRuZf3w">
            Ett nationellt minoritetsspråk ska även kunna läsas som nybörjarspråk.
            Fler skolor bör överväga att införa finskan som modernt språk
            vilket då medför att kursplan och betyg också ska gälla finskan.
            Detta bör ges regeringen tillkänna.
          </p>
          <head xml:id="i-4wpGdGtFHzCqc1n7XK1W9V" type="h3">
            Finskspråkiga friskolor
          </head>
          <p xml:id="i-JKo7onxRiieqsVnGTbGvq9">
            Finskspråkiga friskolor gör ett ovärderligt jobb för att hålla
            det finska språket och den svensk-finska kulturen levande i Sverige.
            Det har dock framkommit att det funnits svårigheter för små svensk/finska
            friskolor att få tillstånd att starta. Det behövs därför en genomlysning
            av orsakerna till detta för att få en klarare bild av vad som
            försvårar startande av svensk/finska skolor. Detta bör ges regeringen
            tillkänna.
          </p>
          <head xml:id="i-Cv4J7NozPdBgB9X5SJncxw" type="h3">
            Lärare i nationella minoritetsspråk
          </head>
          <p xml:id="i-Ki2DZgHzYEScyMH5NRt2UJ">
            Möjligheten att erbjuda språkundervisning förutsätter att det
            finns tillgång till behöriga minoritetsspråkslärare. Universitet
            och högskolor spelar en central roll och arbetet för att bygga
            upp ämneslärarutbildning, för att möjliggöra en långsiktig försörjning
            av minoritetsspråkslärare, bör fortgå. Inom de nationella minoritetsspråken.
            En sätt att attrahera fler att söka till lärarutbildningen är
            att införa en skattefri examenspremie som bör utgå till den som
            blir behörig att undervisa i något av de nationella minoritetsspråken.
            Detta bör ges regeringen tillkänna.
          </p>
          <p xml:id="i-5r7t1827wip2UoBf6Qp2FH">
            För att barn och unga som tillhör nationella minoriteter ska
            kunna tillägna sig tillräckliga läs- och skrivkunskaper i sitt
            minoritetsspråk, för att så småningom kunna föra språket vidare
            till nästa generation, behöver tillgängligheten till modersmålslärare
            säkras även på andra sätt. Långa skoldagar med åtföljande långa
            resor för att kunna få tillgång till undervisning är inte alltid
            en hållbar lösning. Distansundervisning kan skapa nya möjligheter.
            Distansundervisning definieras som en interaktiv undervisningsmetod
            där elev och undervisande lärare är fysiskt åtskilda. Metoder
            och metodutveckling behöver utvecklas. Det behövs kompetensutvecklingsinsatser
            för distansundervisning och mängden läromedel är en begränsning.
            Forskning och en fortsatt pedagogisk utveckling är angeläget för
            att förbättra distansundervisningen. Detta bör ges regeringen
            tillkänna.
          </p>
          <head xml:id="i-UT299v13jyNU2uTVMepTU7" type="h3">
            Förvaltningsområden
          </head>
          <p xml:id="i-JRM99gFG1Ldww17kFoCwAB">
            Antalet förvaltningsområden har blivit väsentligt fler. År 2009
            omfattades totalt 9 kommuner av förvaltningsområdena för samiska,
            finska och meänkieli i jämförelse med år 2014 då 68 kommuner och
            13 landsting/regioner omfattas. Arbetet med att öka förvaltningsområdets
            utbredning bör fortsätta och nödvändiga medel säkras för detta
            arbete. Detta bör ges regeringen tillkänna.
          </p>
          <head xml:id="i-CxXA5zTmuRxGuPMPPytFRq" type="h3">
            Äldreomsorg – och äldreombud med minoritetskompetens
          </head>
          <p xml:id="i-3EjqqsdS5ueoSwZ8YJWVRf">
            Vissa kommuner erbjuder äldreomsorg med en finskspråklig profil
            och efterfrågan ökar. Det är positivt att det växer fram äldreboenden
            med finsk inriktning. Idag finns också exempel på hemtjänstföretag
            som erbjuder finsktalande personal. Valfriheten och etableringsfriheten
            är av stor vikt för att framväxten av äldreomsorg på finska ska
            fortsätta. Det behövs också fler insatser för att öka tillgängligheten
            av äldreomsorg på finska. Bland annat bör frågan om skärpt lagstiftning
            övervägas för att sätta tydligare krav på kommunerna. Många gånger
            handlar det hur verksamheten organiseras och administreras. Kommuner
            som har äldreombudsmän bör se till att dessa har kompetens vad
            gäller nationella minoriteter. Vidare bör kommuner och landsting
            kunna bli bättre på att ta tillvara den språkkompetens som finns
            hos personalen. Vid upphandling av service och omsorg inom t.ex.
            äldreomsorgen bör kommunerna också kunna bli bättre på att beakta
            behov som de nationella minoriteterna har.
          </p>
          <head xml:id="i-MnkpbDXnACHzUmtzoaGtL7" type="h1">
            Detta bör ges regeringen tillkänna.
          </head>
          <head xml:id="i-GTN4jHY6ZXcNPJmJVWDNX1" type="h3">
            Public service och kultur
          </head>
          <p xml:id="i-LeNNicc6WMvEpkq54rZX5H">
            De nationella minoriteterna ska kunna behålla och utveckla hela
            sin kultur. Och det gäller i hela Sverige, i alla kommuner, även
            de som inte ingår i ett förvaltningsområde. Public serviceverksamheten
            är av stor betydelse för att hålla minoritetsspråken levande,
            och för revitaliseringen av språk, liksom för att lyfta fram kulturfrågor.
            Program riktade till barn och unga är av särskild stor betydelse.
            Utbudet är begränsat och tillgängligheten är därmed viktig att
            beakta. Åtgärder behövs för att säkerställa att resurser och utrymme
            avsätts för sändningar på nationella minoritetsspråk.
          </p>
          <head xml:id="i-QNZbw3WgW5YYq27CrJdxZg" type="h1">
            Detta bör ges regeringen tillkänna.
          </head>
        </div>
        <div type="motSignatures">
          <list>
            <item xml:id="i-HRuxGT8ikkizGfMrKEhDfd" who="i-D6V9ti7ETxin1WbJjDaShE">
              Nina Lundström (FP)
            </item>
          </list>
        </div>
      </div>
    </body>
  </text>
</TEI>
