<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-02618">
  <teiHeader>
    <fileDesc>
      <titleStmt>
        <title>Återta kontrollen över Riksbankens sedlar och mynt</title>
        <author corresp="i-42mC5GTVNHcPV5LNMmxmrj">av Carl Schlyter (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2618 av Carl Schlyter (MP)</title>
          <idno type="rdwebb">H4022618</idno>
          <rs type="number">2618</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4022618/text</ref>
          <ref type="dokument_url_html">http://data.riksdagen.se/dokument/H4022618</ref>
          <ref type="dokumentstatus_url_xml">http://data.riksdagen.se/dokumentstatus/H4022618</ref>
          <ref type="docx">http://data.riksdagen.se/fil/F3849BDB-1D1A-4D90-AAAF-609531C5D0A2</ref>
          <ref type="pdf">http://data.riksdagen.se/fil/5DB1A3EE-8B0D-454B-A22F-700564CBFEAB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-42mC5GTVNHcPV5LNMmxmrj</idno>
            <name>Carl Schlyter</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2iWTwZSQ9dubHM9vSinG8N" type="signed"/>
        <correspContext corresp="i-2iWTwZSQ9dubHM9vSinG8N">
          <note type="signatory" corresp="i-42mC5GTVNHcPV5LNMmxmrj"/>
        </correspContext>
        <correspAction type="submitted" xml:id="i-VNDTdgQqFKE7KpB4vWVFWq">
          <date when="2016-10-05"/>
          <time when="13:06:20"/>
        </correspAction>
        <correspAction type="reviewed" xml:id="i-LESwevqsCaaqqj8bYbRyxB">
          <date when="2016-10-05"/>
          <time when="16:52:25"/>
        </correspAction>
        <correspAction type="referred" xml:id="i-PRCURd86wMUBPgAmP2veGh">
          <date when="2016-10-14"/>
        </correspAction>
        <correspAction type="assigned" xml:id="i-CYzqSJWd8t4Ydei6S4ridd">
          <date when="2018-08-08"/>
          <time when="14:19:23"/>
        </correspAction>
        <correspContext corresp="i-CYzqSJWd8t4Ydei6S4ridd">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-QurNaKPnAUJfjGDBVn9Swx"/>
        <correspContext corresp="i-QurNaKPnAUJfjGDBVn9Swx">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-1A4Z8Qpcr2LWbfdcfXgie"/>
        <correspContext corresp="i-1A4Z8Qpcr2LWbfdcfXgie">
          <ref type="uppgift">2016/17:FiU23</ref>
          <ref type="ref_dok_id">H401FiU23</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU23</ref>
          <ref type="ref_dok_titel">Riksbankens förvaltning 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2016/17:2618 av Carl Schlyter (MP) Återta kontrollen över Riksbankens sedlar och mynt</div>
      </div>
      <div type="motBody">
        <div type="motProposal" subtype="förslag">
          <head xml:id="i-HprefvYTidh4FuDWCfASsi">
            Förslag till riksdagsbeslut
          </head>
          <list style="ol">
            <item xml:id="i-Lw4uS61cEEKzMfRWL4Sw5L">
              Riksdagen ställer sig bakom det som anförs i motionen om att
              åternationalisera tillverkningen av sedlar och mynt och tillkännager
              detta för regeringen.
            </item>
            <item xml:id="i-QvPDBJYRiLqn77yhJJRAXL">
              Riksdagen ställer sig bakom det som anförs i motionen om att
              skapa förbättrade möjligheter att lagföra utländska medborgare
              som medverkat till förfalskning eller andra brott relaterade till
              tillverkning av sedlar och mynt, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head type="h1" xml:id="i-Cw5HZWC1wK7TfxbPCTKCwh">
            Motivering
          </head>
          <p xml:id="i-Bhprt8hMWNs2ZKfWQ1y7Kg">
            I början av 2000-talet såldes Myntverket till dess finska motsvarighet
            Rahapaja samt sedeltillverkningen i Tumba bruk till ett amerikanskt
            bolag, Crane. Riksbanken ansåg att det inte ingick i ”kärnverksamheten”.
            Jag kan inte tänka mig särskilt många saker som borde vara mer
            kärnverksamhet i ett land än att ha kontroll över tillverkningen
            av sina egna sedlar och mynt.
          </p>
          <p xml:id="i-DeqNK9v2tiqrF4f368faV7">
            Ett amerikanskt bolag lyder under amerikansk lag och kan tvingas
            till långtgående krav på att lämna ut viktig information till
            amerikanska myndigheter. Medarbetare baserade i andra länder försvårar
            polisens kontroll av personal med information om känsliga kunskaper
            om hur våra sedlars nya säkerhetssystem är uppbyggda. Om information
            om hur perfekt förfalskade sedlar kan tillverkas kommer på villovägar
            kan det allvarligt skada landets finansiella stabilitet. Vid en
            konkurs eller konflikt inom eller med bolaget riskerar Sverige
            att hamna i en mycket svår situation där medarbetare kan lämna
            bolaget med ytterst känslig information. Om dessa dessutom är
            bosatta utomlands/utländska medborgare kan det bli svårare att
            lagföra eventuella brott.
          </p>
          <p xml:id="i-LcYe6Dugea6syFw1bNhS4V">
            Det finns många exempel i historien på att andra länder har försökt
            förfalska ett annat lands valuta i kris eller krigstid. Möjligheten
            för Säpo eller polisen att upptäcka och stoppa sådana försök minskar
            om det är ett utländskt bolag jämfört med om det är ett statligt
            bolag eller statligt verk som tillverkar våra pengar.
          </p>
          <p xml:id="i-KJG3KkPrsgRMHhGCMPskJZ">
            Även om bolaget i sig går att lita på kan vi inte garantera att
            det inte självt blir utsatt för attacker eller infiltratörer eller
            spionage. Det kan i detta fall vara nödvändigt att ha ett helt
            lands polis och säkerhetstjänst att kunna försvara sig med. Om
            det av oaktsamhet eller grov vårdslöshet leder till att känslig
            information med stor skada på det svenska samhället läcker är
            det betydligt enklare att utkräva ansvar från ett statligt verk
            eller bolag än från utländska bolag. Än värre är om bolaget blir
            uppköpt av en fientligt sinnad stat i syfte att destabilisera
            Sverige.
          </p>
          <p xml:id="i-Q2pnRYD4DjFp6S5NSo6Bzk">
            Det finns även risk för dyrbara juridiska tvister om ett förändrat
            omvärldsläge eller en politisk önskan om att införa större förändringar
            i sedelhantering skulle påverka avtalet med bolaget negativt med
            risk för stämning om vi tvingas till snabba förändringar.
          </p>
          <p xml:id="i-7DLGubFybLJnJr8WKaQdD1">
            När eurosedlarna kom upptäcktes det att det i 10 €-sedeln fanns
            ett giftigt färgämne. Även här finns det en större flexibilitet
            att snabbt kunna förändra tillverkningen utan risk för skadestånd
            om vi av t ex miljöskäl behöver ställa om produktionen, när den
            sker i statlig regi.
          </p>
          <p xml:id="i-Trje74hfp77Y7PUXz6Nwfw">
            Mynthanteringen berör betydligt mindre belopp och är betydligt
            lättare att förfalska om viljan och resurserna finns även utan
            detaljerad kunskap om tillverkningsprocessen. Det kan dock vara
            lämpligt att även återinföra mynttillverkningen i statlig ägo.
          </p>
          <p xml:id="i-BixeQzepQdDJehVZ7UQ4Kf">
            Denna motion lades 2015 och lottades till finansutskottet, de
            behandlade dock bara aspekten om det fanns en risk att vi skulle
            få brist på sedlar, detta är dock inte det jag oroar mig för,
            dessutom har Riksbanken lager för en tid. Jag anser att denna
            motion bör behandlas av försvarsutskottet och eventuellt av justitieutskottet
            då det berör Sveriges säkerhet och möjligheten att lagföra förfalskare.
            Det finns flera exempel på att andra länder har försökt destabilisera
            andra genom förfalskade sedlar, som t ex Tyskland gjorde mot Storbritannien
            under andra världskriget. Även om USA eller Finland inte har för
            avsikt att göra detta så förlorar vi möjligheten att adekvat skydda
            oss när kompetensen och tillverkningen sker i andra länder.
          </p>
          <head type="h1" xml:id="i-DHQRhWzyuzc9YiJLaKG5M">
            Förslaget
          </head>
          <p xml:id="i-CfZqJjommsgjsFTJjtgTt5">
            Jag föreslår därför att riksdagen bör besluta om att det är ett
            viktigt nationellt intresse att ta kontroll över tillverkningen
            av i första hand sedlar men även eventuellt av mynt. De enda riskerna
            med att tillverkningen sköts i egen regi är mindre stordriftsfördelar
            om vi inte kan locka till oss andra länders tillverkning, om de
            nu är villiga att ta en sådan risk. På sin höjd leder detta till
            marginellt högre kostnader för tillverkning vilket med råge uppvägs
            av en lång rad säkerhetsfördelar.
          </p>
          <p xml:id="i-PmQUykaK3yLPMabJA7xdC2">
            Om riksdagen mot förmodan avslår denna rimliga begäran är det
            åtminstone klokt att utreda möjligheterna att säkerställa att
            utländska medborgare som arbetar med tillverkningen av sedlar
            och mynt kan utlämnas och lagföras i Sverige.
          </p>
        </div>
        <div type="motSignatures">
          <list>
            <item xml:id="i-7M4qPjPcAAimCEADJKNqTq">
              Carl Schlyter (MP)
            </item>
          </list>
        </div>
      </div>
    </body>
  </text>
</TEI>
