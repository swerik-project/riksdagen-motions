<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00248">
  <teiHeader>
    <fileDesc>
      <titleStmt>
        <title>Hållbar sjöfart</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbar sjöfart</title>
          <idno type="rdwebb">H002T248</idno>
          <rs type="number">T248</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T248/text</ref>
          <ref type="dokument_url_html">http://data.riksdagen.se/dokument/H002T248</ref>
          <ref type="dokumentstatus_url_xml">http://data.riksdagen.se/dokumentstatus/H002T248</ref>
          <ref type="doc">http://data.riksdagen.se/fil/9CCC3595-EC2B-4E84-8291-BED41A271437</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-V9Bv9Q9cSSv7LivFrNi9UD" type="signed"/>
        <correspContext corresp="i-V9Bv9Q9cSSv7LivFrNi9UD">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-SV7AhwFMKQynRSEVmSambq" type="numbering">
          <date when="2012-10-04"/>
        </correspAction>
        <correspAction xml:id="i-SNwUkzWDA7peYbJkH1UfbX" type="submission">
          <date when="2012-10-03"/>
        </correspAction>
        <correspAction xml:id="i-KbgPEeqVo2fwX2AEewhhdZ" type="transfer">
          <date when="2012-10-03"/>
        </correspAction>
        <correspAction xml:id="i-G5CiS1uC3c6jrJFRxUxkMX" type="assigned"/>
        <correspContext corresp="i-G5CiS1uC3c6jrJFRxUxkMX">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sj5B1Vmep2LYwyeE4mw1Et" type="motHeader"/>
      <div xml:id="i-2UiA4bHyA1D6iXab4jnvrH" type="motBody">
        <div xml:id="i-QNg1tWAnD7LMeAiAzQ5rxm" type="motProposal" subtype="förslag">
          <head xml:id="i-MN7ja1fwt8hYxz31C9vsd7">
            1 Förslag till riksdagsbeslut
          </head>
          <list xml:id="i-5af2BxNoEMTAVfZozCh6uk" style="ol">
            <item xml:id="i-4suD3PqPcUaqiaBwCERXJs">
              Riksdagen tillkännager för regeringen som sin mening vad som
              anförs i motionen om att kraven inför nästa avtalsperiod för Gotlandstrafiken
              måste bygga på en god tillgänglighet vad avser tidtabell, turlista
              och pris med moderna snabba färjor som helst ska drivas med miljövänligt
              bränsle.
            </item>
            <item xml:id="i-93m27RtnSWGgFHo9S5c16F">
              Riksdagen tillkännager för regeringen som sin mening vad som
              anförs i motionen om att regeringen under 2013 bör återkomma med
              ett konkret förslag till ett vägprissystem för Gotlandstrafiken.
            </item>
            <item xml:id="i-Lafwmvv22pb1frc5D3aVhJ">
              Riksdagen tillkännager för regeringen som sin mening vad som
              anförs i motionen om att regeringen ska stimulera omställningen
              till förnybara drivmedel med forskning och regleringar.
            </item>
            <item xml:id="i-4zGHbWTmp2z2fpL3GMb6mM">
              Riksdagen tillkännager för regeringen som sin mening vad som
              anförs i motionen om att Sverige måste intensifiera sitt arbete
              i internationella forum för att reducera utsläpp av olja och andra
              farliga ämnen.
            </item>
            <item xml:id="i-QP1QwkWD15Ha7RRDvBrsEh">
              Riksdagen tillkännager för regeringen som sin mening vad som
              anförs i motionen om att Sverige ska agera för att inom PSSA-klassade
              områden införa bindande regler för att förhindra sjöfart utan
              kväverening att trafikera dessa områden.
            </item>
            <item xml:id="i-PMxeCyDooX6ccbYq9ESbxC">
              Riksdagen tillkännager för regeringen som sin mening vad som
              anförs i motionen om att införliva den inre sjöfarten i EU:s gemenskapslagstiftning
              om inre vattenvägar.
            </item>
            <item xml:id="i-TL1kGSXqspVaPNnLaa4J5g">
              Riksdagen tillkännager för regeringen som sin mening vad som
              anförs i motionen om att den svenska sjöfarten ska kunna konkurrera
              på den globala marknaden utan att tvingas till lönesänkning eller
              social dumpning.
            </item>
            <item xml:id="i-Mxrze9KXKHhEH8NJD6BDLe">
              Riksdagen tillkännager för regeringen som sin mening vad som
              anförs i motionen om att påskynda arbetet med att införa tonnageskatt
              i syfte att behålla en betydande rederinäring. 1
            </item>
          </list>
          <p xml:id="i-DKiJPxQ3Gm1t5Wsm35V3iN">
            1 Yrkande 8 hänvisat till SkU.
          </p>
        </div>
        <div xml:id="i-CHcQTV3kZat7skLwbz1AVX" type="motContent">
          <head xml:id="i-Kh65D2JDdZVxfsU9pzYdDt" type="h1">
            2 Bakgrund
          </head>
          <p xml:id="i-6aahnDAyVBTBJeZyQB8ezB">
            Sverige är ett exportberoende land där sjöfarten transporterar
            90 procent av allt gods som importeras och exporteras. En välfungerande
            sjöfart är därför av mycket stor vikt för hela samhället.
          </p>
          <p xml:id="i-EF8rTBcnh3mHrPze2C9o2r">
            Sjöfarten är det mest energieffektiva transportslaget, vilket
            beror på låg friktion mot underlaget. Jämfört med vägar och järnvägar
            är behovet av investeringar i vattenvägar väldigt lågt. Förutom
            litet muddring och isbrytning är vattenvägar i princip underhållsfria.
            Även trafiksäkerheten är hög.
          </p>
          <p xml:id="i-E6eEtt4dqDQNUrp36V8E8P">
            För gods kan sjöfarten användas på ett mer samhällsekonomiskt
            effektivt sätt i transportsystemet genom att ingå i ett trafikslagsövergripande
            system. Den kan avlasta långväga järnvägstransporter och därmed
            kompensera de kapacitetsbrister som finns i järnvägssystemet.
          </p>
          <head xml:id="i-U7MFitU9rHwXCrRbew43k8" type="h1">
            3 Förutsättningar för svensk sjöfart
          </head>
          <p xml:id="i-YbSJfjsCtfTqcqQSvGh3G3">
            Vänsterpartiet vill ha en ekologiskt hållbar handelsflotta med
            stor andel svenskflaggade handelsfartyg där goda arbetsvillkor
            råder och där det dessutom ges större utrymme till att öka volymen
            på inrikes sjöfart.
          </p>
          <p xml:id="i-6px7WazYXtUPSd7qgCHbeR">
            En väl fungerande sjöfart till och från svenska hamnar är en
            avgörande förutsättning för svensk industris möjligheter att frakta
            sina varor till världsmarknaden. Det är viktigt att ha en stark
            inhemsk sjöfartsnäring för att kunna utforma de transporter som
            landets industri efterfrågar. Den säkrar den inhemska tillgången
            på sjöfartskompetens inklusive en stark miljö- och säkerhetsmedvetenhet.
            Den skapar jobb inom sjöfartsnäringen men också jobb inom industrin
            i övrigt.
          </p>
          <p xml:id="i-CJU1yq2ZgneQRikRyQRRCb">
            Ett omfattande utredningsarbete har genomförts under de senaste
            åren i syfte att stärka sjöfartens konkurrenskraft. Vänsterpartiet
            förväntar sig att regeringen kommer med förslag till riksdagen
            som innehåller mer av konkreta lagförslag snarare än bara allmänna
            skrivningar i en välformulerad sjöfartsstrategi.
          </p>
          <p xml:id="i-6DBhoPChW1RcUQM732ycfS">
            Att rena sjöfartens utsläpp och genomföra en konsekvent satsning
            på att lasta om gods från väg till sjöfart är en nödvändig åtgärd
            i omställningen till ett hållbart transportsystem. De ökande kostnaderna
            för vägunderhåll på grund av allt tyngre lastbilstransporter och
            de igenkorkade vägarna i centrala Europa talar också för en ökad
            omställning till sjötransporter.
          </p>
          <head xml:id="i-RFcx6nDyftoGxWJhBErXKv" type="h1">
            4 Gotlandstrafiken
          </head>
          <p xml:id="i-6YpaqBwymqLJk4GoUeevFE">
            Gotland är en landsbygdsregion som trots nedläggning av storföretag
            och militära förband haft en ganska positiv utveckling under 2000-talet.
            En viktig orsak till det är övergången till moderna snabbfärjor
            som förkortat restiden
          </p>
          <p xml:id="i-KQRDNGTRa7o9pvWX44BD2L">
            och gjort en bättre tidtabell möjlig. Förutsättningarna för att
            bo, leva och driva företag på Gotland förbättrades genom detta.
          </p>
          <p xml:id="i-PgqJMSKdynuJNkBFUwzTEX">
            Det nuvarande avtalet för trafiken har dock genom sin konstruktion
            inneburit problem, då resenärer och fraktköpare drabbas av kraftiga
            prishöjningar på grund av stigande oljepriser. I dagsläget utgör
            de höga priserna ett hot mot öns näringsliv, och speciellt utsatta
            är två av de viktigaste näringarna: lantbruket med förädlingsindustri
            och besöksnäringen. Vänsterpartiet anser därför att priserna måste
            sänkas redan nästa år till 2008 års nivå.
          </p>
          <p xml:id="i-KV78dW4JJw1itnTh6hT3Nh">
            Vänsterpartiet anslår därför i sin motion Utgiftsområde 22 Kommunikationer
            (2012/13:T479) medel på 100 miljoner kronor för att sänka priserna
            på Gotlandstrafiken 2013. Vi ser det som ett första steg till
            att börja övergå till system med vägpriser. Efterföljande år höjer
            vi nivån med ytterligare 200 miljoner kronor och därmed har vi
            täckt statens nettokostnad för övergången.
          </p>
          <p xml:id="i-72XXL2DU2VRHyBhE7Hi1MK">
            På Näringsdepartementet pågår ett arbete med att ta fram underlag
            inför nästa upphandlingsperiod som beräknas starta 2017. Kraven
            inför ny avtalsperiod måste bygga på att Gotlandstrafiken ska
            främja öns regionala utveckling. Det sker genom att trafiken har
            en god tillgänglighet vad avser tidtabell, turlista och pris.
            Bastrafiken måste året runt bygga på moderna snabbfärjor (28 knop)
            som helst ska drivas med miljövänligt bränsle. Tillgängligheten
            får inte försämras. Detta bör riksdagen som sin mening ge regeringen
            till känna.
          </p>
          <p xml:id="i-YTp4qpLP76PYgyrjrCgRLU">
            Färjetrafiken till Gotland måste ses som vägen till Gotland.
            Den ersätter de broar, vägar och vägfärjor som erbjuds invånarna
            i andra delar av Sverige. Den måste därför ses som en del av den
            nationella infrastrukturen. För att öka Gotlands möjligheter att
            bidra till Sveriges utveckling vill Vänsterpartiet gå vidare med
            prissänkningar med målet att införa systemet med vägpriser, dvs.
            priser som motsvarar den rörliga kostnaden för att framföra en
            personbil enligt Gotlandsupprorets förslag samt konkurrenskraftiga
            priser för godstransporter.
          </p>
          <p xml:id="i-UCc42UGPeRN4mzZ4dNGToQ">
            Regeringen bör under 2013 återkomma med ett konkret förslag till
            ett vägprissystem för Gotlandstrafiken. Detta bör riksdagen som
            sin mening ge regeringen till känna.
          </p>
          <head xml:id="i-RoeGaJCFo456Bvhg3GAhVs" type="h1">
            5 Några miljöfrågor inom sjöfarten
          </head>
          <p xml:id="i-LCzhxtQfBmLvSREkg7Cai4">
            Medan utsläppen på land minskar fortsätter utsläppen från fartyg
            att öka. År 2020 förväntas sjöfarten svara för mer än 50 procent
            av svavel- och kväveutsläppen i Europa. Utvecklingen måste hejdas
            genom att bl.a. satsningar på energieffektiviseringar ökas. Sjöfarten
            kan bli långsiktigt hållbar om den miljöfarliga bunkerolja som
            fartygen tankas med byts ut mot ett förnybart drivmedel, exempelvis
            biogas som är ett lämpligt alternativ. Omställning till förnybara
            drivmedel måste påskyndas för att värna vattenkvaliteten liksom
            djur- och växtlivet och klimatet. Regeringen måste stimulera denna
            omställning med forskning och regleringar. Detta bör riksdagen
            som sin mening ge regeringen till känna.
          </p>
          <p xml:id="i-BoNp2qyvw3HvpmeTg9UcGD">
            Vänsterpartiet menar att för att sjöfarten ska vara en del av
            omställning mot en mer miljöanpassad transportsektor krävs bl.
            a. följande.
          </p>
          <head xml:id="i-HuLi5Tn2dFBpuwPHZWzxZW" type="h2">
            5.1 Minska utsläppen av olja och andra farliga ämnen
          </head>
          <p xml:id="i-Ne4Uy4hd9eXTgdhKwQUDtM">
            Hitintills har svaga miljökrav på sjöfarten gjort att den är
            betydligt sämre miljöanpassad än vad den skulle kunna vara. Förekomsten
            av undermåliga fartyg i kombination med otillräckligt underhåll
            ökar olycksrisken och oljeutsläpp. En framgång är beslutet att
            fartyg med enkelskrov inte får segla inom EU efter 2010 och att
            de internationellt ska vara utfasade till år 2015. Men regelverket
            skulle kunna förstärkas på en rad områden. Sverige måste intensifiera
            sitt arbete med att aktivt driva på i internationella forum för
            att minska risken för utsläpp av olja och andra farliga ämnen
            samt för att sanktionerna för oljeutsläpp höjs kraftigt. Detta
            bör riksdagen som sin mening ge regeringen till känna.
          </p>
          <head xml:id="i-PKU9HJ776Rf46z3WxTjMca" type="h2">
            5.2 Hindra fartyg utan kväverening att åka på Östersjön
          </head>
          <p xml:id="i-Czt5sKW4sx5nAkDaSbQrhk">
            De internationella konventioner som reglerar sjöfarten förutom
            EU är främst de globala FN-konventionerna havsrättskonventionen
            (Unclos) och International Maritime Organization (IMO). S.k. PSSA-områden
            ( Särskilt känsligt havsområde Particularly Sensitive Sea Area)
            har skyddsåtgärder som begränsas av det man kommer överens om
            inom IMO och de måste ligga i linje med FN:s havsrättskonvention.
            Sådana områden är ekologiskt, socioekonomiskt, kulturellt eller
            vetenskaplig betydelsefulla.
          </p>
          <p xml:id="i-GRNYMTHjsgQuxwM7YCTQWk">
            Det finns anledning att inom konventionerna utveckla vad som
            är möjligt att reglera inom PSSA-områden. Idag finns det få regler
            som reglerar kväveutsläppen från fartyg. Resultatet av detta är
            att sjöfartens utsläpp av kväve har ökat dramatiskt när man jämför
            med t.ex. kväveutsläppen från vägtrafiken. I framtiden kommer
            sjöfartens utsläpp av kväve att överstiga samtliga landbaserade
            källors utsläpp om inte denna negativa utveckling kan brytas.
            Endast frivilliga initiativ från vissa färjerederier har resulterat
            i att en del färjor har kväverening. Hittills svaga miljökrav
            för sjöfarten har gjort att den är betydligt sämre miljöanpassad
            än vad den borde vara.
          </p>
          <p xml:id="i-G6c4y8RkYYdcJGZxJiE5Yf">
            Det finns t.ex. inget krav på katalysator för att minska kväveutsläppen.
            EU har även beräknat att de stora fartygen är på väg att bli den
            största utsläppskällan av svaveloxid (försurning och hälsoproblem)
            och kväveoxider (övergödning och hälsoproblem) i EU. Det finns
            väl beprövad katalysatorteknik som tar bort 90 procent av kväveutsläppen
            och följaktligen inga tekniska hinder för kväverening av fartyg.
            Sverige bör agera för att det inom PSSA-klassade områden blir
            möjligt att införa bindande regler för att förhindra sjöfart utan
            kväverening att trafikera området. Detta bör riksdagen som sin
            mening ge regeringen till känna.
          </p>
          <head xml:id="i-CgB7PahtCkwJwjyHWAdRd6" type="h1">
            6 Inlandssjöfartens förutsättningar
          </head>
          <p xml:id="i-PDUvWtMsmY7J9Hz8ixAfip">
            Inlandssjöfarten har en potential att expandera. Om transporterna
            fortsätter från väg till vatten minskar utsläppen från vägtrafiken
            och slitaget på vägarna. Trafiksäkerheten på vägarna kan också
            påverkas i positiv riktning när vägtrafiken minskar. Exempelvis
            skulle en pråmpendel per dygn med flis från Värmland till Göteborg
            innebära att en godsmängd motsvarande 7 200 lastbilar årligen
            skulle kunna flyttas från vägarna. Vänersjöfartens godsvolym har
            långsamt sjunkit sedan 1980-talet samtidigt som den totala godsvolymen
            ökat från och till Vänerområdet. Exemplen visar på att arbetet
            måste intensifieras för att ta till vara potentialen i inlandssjöfarten
            så att den kan utvecklas och stärkas.
          </p>
          <p xml:id="i-7FhKF9xmhMHyZa5VuEsjoJ">
            I Sverige utförs drygt 7 procent av det inrikes godstransportarbetet
            till sjöss. Om man jämför med övriga Europa är storleken på godstransporterna
            till sjöss ofta fem gånger så stora. Det är viktigt att öka andelen
            sjöfart i de intermodala transportkedjorna för att avlasta såväl
            järnvägen som vägarna och på det sättet utnyttja hela den samlade
            infrastrukturen. Samtidigt måste man beakta och ta hänsyn till
            att Vänern liksom Mälaren är råvattentäkter för en stor del av
            befolkningen i deras närområden.
          </p>
          <p xml:id="i-3Z4NaejgEkn623TSC1fAuL">
            Ett hinder för utvecklingen av den inre sjöfarten i Sverige är
            att våra inre vattenvägar inte är införlivade i EU:s gemenskapslagstiftning
            om inre vattenvägar. EU-klassade inlandspråmar får följaktligen
            inte trafikera exempelvis Vänern, Trollhätte kanal eller Göta
            älv. På dessa vatten måste fartyg istället uppfylla de omfattande
            krav som gäller för havsbaserad sjöfart. Den inre sjöfarten i
            Sverige bör införlivas i EU:s gemenskaphetslagstiftning om inre
            vattenvägar. Detta bör riksdagen som sin mening ge regeringen
            till känna.
          </p>
          <head xml:id="i-A7BKGiRZvrFcXH5cRzTysD" type="h1">
            7 Bättre arbetsförhållanden på sjön
          </head>
          <p xml:id="i-8hK2VGCeCScqyvkx71grHp">
            För Vänsterpartiet är det viktigt att skapa sjöfartspolitiska
            villkor för en ekologiskt hållbar handelsflotta med stor andel
            svenskflaggade handelsfartyg med goda arbetsvillkor och möjlighet
            att väsentligt öka utrymmet för inrikes sjöfart. Svenskflaggad
            sjöfart har gott rykte globalt och kan ses som en sjöfart med
            kvalitetsstämpel i miljö och säkerhet. Vänsterpartiet ser, utifrån
            arbetsrättsliga skäl, negativt på ett internationellt fartygsregister,
            då det blir ett problem för arbets- och förhandlingsrätten.
          </p>
          <p xml:id="i-Kgq3mFVuPo7RoXLZK8jnNX">
            En avgörande förutsättning för den svenska sjöfartens framtid
            är att kunna konkurrera på den globala marknaden utan att tvingas
            till lönesänkningar eller social dumpning på svenskregistrerade
            fartyg. Detta bör riksdagen som sin mening ge regeringen till
            känna.
          </p>
          <p xml:id="i-8uPiuRXBfUQPZHGxiWrGCd">
            Ett stort antal sjöfartsnationer har infört tonnageskatt. Inom
            EU har alla länder utom Sverige gjort detta. Det har nu gått tolv
            år sedan den statliga utredningen Tonnageskatt (SOU 2006:20) föreslog
            att en s.k. tonnageskatt skulle införas i Sverige. Ett enigt skatteutskott
            har vid två tillfällen uttalat att det är angeläget att arbetet
            med att införa tonnageskatt påskyndas. Finansministern har vid
            interpellationsdebatter poängterat gång på gång att tonnageskatten
            måste analyseras i ett bredare perspektiv där även övriga stöd
            för sjöfarten beaktas. Problem med den s.k. latenta skatteskulden
            inom rederinäringen måste bli föremål för nödvändiga förhandlingar
            med rederinäringen för att tonnageskatt ska kunna införas i Sverige.
          </p>
          <p xml:id="i-6Tebr7uUAyA94y7RT4nw6E">
            De sjöfarande industriländerna har infört tonnageskatt i syfte
            att försöka behålla en betydande rederinäring. Det är nödvändigt
            att även Sverige inför tonnageskatt för att Sverige ska kunna
            förhindra utflaggning och behålla en svenskflaggad handelsflotta.
            Regeringen ska påskynda arbetet med att införa tonnageskatt i
            Sverige för att kunna behålla en betydande rederinäring. Detta
            bör riksdagen som sin mening ge regeringen till känna.
          </p>
        </div>
        <div xml:id="i-74Eaf8Yteb3JDCveBEA9sn" type="signatureBlock">
          <list xml:id="i-VRgwuLRAHLt7zm4chEjBWW">
            <item xml:id="i-TSGYhugpJ9TFVBYqooWCUs" type="signature">
              Siv Holma (V)
            </item>
            <item xml:id="i-3kTTmvjBthzxqYpGTK6LWA" type="signature">
              Torbjörn Björlund (V)
            </item>
            <item xml:id="i-T13cmfNX5KgGuRoYzzM9nm" type="signature">
              Jens Holm (V)
            </item>
            <item xml:id="i-Ct9RnHofGgMTqeejcguaCo" type="signature">
              Hans Linde (V)
            </item>
            <item xml:id="i-4Q66thGxuHHomJjqRdposT" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
