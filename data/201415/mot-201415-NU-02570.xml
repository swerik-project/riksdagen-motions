<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-NU-02570">
  <teiHeader>
    <fileDesc>
      <titleStmt>
        <title>Export av snus</title>
        <author corresp="i-7qtyyA5WSVNZbRempBFxoE">av Gustaf Hoffstedt (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2570 av Gustaf Hoffstedt (M)</title>
          <idno type="rdwebb">H2022570</idno>
          <rs type="number">2570</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H2022570/text</ref>
          <ref type="dokument_url_html">http://data.riksdagen.se/dokument/H2022570</ref>
          <ref type="dokumentstatus_url_xml">http://data.riksdagen.se/dokumentstatus/H2022570</ref>
          <ref type="docx">http://data.riksdagen.se/fil/95F79E5C-419A-4BF9-9D9A-062222F5D60D</ref>
          <ref type="pdf">http://data.riksdagen.se/fil/E97AD623-D564-49D8-B717-9CAFE1D43F21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7qtyyA5WSVNZbRempBFxoE</idno>
            <name>Gustaf Hoffstedt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-P7Z73n6VkyJw66pJTX48zq" type="signed"/>
        <correspContext corresp="i-P7Z73n6VkyJw66pJTX48zq">
          <note type="signatory" corresp="i-7qtyyA5WSVNZbRempBFxoE"/>
        </correspContext>
        <correspAction xml:id="i-H1Aj7iaj1SihY3rvsSqjGi" type="submitted">
          <date when="2014-11-10"/>
          <time when="16:29:00"/>
        </correspAction>
        <correspAction xml:id="i-MsuFZRYWWk5twaBAHE7NVe" type="reviewed">
          <date when="2014-11-10"/>
          <time when="20:47:39"/>
        </correspAction>
        <correspAction xml:id="i-9f2QipfZG5PtCUAD5WCyXw" type="referred">
          <date when="2014-11-12"/>
        </correspAction>
        <correspAction xml:id="i-QfzTzdF95AH3JHC8Krhbdf" type="assigned">
          <date when="2016-10-03"/>
          <time when="09:15:09"/>
        </correspAction>
        <correspContext corresp="i-QfzTzdF95AH3JHC8Krhbdf">
          <ref type="assignedTo">Näringsutskottet</ref>
        </correspContext>
        <correspAction xml:id="i-LNmbiJRoG4fj9n45iXZr3p" type="behandlas_i"/>
        <correspContext corresp="i-LNmbiJRoG4fj9n45iXZr3p">
          <ref type="uppgift">2014/15:SoU6</ref>
          <ref type="ref_dok_id">H201SoU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU6</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8ej6kHgmroiwRQASjZqCwV" type="behandlas_i"/>
        <correspContext corresp="i-8ej6kHgmroiwRQASjZqCwV">
          <ref type="uppgift">2014/15:NU13</ref>
          <ref type="ref_dok_id">H201NU13</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">NU13</ref>
          <ref type="ref_dok_titel">Riksrevisionens rapport om effektivitet i exportgarantisystemet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BT7BBvgeYkrGfmwNNxQpnc" type="motHeader">
        <div xml:id="i-2cneEXjLvc6dcEvzPiBxyL" type="motTitle">
          Motion till riksdagen 2014/15:2570 av Gustaf Hoffstedt (M) Export
          av snus
        </div>
      </div>
      <div xml:id="i-JxgXEQhsLt7mXB5GoYcc5g" type="motBody">
        <div xml:id="i-H3UvAg9RdMbD33RJYmhPqE" type="motProposal" subtype="förslag">
          <head xml:id="i-RVpy2kw9Ep4YCarahZFz5s">
            Förslag till riksdagsbeslut
          </head>
          <list xml:id="i-LHzGqJt2cX83hBe5Bi1Zy8" style="ol">
            <item xml:id="i-Ud2AzicnuGickH4BNVpvKV">
              Riksdagen tillkännager för regeringen som sin mening vad som
              anförs i motionen om att verka för att avskaffa Europeiska unionens
              totalförbud mot export av svenskt snus.
            </item>
            <item xml:id="i-RBd9kXNYpFHSDvSRc2U8ud">
              Riksdagen tillkännager för regeringen som sin mening vad som
              anförs i motionen om att så länge totalförbud mot export av svenskt
              snus kvarstår ska subsidiaritetsprincipen prägla svensk lagstiftning,
              svensk myndighetskontroll och all dialog om snus med Europeiska
              unionens institutioner.
            </item>
          </list>
        </div>
        <div xml:id="i-V4sbh5Zv6y47mrmLKk4UYM" type="motContent">
          <head xml:id="i-Shbv7GTtLGWEokKqk4VVq2" type="h1">
            Motivering
          </head>
          <p xml:id="i-VfQZjP53A8GRS5xDBVncNH">
            Europeiska unionens förhållningssätt till det svenska snuset
            är en följetong från medlemskapsförhandlingarna år 1994 som fortsätter
            att förundra. I en handelsunion där över 100 miljoner européer
            inmundigar dagligen och alla typer av rök-, oral- och muntobak
            handlas fritt med över landsgränserna är det endast snus från
            Sverige som är totalförbjudet, den hårdaste av alla tillgängliga
            handelsregleringar, i strid med principerna om proportionalitet
            och värn om folkhälsan.
          </p>
          <p xml:id="i-GY8oMMFaj986sjxz6CXWiK">
            Vetenskapligt är det svenska snuset väl genomlyst, men det finns
            anledning att påminna om Världshälsoorganisationens rapport ”The
            Scientific Basis of Tobacco Product Regulation” från år 2008 där
            WHO konstaterar att
          </p>
          <p xml:id="i-PRfJai3tNrtn1jzS5KZ7xT">
            Cigarette smoke is the most hazardous form of nicotine intake,
            and medicinal nicotine is the least hazardous. Among the smokeless
            tobacco products on the market, products with low levels of nitrosamines,
            such as Swedish snus, are considerably less hazardous than cigarettes,
            while the risks associated with some products used in Africa and
            Asia approach those of smoking.
          </p>
          <p xml:id="i-RsQDRWafS9iypAGAUtaXSD">
            De muntobaksvarianter från Afrika och Asien som omnämns av WHO
            ovan är fullt tillåtna att tillverka och handla med inom EU, vilket
            också görs.
          </p>
          <p xml:id="i-GdGGxGhx7SXxpWCGydTp1Z">
            Enligt kommissionens rapport Special Eurobarometer ”385 Attitudes
            Of Europeans Towards Tobacco” från år 2012 spänner andelen rökare
            i övriga EU-länder från 40 procent till 23 procent. Sverige sticker
            ut med låga 13 procent.
          </p>
          <p xml:id="i-Gd7hpp7iuzK8snuUKJCvTm">
            Som karta över den potentiella folkhälsofaran med tobaksbruk
            i Europa förefaller här hittas en rimlig förklaring till varför
            andelen tobaksrelaterade skador och förtida död är väsentligen
            lägre i Sverige än i jämförbara länder, särskilt i gruppen män
            där bruk av snus är betydligt mer utbrett än bland kvinnor. Vi
            förefaller använda tobak på ett annat sätt än övriga EU, vilket
            är en faktor som inte ska underskattas hälsopolitiskt, då bruk
            av cigaretter tveklöst är den farligaste formen av tobakskonsumtion.
          </p>
          <p xml:id="i-LinFaDbp1Z35DpFcUcytse">
            I Sverige konsumerar idag fler snus än cigaretter. Även om hälsoriskerna
            med snus fortfarande får anses i delar oklara är snus ett betydligt
            bättre alternativ än rökning.
          </p>
          <p xml:id="i-NBUt1m3s7HNFvu5vHdcr7D">
            Redan i motion 1991/92:U504 av bl.a. dåvarande partiledare Ingvar
            Carlsson varnades det för att förhandlingar med EG kunde leda
            till utmaningar om snuset i framtiden. Sedan dess har det motionerats,
            debatterats och beslutats om riksdagens syn på snuset genom mandatperioderna.
            Över partigränserna har det funnits en påtaglig samsyn kring att
            handel bör vara tillåten inom EU, att folkhälsoargumenten vilka
            motiverar förbudet är svaga, och ju tydligare den vetenskapliga
            kunskapen om att snus inte orsakar de hälsorisker som låg till
            grund för EG:s totalförbud år 1992 blivit desto ihåligare är EU:s
            försvar av totalförbudet.
          </p>
          <p xml:id="i-DyzKDRC4rART3EBQAfng5r">
            Ideologiskt kan det finnas fog för att produktens spridning inte
            är önskvärd, men frihandel är frihandel. Ska en handelsunion fungera
            som avsett kan inte godtycke och särbehandling anses fullgoda
            skäl till förbud när diskrepansen mot tillåtna produkter är så
            överhängande uppenbar och den folkhälsopolitiska grunden på vilket
            förbudet vilar så svag.
          </p>
          <p xml:id="i-BRvgMLHZMuvkZGmajxQg7Q">
            Principiellt finns det all anledning för riksdagen att återkommande
            påminna både regeringen och Kommissionen om att Sverige inte accepterar
            skälen som anges för förbudet.
          </p>
          <p xml:id="i-R3TZUKUKYHCKcADCGWneso">
            Folkhälsopolitiskt tillintetgör den fria handeln med cigaretter
            all relevans av argumenten för snusförbud av hälsoskäl.
          </p>
          <p xml:id="i-UNG8FYofdAE52zZxfhXqdq">
            Vid ett skärskådande av den idag förda snuspolitiken som den
            är lagstiftad av EU är den inget handelsförbud lika för alla –
            utan ett utförselförbud för Sverige enbart. Det är inte rimligt
            att hävda folkhälsoskäl som grund för ett exportförbud när EU:s
            direktiv samtidigt tillåter andra medlemsländer att exportera
            snus till Sverige.
          </p>
          <p xml:id="i-E9PEmHc9RghMhJXsuWEHjz">
            Envägsexport av snus från övriga länder – främst från Danmark
            vars export till Sverige ökat med över 1 300 procent sedan år
            2007 – borgar inte heller för sund och lika konkurrens för svenska
            tillverkare.
          </p>
          <p xml:id="i-Kc7rcfVHMeniejPdD81T7T">
            Som en konsekvens av det ensidiga utförselförbudet för Sverige
            erbjuder EU inte heller en unionstäckande produktreglering av
            vad som får kallas för snus eller vad det får innehålla. Denna
            ordning övervältrar ansvaret för all tillsyn på svenska myndigheter
            utan vägledning från EU hur dessa kvalitetsfrågor ska kunna hanteras
            för att konsumentomsorgen i Sverige ska tryggas.
          </p>
          <p xml:id="i-5aFpne99AMQztzqUB9k2bS">
            Det är sannolikt att kommissionen skulle se med synnerligen oblida
            ögon på om Sverige skapade ett importförbud för utländskt snus,
            men detta kan inte uteslutas just med hänvisning till behovet
            om skydd av medborgarnas hälsa beroende av marknadens utveckling.
            Detta sammanfattar smärtsamt tydligt den ohållbara handelspolitiska
            situationen som väntar så länge snus inte behandlas som en tobaksvara
            likt alla andra inom EU.
          </p>
          <p xml:id="i-Lq3LF4w1FGtzWH9sq18rks">
            Sverige bör hävda sin rätt till självbestämmande i varje del
            av regelverken som reglerar tillverkning, märkning, handel, beskattning,
            konsumentinformation och myndighetskontroll av snus och snusliknande
            produkter som finns tillgängliga att köpa inom landets gränser.
          </p>
          <p xml:id="i-KQ5utznvpACFzhZZbyjRss">
            Så länge exportförbudet kvarstår ska regeringen hävda subsidiaritet
            i enlighet med fördragen; det EU inte har fördragsenlig kompetens
            att reglera ska överlämnas till medlemsstaten.
          </p>
          <p xml:id="i-TK1WM14QjdebMGAKyT5rio">
            Oberoende av hållningen till snusets påverkan på Sveriges folkhälsa
            framstår EU:s ensidiga handelsförbud som djupt problematiskt för
            svenska företag och folkopinionens syn på EU:s förmåga att leva
            efter sina egna principer.
          </p>
          <p xml:id="i-YM6ieZrEdkzeduG3aFRfUq">
            Handelspolitiskt tillåter EU uppenbarligen en särlagstiftning
            för en enda utpekad produkttyp, med sitt ursprung i ett enda medlemsland
            med mycket svaga argument. Detta gör svenskt snus till en symbol
            för särlagstiftning värd att återkomma tills dess att förbudet
            är avskaffat.
          </p>
        </div>
        <div xml:id="i-Pnt6hwvbJ2U99LQfqypDe" type="signatureBlock">
          <list xml:id="i-AL8aZaEF5DACmbvaWs4C9K">
            <item xml:id="i-3d7JfhGuxRrpc9vStzGu5z" who="i-7qtyyA5WSVNZbRempBFxoE" type="signature">
              Gustaf Hoffstedt (M)
            </item>
          </list>
        </div>
      </div>
    </body>
  </text>
</TEI>
