<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03280">
  <teiHeader>
    <fileDesc>
      <titleStmt>
        <title>Vattnets kretslopp</title>
        <author corresp="i-4ednwgW1p5nCGVvkb7M7eo">av Lars-Axel Nordell m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3280 av Lars-Axel Nordell m.fl. (KD)</title>
          <idno type="rdwebb">H4023280</idno>
          <rs type="number">3280</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023280/text</ref>
          <ref type="dokument_url_html">http://data.riksdagen.se/dokument/H4023280</ref>
          <ref type="dokumentstatus_url_xml">http://data.riksdagen.se/dokumentstatus/H4023280</ref>
          <ref type="docx">http://data.riksdagen.se/fil/60458EE2-BCF9-457E-B3CB-3BE76E5F9A62</ref>
          <ref type="pdf">http://data.riksdagen.se/fil/B9CB6993-A6D2-4ED3-8BCB-D0AAAD5B205B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-9wYHJ5MaYjwQ5UPDx8T55P" type="signed"/>
        <correspContext corresp="i-9wYHJ5MaYjwQ5UPDx8T55P">
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-YSKeLiTp6e1eVBrTwK4cRX"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-Xeyx8eU3PVn4TCvZTohAGa" type="submitted">
          <date when="2016-10-05"/>
          <time when="15:51:57"/>
        </correspAction>
        <correspAction xml:id="i-YRTYqWd7EDuomDVTxQNk7M" type="reviewed">
          <date when="2016-10-05"/>
          <time when="17:02:31"/>
        </correspAction>
        <correspAction xml:id="i-Abjd8tTBasTqMy1A5cxZjC" type="referred">
          <date when="2016-10-14"/>
        </correspAction>
        <correspAction xml:id="i-NqWL6jbrDdBrjAaXWjrP9y" type="assigned">
          <date when="2018-06-13"/>
          <time when="16:47:17"/>
        </correspAction>
        <correspContext corresp="i-NqWL6jbrDdBrjAaXWjrP9y">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-VaBki4JinBLAeB5U2a8rAw" type="behandlas_i"/>
        <correspContext corresp="i-VaBki4JinBLAeB5U2a8rAw">
          <ref type="uppgift">2016/17:MJU10</ref>
          <ref type="ref_dok_id">H401MJU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU10</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BLXQs8hTABnfnnH4WobG4L" type="behandlas_i"/>
        <correspContext corresp="i-BLXQs8hTABnfnnH4WobG4L">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UQHb9jrnMztQFeMuDV1P3G" type="behandlas_i"/>
        <correspContext corresp="i-UQHb9jrnMztQFeMuDV1P3G">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Wp31LWJKsJF457hTdPZQE3" type="behandlas_i"/>
        <correspContext corresp="i-Wp31LWJKsJF457hTdPZQE3">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9x1eNrLZea82Vicw2cwwBS" type="motHeader">
        <div xml:id="i-RPZgXrqd3aFXacCtBjz5HW" type="motTitle">
          Motion till riksdagen 2016/17:3280 av Lars-Axel Nordell m.fl.
          (KD) Vattnets kretslopp
        </div>
      </div>
      <div xml:id="i-8SwU6eubJgQebHLJfx7SMW" type="motBody">
        <div xml:id="i-At134GyuA7PWP5P8FfT3sV" type="motProposal" subtype="förslag">
          <head xml:id="i-25xTs2f2dbRctgSKHMgcG3">
            Förslag till riksdagsbeslut
          </head>
          <list xml:id="i-9T2VRnYgDdDDoU6AXSwUAq" style="ol">
            <item xml:id="i-Y1usY5dJhQ6b4qrA471ug7">
              Riksdagen ställer sig bakom det som anförs i motionen om att
              vattenverksamheter bör prövas från fall till fall utifrån miljö-,
              kultur- och näringshänsyn och tillkännager detta för regeringen.
            </item>
            <item xml:id="i-RxkXYLuUPJc5HhQukkM4v5">
              Riksdagen ställer sig bakom det som anförs i motionen om att
              reglerna för statliga bidrag bör ses över så att det klart framgår
              att även de dammägare som blivit ålagda att genomföra en viss
              åtgärd kan omfattas av statligt stöd, och detta tillkännager riksdagen
              för regeringen.
            </item>
            <item xml:id="i-4GeZ884bH7vQBByrZQnuPZ">
              Riksdagen ställer sig bakom det som anförs i motionen om att
              avloppsreningsverk ska utrustas med avancerade reningsmetoder
              som klarar av att reducera läkemedelsrester och andra föroreningar
              som inte reningsverken är kapabla till i nuvarande processer och
              tillkännager detta för regeringen.
            </item>
            <item xml:id="i-FYd3DoxmbDNHLU3Yj5feSG">
              Riksdagen ställer sig bakom det som anförs i motionen om att
              de viten som åläggs för brister i enskilda avlopp ska tillfalla
              kommunen i stället för staten och tillkännager detta för regeringen.
            </item>
            <item xml:id="i-DRZ1Ec6UgHBgKReiqthHdC">
              Riksdagen ställer sig bakom det som anförs i motionen om att
              det behövs ett regelverk som gör det möjligt att fortsätta med
              enskilda avlopp på landsbygden men att dessa ska kunna föreläggas
              att uppgraderas så att de uppfyller miljökraven, även då de ligger
              i samlad bebyggelse, och tillkännager detta för regeringen.
            </item>
            <item xml:id="i-DpYxdmpc2iW6b435uwLiRV">
              Riksdagen ställer sig bakom det som anförs i motionen om att
              revidera VA-lagstiftningen för att underlätta bostadsbyggande
              utanför kommunernas tätorter och tillkännager detta för regeringen.
            </item>
            <item xml:id="i-HuB8KwiGuH2Y1GuzuGJCHB">
              Riksdagen ställer sig bakom det som anförs i motionen om behovet
              av ett kraftfullt forsknings- och innovationsarbete inom va-sektorn
              och tillkännager detta för regeringen.
            </item>
          </list>
        </div>
        <div xml:id="i-KgppbQArHy3p6BzgAMTyQz" type="motContent">
          <head xml:id="i-PY8jGQnLWqLDYZ64RLkbk3" type="h1">
            Fördämningar i vattendrag
          </head>
          <p xml:id="i-KYx1Rf3ewuA8toyxo66cNb">
            Det är angeläget att skapa fria vägar för vandringsfisk, inte
            minst ålen, vars bestånd har minskat kraftigt och där vattenkraften
            pekas ut som den viktigaste orsaken till minskningen. Här krävs
            att olika angelägna intressen vägs mot varandra på ett klokt sätt.
          </p>
          <p xml:id="i-QWfEZZ5JMRhkWh44hNgivm">
            År 2012 slog Mark- och miljööverdomstolen fast att gamla privilegiebrev
            och urminneshävder inte kan jämställas med tillstånd enligt miljöbalken.
            Även för sådana anläggningar som uppförts innan det infördes krav
            på tillstånd måste ägaren nu söka tillstånd för. Avsaknaden av
            offentlig finansiering för privatägda anläggningar medför att
            enskilda drabbas av orimliga ekonomiska konsekvenser. Enskilda
            dammägare tvingas välja mellan att investera mångmiljonbelopp
            eller att återställa den ursprungliga miljön, med omfattande skador
            på kulturmiljö, jordbruk och tredjeman som följd.
          </p>
          <p xml:id="i-QnyHDzYDo5w1yPGau4qqXK">
            Riksdagen tillkännagav i april 2016 att regeringen bör återkomma
            med förslag på ett regelverk om tillståndsprocesser för vattenverksamheter
            som är flexibelt och anpassat till småskaliga verksamheter.
          </p>
          <p xml:id="i-SgR9R2zJo6ktqn6fLftszt">
            Kristdemokraterna föreslår i vår motion för utgiftsområde 21
            att den kommande fondlösningen för kostnader av omprövning av
            vattenkraftsverksamheter även måste omfatta ekonomisk hjälp till
            de ägare som redan drabbats av kostnader i samband med rättslig
            prövning. På kort sikt behövs dessutom en tydlig lösning för de
            småskaliga vattenkraftsägare som riskerar konkurs på grund av
            att de varken har råd att avveckla sin verksamhet eller genomföra
            de åtgärder som länsstyrelserna kräver. Kristdemokraterna föreslår
            i vår motion för utgiftsområde 20 att 80 miljoner kronor tillförs
            arbetet med att undanröja hinder för vandringsfisk. Anslaget bör
            kunna användas såväl för frivilliga åtgärder som för att kortsiktigt
            kompensera de småskaliga vattenkraftsägare som redan genomfört
            eller tvingas genomföra åtgärder. Frivilliga åtgärder är att föredra
            framför tvång.
          </p>
          <head xml:id="i-LSRPeu6M4skDx9K49jsdd9" type="h2">
            Prövning från fall till fall
          </head>
          <p xml:id="i-NaFCCGtuLRjsuM1pez2gcE">
            Kristdemokraterna stöder inriktningen att undanröja hinder för
            vandringsfisk. Ett konsekvent utrivande av alla dammar som anses
            sakna tillstånd utifrån Mark- och miljööverdomstolens prejudikat
            skulle emellertid få orimliga konsekvenser. Prima åkermark skulle
            läggas under vatten och även stora kulturvärden hotas. Exempel
            finns på att flerhundraåriga dammar hotas av rivning med konsekvensen
            att exempelvis gamla bruksmiljöer förloras. På många platser har
            fördämningen i sig skapat livsmiljöer som skulle försvinna om
            dammen försvann. Borttagande av dammar kan också innebära ökad
            översvämningsrisk nedströms eller torrläggning av sjöar uppströms.
            Även grundvattennivåer, och därmed vattenföringen i kringliggande
            brunnar, påverkas.
          </p>
          <p xml:id="i-KsUbiY96vb4Qz7SP4XQYm3">
            Kristdemokraterna vill att kulturmiljö, småskalig vattenkraft
            och den enskilda äganderätten ska uppvärderas. Därför måste prövningen
            av dammar göras på ett sätt som framstår som rimligt och genom
            att en avvägning görs från fall till fall. Ofta kan det visa sig
            att hänsynen till det lokala näringslivet, näringsfriheten, kulturmiljön,
            jordbruket eller andra naturvärden talar för att verksamheten
            bör fortsätta i befintlig form.
          </p>
          <head xml:id="i-KmarJRi1T8dXM1iBEvry2Q" type="h2">
            Statligt stöd även till obligatoriska åtgärder
          </head>
          <p xml:id="i-UoU2rnqTDpoaMrfXbba7ar">
            I de fall där utrivning eller anläggande av vandringsväg är lämpliga
            åtgärder bör dessa i första hand finansieras av offentliga medel.
            Idag får inte länsstyrelsen ge bidrag åt verksamhetsutövare som
            genom dom ålagts att vidta åtgärder. Länsstyrelsernas bidragsregler
            borde ses över så att det klart framgår att även de dammägare
            som blivit ålagda att genomföra en viss åtgärd kan omfattas av
            statligt stöd. Ett sådant förtydligande brådskar då dammrivningar
            redan pågår.
          </p>
          <head xml:id="i-PLb5gUN32b4N9iyxjG1Nai" type="h2">
            Fondlösning för vattenkraften
          </head>
          <p xml:id="i-9GVd9v1CH2HESJaMtMJaSy">
            I den energipolitiska överenskommelse, som ingicks i juni 2016
            mellan S, M, MP, C och KD, ska vattenkraftsbranschen fullt ut
            finansiera de kostnader, för till exempel omprövning av verksamheter,
            som gör att Sverige lever upp till EU-rätten och dess krav på
            vattenverksamheter. Arbetet ska utgå ifrån den partsdiskuterade
            fondlösningen som Energimyndigheten och Havs- och vattenmyndigheten
            har haft. Samtidigt ska ”prövningssystemet utformas på ett sätt
            som inte blir onödigt administrativt och ekonomiskt betungande
            för den enskilde i förhållande till den eftersträvade miljönyttan”.
            En proposition från regeringen väntas inom kort. Kristdemokraterna
            arbetar konstruktivt tillsammans med övriga ingående partier i
            uppföljningen av energiöverenskommelsen.
          </p>
          <p xml:id="i-Pjgcy2MrnjAimCmjnCJUdP">
            Det fondförslag som myndigheterna tagit fram innebär i stora
            drag att vattenkraftföretagen solidariskt samlar in pengar till
            en fond. Medel fördelas sedan från fonden bland kraftverksägarna
            i förhållande till dessas kostnader för nya tillstånd och miljöåtgärder,
            efter att en självrisk räknats av. Kostnaderna för de produktionsförluster
            som uppstår till följd av åtgärderna ska producenterna stå för
            upp till 5 procent av produktionsnivån, därutöver ska staten stå
            för kostnaderna. Denna femprocentsregel tillämpas sedan tidigare.
          </p>
          <p xml:id="i-EP3Y8d8P6muMXTn3z71pVk">
            I en rapport
            <ref xml:id="i-ChF4J3KLiB5xcvv4puXSBM" target="i-EWsuzSCHD13oG53YmV7L17">
              [1]
            </ref>
            från IVL Svenska miljöinstitutet från april 2016 analyseras den
            småskaliga vattenkraftens situation. En av slutsatserna i rapporten
            är att det krävs en situationsanpassad bedömning, utifrån ett
            helhets- och systemperspektiv. Det skrivs också att en fortsatt
            utredning av det juridiska och finansiella ramverket för den småskaliga
            vattenkraftens framtida förändringar är nödvändig för att samhället
            ska lyckas genomföra en rättvis och hållbar omställning.
          </p>
          <head xml:id="i-Xyd7Jp4LoGoUmHxB1k2yAD" type="h1">
            Effektivare reningsverk
          </head>
          <p xml:id="i-8UqxHY2fqcsmzehPVKk3ZM">
            I läkemedel som säljs i Sverige finns tusentals aktiva ämnen
            och förbrukningen ökar. Läkemedlen utsöndras ur kroppen och hamnar
            i våra avloppssystem. Dagens reningsverk klarar inte att bryta
            ned alla läkemedelsrester utan många följer med det renade avloppsvattnet
            ut i naturen mer eller mindre opåverkade. Det är ännu oklart exakt
            hur läkemedelsresterna påverkar människans och inte minst barnens
            hälsa, men forskning har visat att de kan påverka fiskar och andra
            vattenlevande organismer negativt.
          </p>
          <p xml:id="i-Haa8Q7ejfnfzbZrovgtQjV">
            Kristdemokraterna vill att avloppsreningsverk ska utrustas med
            avancerade reningsmetoder som klarar av att reducera läkemedelsrester
            och andra föroreningar som inte reningsverken är kapabla till
            i nuvarande processer. Detta kan exempelvis göras genom pilotprojekt
            runt om i landet. Naturvårdsverket fick i december 2015 i uppdrag
            att, i nära dialog med Havs- och vattenmyndigheten, Läkemedelsverket
            och Kemikalieinspektionen, utreda förutsättningarna för användning
            av avancerad rening i syfte att avskilja läkemedelsrester från
            avloppsvatten för att skydda vattenmiljön. Uppdraget ska redovisas
            senast den 1 maj 2017.
          </p>
          <p xml:id="i-PUkPdvKcYJ4aksiYC1ZGWk">
            En grov skattning för svenska förhållanden visar att den extra
            kostnaden för att reducera läkemedelsrester från avloppsvatten
            ligger mellan 0,75 och 15 kr/m3, beroende på teknikval och reningsverkets
            storlek. Kostnaden för dagens rening av avloppsvatten ligger på
            mellan 2 och 8 kr/m3, beroende på storleken på avloppsreningsverket.
            Räknat på alla avloppsreningsverk i Sverige uppgår totalkostnaden
            till mellan 1,5 och 10 miljarder kr/år, vilket motsvarar 200 till
            1 300 kronor per person och år och innebär en ökning av VA-kostnaden
            på mellan 10 och 50 procent. Generellt är reduktionen i de föreslagna
            kompletterande teknikerna runt 90 procent för de undersökta ämnena.
          </p>
          <head xml:id="i-Y3rUx6x8hzw2jnc1tCeQEh" type="h1">
            Förbättra kontrollen av enskilda avlopp
          </head>
          <p xml:id="i-MbetvFWtQYCA8Yv9qeYzbp">
            Brister som upptäcks vid inspektioner är ibland förknippade med
            stora kostnader för kommunen, och det händer därför att man hellre
            avstår från att kontrollera. Följden blir onödigt näringsläckage
            ut i vattendrag och marker, med negativa miljöeffekter. Det behövs
            incitament för kommunerna att genomföra regelbunden kontroll av
            enskilda avlopp. Vi föreslår därför att i de fall brott mot miljöbalken
            upptäcks i samband med kontroll av ett enskilt avlopp bör vitet
            som åläggs fastighetsägaren tillfalla den aktuella kommunen. Idag
            tillfaller de staten, medan det är kommunerna som har kontrollansvar.
          </p>
          <head xml:id="i-CxVnnbGjGjQv1w4gSa5whA" type="h1">
            Regelharmonisering för enskilda avlopp
          </head>
          <p xml:id="i-BcPZigWYgsgLdPZCK5EebV">
            I nuläget går det inte att förelägga enskilda husägare att åtgärda
            ej godkända avlopp om de bor i ”samlad bebyggelse”, med vilket
            menas en bebyggelse med minst 15 hus. Då blir det nämligen kommunens
            ansvar att ordna vatten och avlopp och att ta ut en avgift för
            detta. Denna avgift är ofta hög – i storleksordningen 250 000
            kronor per hushåll – och drabbar alla fastighetsägare i den ”samlade
            bebyggelsen”. Av hänsyn till övriga fastighetsägare avstår därför
            kommunen i allmänhet från att ta över ansvaret för vatten och
            avlopp. Konsekvensen blir att det i praktiken är svårt att tvinga
            en enskild fastighetsägare i samlad bebyggelse att åtgärda ett
            ej godkänt avlopp. Det behövs därför ett regelverk som gör det
            möjligt att fortsätta med enskilda avlopp på landsbygden, men
            att dessa, även då de ligger i samlad bebyggelse, ska kunna föreläggas
            att uppgraderas så att de uppfyller miljökraven.
          </p>
          <p xml:id="i-3FQm4xY2PUM29k58vrufXx">
            De tre lagar som idag reglerar vatten och avlopp – miljöbalken,
            anläggningslagen och vattentjänstlagen – harmonierar inte med
            varandra. Dessa lagar bör revideras så att de harmonierar. Det
            handlar både om själva lagarna och om hur rättspraxis utvecklats
            på området. Detta är särskilt tydligt när det gäller rättspraxis
            av framförallt vattentjänstlagens 6 § som har utvecklats till
            att bli ett stort hinder för bostadsbyggande utanför tätorter
            samtidigt som det försvårar åtgärdandet av ett stort antal ej
            godkända enskilda avlopp. Dagens lagstiftning har blivit ett stort
            hinder för bostadsbyggande utanför tätorter samtidigt som lagstiftningen
            försvårar nödvändiga åtgärder av ett stort antal ej godkända enskilda
            avlopp.
          </p>
          <p xml:id="i-ADCpTteYD8S8XyLQwohEwB">
            Problemet är att anläggningslagens möjlighet till VA-samverkan
            juridiskt krockar med vattentjänstlagens krav om att det alltid
            ska vara kommunalt ansvar för vatten och avlopp i större sammanhang.
            I utredningen (SOU 2004:064) som föregick lagen fanns utrymme
            för kommuner att i de fall det ansågs lämpligare låta fastighetsägarna
            ordna vatten och avlopp genom VA-samverkan i enlighet med anläggningslagen.
            Denna möjlighet togs dock inte med i vattentjänstlagen. Att hantera
            konsekvenserna av att dessa lagar inte hänger ihop kostar idag
            både enskilda fastighetsägare och VA-kollektiv stora summor samtidigt
            som det kraftigt försvårar byggnation utanför tätorter på landsbygden.
          </p>
          <p xml:id="i-4oiPefChbRjvavhotbKmEd">
            Det är hög tid att revidera lagstiftningen i enlighet med utredningens
            ursprungliga förslag. Detta kommer att ge kommunerna möjlighet
            att medge ökad byggnation utanför tätorterna och minska ledtiderna
            i planprocesserna avsevärt samtidigt som det kommer att påskynda
            åtgärdandet av ett stort antal ej godkända enskilda avlopp.
          </p>
          <head xml:id="i-HWdHmHYcw25VvMaG1MnhDn" type="h1">
            Utveckling inom VA-sektorn
          </head>
          <p xml:id="i-TMXVxU7bp8DM734k2UhJdk">
            Det behövs ett kraftfullt forsknings- och innovationsarbete inom
            VA-sektorn för att långsiktigt säkra hållbara vattentjänster.
            Dessa tjänster omfattar vitala områden för ett fungerande samhälle.
            För detta krävs ökade satsningar på hållbarhetsfrågor som vatten,
            klimat och miljö. Det finns stora potentiella vinster vid sidan
            av miljö- och hållbarhetsaspekterna i en sådan riktad satsning
            för VA-sektorn, som är stor, kunskapsintensiv och i många delar
            ligger långt framme internationellt. Satsningar på forskning och
            innovation i VA-sektorn kan stärka Sverige som forskningsnation,
            leda till nya företag, fler arbetstillfällen och ökade exportintäkter.
          </p>
        </div>
        <div xml:id="i-Tvbr66ZEkKrtrnMvpUkMGA" type="signatureBlock">
          <list xml:id="i-PrRSMn7t8QvRWXHDT5Qav3">
            <item xml:id="i-6N6MeYGUKTbYg9BkiGVLBJ" type="signature">
              Lars-Axel Nordell (KD)
            </item>
            <item xml:id="i-9yaxG88tVp3RNtAQwgrHe8" type="signature">
              Annika Eclund (KD)
            </item>
            <item xml:id="i-LYZ9upQ6V2oDxngkd4Y3PD" type="signature">
              Emma Henriksson (KD)
            </item>
            <item xml:id="i-UPsUWBiqoBvZ7AtWaBoYF3" type="signature">
              Aron Modig (KD)
            </item>
            <item xml:id="i-Wa8zaEJcQGTdUWVbnobqvx" type="signature">
              Magnus Oscarsson (KD)
            </item>
            <item xml:id="i-LBfs9dBAAF7hv96PhHCKCg" type="signature">
              Roland Utbult (KD)
            </item>
          </list>
        </div>
        <div xml:id="i-FiivwwHKbVvsBRcYd69yXf" type="motNotes">
          <noteGrp xml:id="i-Ld2DFbkkzmap15cu1XPhUB">
            <note xml:id="i-EWsuzSCHD13oG53YmV7L17">
              [1] http://www.ivl.se/download/18.7e136029152c7d48c201af0/1461932910506/B2258.pdf.
            </note>
          </noteGrp>
        </div>
      </div>
    </body>
  </text>
</TEI>
