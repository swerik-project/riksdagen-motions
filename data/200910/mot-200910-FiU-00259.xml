<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00259">
  <teiHeader>
    <fileDesc>
      <titleStmt>
        <title>Rätten till ett bankkonto</title>
        <author corresp="i-MVzhVeKwRGmjHjHoSrReg9 i-C6MPg8QS78d6rtHZ6Jc424">av Börje Vestlund och Sinikka Bohlin (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till ett bankkonto</title>
          <idno type="rdwebb">GX02Fi259</idno>
          <rs type="number">Fi259</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi259/text</ref>
          <ref type="dokument_url_html">http://data.riksdagen.se/dokument/GX02Fi259</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi259</ref>
          <ref type="doc">http://data.riksdagen.se/fil/E6248F66-2728-4D59-B013-93397F14D03D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FtuoFSV43tY4T8KtqeT7zS" type="signed"/>
        <correspContext corresp="i-FtuoFSV43tY4T8KtqeT7zS">
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-C6MPg8QS78d6rtHZ6Jc424"/>
        </correspContext>
        <correspAction xml:id="i-CPbdbzgErPiwcTezmYiA3Z" type="numbering">
          <date when="2009-10-06"/>
        </correspAction>
        <correspAction xml:id="i-KrNaMhoE7ZH6m5LgM1CWe4" type="submission">
          <date when="2009-10-05"/>
        </correspAction>
        <correspAction xml:id="i-vYBbu85L5BS5i7iF3zYgC" type="transfer">
          <date when="2009-10-01"/>
        </correspAction>
        <correspAction xml:id="i-pxws6aGvJoipCmFGJdWJp" type="assigned"/>
        <correspContext corresp="i-pxws6aGvJoipCmFGJdWJp">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YArxkUDWXqdPb5HoNPhYRN" type="motBody">
        <div xml:id="i-JKb9BsDoeAV1FuiSpU2urA" type="motProposal" subtype="förslag">
          <head xml:id="i-Gedq3KqT9dTTJcq9AD6bdP">
            Förslag till riksdagsbeslut
          </head>
          <p xml:id="i-A1F425EC3Srjqt7pkPhhZ8">
            Riksdagen tillkännager för regeringen som sin mening vad som
            anförs i motionen om att banklagen bör ändras så att alla får
            rätt till ett bankkonto för insättning, uttag och betalning.
          </p>
        </div>
        <div xml:id="i-SeC8wPinYSVxv9ME7Mh5cb" type="motContent">
          <head xml:id="i-QzVRT7QR3Tw9PFSfDS57UQ" type="h1">
            Motivering
          </head>
          <p xml:id="i-HiXpp1csMaWm4D8Q75Vx75">
            Alla människor i Sverige har inte rätt till ett eget bankkonto.
            Detta är diskriminerande. Den som inte har ett bankkonto hamnar
            utanför samhället och betalningssystemen.
          </p>
          <p xml:id="i-NdG9WkquSKAxttc4L13NAG">
            För att någon ska kunna öppna ett konto och få tillgång till
            bankernas tjänster, såsom insättning, uttag och betalningsservice,
            måste han eller hon uppge ett personnummer och en adress, vilket
            alla inte har. Främst är det socialt redan utsatta personer som
            drabbas; det kan handla om flyktingar utan svenskt personnummer
            eller hemlösa som inte kan redovisa någon fast adress. Dessutom
            nekas oftast personer som har gjort personlig konkurs eller har
            betalningsanmärkning att öppna ett bankkonto. Att inte ha tillgång
            till banktjänster medför problem för de personer som nekas dem.
          </p>
          <p xml:id="i-81tWuqgfUAVLU2833hY6uE">
            Svensk Kassaservice har tidigare fungerat som en plats för betalningar
            för denna grupp, men riksdagen beslutade under våren 2007 att
            lägga ned denna verksamhet. Det var förmodligen oundvikligt, men
            regeringen brydde sig aldrig om att lösa situationen för dem som
            saknar bankkonto. Att bankväsendet inte accepterar alla som kunder
            motiveras med att personuppgifter måste redovisas, inga undantag
            kan göras. Många gånger är kraven på personuppgifter berättigade,
            men att det inte finns möjlighet till undantag är inte acceptabelt.
            Bankväsendet måste bli mer flexibelt och måste kunna göra undantag
            när så krävs. Banktjänster är en service för människorna i samhället
            och därför måste alla få tillgång till dem, oberoende av i vilken
            livssituation man befinner sig. Därför bör en översyn över hur
            bankväsendet kan bli mer flexibelt göras, och det måste ställas
            krav på bankväsendet att det ska acceptera alla som kunder, även
            om någon av de i dag obligatoriska uppgifterna saknas.
          </p>
          <p xml:id="i-QC4jKmAnrKP6sobLKTeDkg">
            Finansutskottet anför bl.a. i sitt betänkande 2008/09:FiU33 att
            riksdagen när den behandlade proposition 2006/07:55 om ansvar
            för vissa betaltjänster beslutade att lägga ned Svensk Kassaservice
            också uppdrog till Post- och telestyrelsen (PTS) att företa en
            upphandling av grundläggande kassatjänster. PTS har i juni 2008
            slutfört upphandlingen av grundläggande kassatjänst. Uppdraget
            gick till Svensk kuponginlösen. Det bör i det sammanhanget påpekas
            att i samma proposition gjordes en förändring av tidigare lagstiftning
            där man tog bort att statens ansvar för kassatjänster var över
            hela landet och nu gäller att statens ansvar för de grundläggande
            betaltjänsterna endast bör omfatta de orter och den landsbygd
            där behovet av kassatjänster inte kan tillgodoses på annat sätt
            (prop. s. 13).
          </p>
          <p xml:id="i-N2GLsSME4hThfKi4iVZ1ku">
            Slutsatsen av detta kan inte bli annan än att det är banklagstiftningen
            som är tillämplig när det gäller möjligheten för att få bankkonto
            och grundläggande betaltjänster i övriga delar av landet.
          </p>
          <p xml:id="i-Vke8uYRJBBTPo18JwCvgry">
            I ovannämnda betänkande hänvisar utskottet till 11 b § lagen
            om insättningsgaranti; där anges att banker är skyldiga att ta
            emot insättningar från var och en, om det inte finns särskilda
            skäl emot det. Problemet är att som utredningen SOU 2004:52 Post-
            och kassaserviceutredningen påpekade finns det trots denna lagbestämmelse
            personer i Sverige som inte får konto, främst är det de grupper
            som redovisats ovan. Utskottet har inte berört hur detta problem
            ska lösas utan hänvisar enbart till en lagregel som inte har fungerat.
            Detta behöver därför snarast få en lösning.
          </p>
        </div>
        <div xml:id="i-SaRJWPKeqDXNuDabtCHDgz" type="motSignatures">
          <list xml:id="i-R93BTXtvYGdMmPqxsdwou">
            <item xml:id="i-7MyunGNg51Jeh3JtHp1Bny" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-Hm3JD1mrgp9AHqXqbzsdaD" who="i-C6MPg8QS78d6rtHZ6Jc424">
              Sinikka Bohlin (s)
            </item>
          </list>
        </div>
      </div>
    </body>
  </text>
</TEI>
