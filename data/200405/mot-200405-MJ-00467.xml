<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_467/mot_200405_MJ_467-0001.pdf"/>
      <pb facs="riksdagen-motions-pdf/data/200405/mot_200405_MJ_467/mot_200405_MJ_467-0001.pdf"/>
      <div type="motHeader" xml:id="i-VptQiikVb9KVKRd93YB4QA">
        <div type="motTitle" xml:id="i-CnKXqnXatfnZaPUdn8wdMm"/>
        <div type="motSubmissionInfo" xml:id="i-DDUpci79uCdvav2xA6qxj4"/>
      </div>
      <div type="motBody" xml:id="i-UyhVxLTK4j45TFHjvCzJSL">
        <div xml:id="i-L9Njk953qfhrfSnuwLxyaR">
          <p xml:id="i-6d3VGHLcmUNkKQaR67Bd76">
            2004/05 mnr: MJ467 pnr: kd839
          </p>
          <p xml:id="i-DKyCMSR2fDYMcba9RZ9czz">
            Motion till riksdagen 2004/05:MJ467
          </p>
          <p xml:id="i-WAB3aSWGGRJq6wP15WYZGt">
            av Ingemar Vänerlöv (kd)
          </p>
          <p xml:id="i-Qs5rbkFSwnVJgnS2pRyJRs">
            Artrikedomen inom såväl växt- som djurvärlden
          </p>
          <p xml:id="i-EeL2iW6oGi4Fq6iM6Uxnr7">
            Förslag till riksdagsbeslut
          </p>
          <p xml:id="i-KiZnuGbhjQFmpDvNXtfisb">
            Riksdagen tillkännager för regeringen som sin mening vad i motionen
            anförs om behovet av insatser för att upprätthålla värdefulla
            ängar och hagar till nytta för artrikedomen inom såväl växt- som
            djurvärlden.
          </p>
          <p xml:id="i-FRKGZpE9BXiDe6A9g4HLQ3">
            Motivering
          </p>
          <p xml:id="i-2Qy1xx4x1APR4a4L1agEoP">
            Det myllrande livet i landskapet är hotat. Hälften av landets
            alla kärlväxter finns i odlingslandskapet liksom en tredjedel
            av alla fåglar. För groddjur är andelen ännu högre. I stort sett
            alla grod- och kräldjur i Sverige behöver odlingslandskapet för
            att klara sig. Uppgifter från Artdatabanken vid Sveriges lantbruksuniversitet
            visar att en tredjedel av växterna i odlingslandskapet och två
            tredjedelar av fåglarna är hotade. Av landets alla däggdjur är
            nästan en femtedel missgynnade. Dock minskar inte endast rariteterna
            i djur- och växtriket utan även tidigare vanliga arter som exempelvis
            sånglärka och blåklint. Orsakerna till att växter och djur försvinner
            är förbuskning, brist på betesdjur och intensivare brukningsmetoder.
            Idag läggs tre lantbruk med mjölkproduktion ner per dag. Gårdarna
            blir allt större. Betesdjuren koncentreras till färre men större
            besättningar i de centrala odlingsbygderna. Djuren betar alltmer
            på åkrar istället för i hagar. Det blir svårare att klara skötseln
            av betesmarker långt från gården. Inte bara enskilda växter och
            djur hotas av detta utan även landskapsbilden förändras. ”Ett
            rikt odlingslandskap” är ett av Sveriges miljökvalitetsmål. Riksdagen
            har tidigare beslutat om en hög ambitionsnivå för bevarandet av
            den biologiska mångfalden. Målet är att inga växt- och djurarter
            ska utrotas av människan. Sverige har även gjort flera internationella
            åtaganden på området, t ex konventionen om biologisk mångfald.
            Höga deklarationer har avgivits. T ex anges det bl a i den jordbrukspolitiska
            propositionen från 1997, Hållbart
          </p>
          <pb facs="riksdagen-motions-pdf/data/200405/mot_200405_MJ_467/mot_200405_MJ_467-0002.pdf"/>
          <p xml:id="i-2aKqoCcX42w1qr2hq3dzcN">
            2004/05:MJ467
          </p>
          <p xml:id="i-Wm8tPs3jAb3uMnL62WKtgs">
            fiske och jordbruk, att ”Jordbruket måste bedrivas så att den
            biologiska mångfalden i odlingslandskapet bevaras och förstärks”.
            En liten del av EU:s jordbruksbudget används till miljö- och landsbygdsåtgärder.
            Dessa åtgärder regleras bland = annat i landsbygdsutvecklingsförordningen
            - inom = vilken = miljöprogrammen dominerar. Dessa har haft sin
            giltighet i Sverige sedan EU-inträdet 1995. Inom jordbruket fanns
            från EU-inträdet fram t o m 1999 ett miljöprogram som numera är
            ersatt av ett nytt miljö- och landsbygdsprogram för tiden 2000-2006.
            Dess syfte är bla fördjupning och breddning av jordbrukets miljöarbete
            med olika miljöersättningar varav stöd för anläggning av våtmarker
            och restaurering av slåtterängar är en. Restaurering av en slåtteräng
            eller betesmark innebär att marken fortsättnings- vis ska användas
            som slåtteräng respektive betesmark. Därför är den som genomför
            projektet skyldig att i minst fem år efter slutbesiktningen fortsätta
            att hävda marken. Efter slutbesiktningen är det möjligt att söka
            miljöersättning för bevarande av betesmarker och slåtterängar.
            De faktiska kostnaderna som uppstår och det arbete som läggs ner
            på restaureringen ligger till grund för beräkningen av stöd. Kostnader
            för eget arbete är stödberättigade med 175 kronor per timme. För
            att ängar och hagar ska finnas kvar behövs aktiva brukare. Jordbruket
            måste ges möjligheter att överleva. Det måste löna sig att hålla
            betesdjur och hävda markerna. Enligt ängs- och hagmarksinventeringen
            från 1992 finns 195 000 hektar marker med höga flora- och faunavärden.
            Den inventeringen tog dock ej tillräcklig hänsyn till biologisk
            mångfald knuten till träd- och buskskikt. Naturvårdsverket gör
            bedömningen att det tillkommer ytterligare 100 000 hektar som
            är av värde för natur- och kulturvården. Sammantaget finns det
            alltså ungefär 300 000 hektar som kan utgöra grund för ersättning.
            Budgetramarna för dessa ändamål är dock otillräckliga. Mer än
            hälften av de värdefullaste markerna riskerar att bli utan ersättning.
            Det behövs mer resurser för att upprätthålla våra värdefullaste
            ängar och hagar. Men det räcker inte enbart med pengar för att
            ersätta lantbrukarna för skötselåtgärder, utan länsstyrelserna
            måste också ges resurser för att klara av att genomföra alla gårdsbesök
            och tillsammans med lantbrukarna utforma åtgärdsplaner för att
            tillvarata gårdarnas unika värden.
          </p>
          <p xml:id="i-Sr1GW8AfQpXUsPdqmZKPKS">
            Stockholm den 4 oktober 2004
          </p>
          <p xml:id="i-CiYDcb1iR3RV5zjJdC4CNG">
            Ingemar Vänerlöv (kd)
          </p>
        </div>
      </div>
    </body>
  </text>
</TEI>
