<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__98/mot_1928__ak__98-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 98. (
          </p>
          <p>
            Nr 98.
          </p>
          <p>
            Av herr Holmdahl och fröken Wellin, i anledning av Kungl. Maj:ts
            förslag om ändring ? gällande grunder för statsbidrag till avlönande
            av lärare vid folk- och småskolor.
          </p>
          <p>
            I årets statsverksproposition angående åttonde huvudtiteln har
            Kungl. Maj:t föreslagit riksdagen att godkänna sådan ändring i
            gällande grunder för stats- bidrag till avlönande av lärare vid
            folk- och småskolor, att, där ordinarie, extra ordinarie eller
            vikarierande folkskollärare har sin tjänstgöring uteslutande eller
            till övervägande delen förlagd till småskolestadiet, statsbidrag
            till lärarens av- lönande skall utgå enligt de för småskollärare
            i motsvarande ställning gällande grunder, ävensom medgiva, att
            det må ankomma på Kungl. Maj:t att utfärda de närmare bestämmelser,
            som för tillämpning av ovannämnda ändring må be- finnas erforderliga,
            med iakttagande likväl att för ändringens genomförande skall gälla
            en övergångstid av femton år, räknat från och med den 1 januari
            1929. Enligt Kungl. Maj:ts förslag skulle den sålunda avsedda
            ändringen komma att beröra även Stockholms stads skoldistrikt.
            Den skulle innebära, att efter innevarande års utgång jämväl vid
            huvudstadens folkskolor statsbidrag till avlönande av lärare å
            småskolestadiet komme att med iakttagande av viss över- gångstid
            utgå allenast enligt de för småskollärare gällande grunder. Då
            undertecknade anse en sådan förändring, i vad gäller Stockholms
            folk- skolor, icke böra genomföras, få vi i avseende härå göra
            följande framställning. Ehuru Kungl. Maj:ts berörda framställning
            formellt endast avser, att för lärare med övervägande eller uteslutande
            tjänstgöring å småskolestadiet skall utgå statsbidrag såsom för
            småskollärarinnetjänst, och alltså ej åsyftar stad- gande av förbud
            mot anställande av folkskollärarinna å småskolestadiet, så torde
            det vara antagligt, att ett riksdagens eventuella bifall till
            framställningen i realiteten skulle medföra, att för framtiden
            systemet med folkskollärare tjänstgörande jämväl å småskolestadiet
            bleve i Stockholm, där detsamma sedan mer än ett halvt sekel tillämpats,
            ersatt med det vanligen tillämpade systemet med särskilda småskollärarinnetjänster
            för undervisningen å det lägsta stadiet. Det torde nämligen knappast
            kunna förutsättas, att Stockholms skoldistrikt skall befinnas
            villigt att i och för anställande av folkskollärare jämväl för
            undervisningen å småskolestadiet underkasta sig de ökade utgifter,
            som därav vid tillämpning av Kungl. Maj:ts förslag skulle bliva
            en följd. Under sådana förhållanden torde det icke kunna frånkommas,
            att förevarande ärende har icke blott en ekonomisk utan jämväl
            en pedagogisk och organisatorisk sida.
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-002.pdf"/>
          <p>
            8 Motioner i Andra kammaren, Nr 98.
          </p>
          <p>
            Denna senare sida av frågan berör föredragande statsrådet med
            mycket lätt hand. Statsrådet förklarar, att de pedagogiska eller
            organisatoriska skälen för anordningens bevarande icke kunna »tillmätas
            någon större betydelse», och att det »som bekant» icke kan göras
            gällande, att den nuvarande småskollärar- utbildningen är bristfällig.
            I avseende å förevarande frågas pedagogiska sida tillåta vi oss
            först anföra, vad Stockholms folkskoledirektion 1 skrivelse till
            Kungl. skolöverstyrelsen den 27 februari 1923 därom uttalat. Folkskoledirektionen
            skriver, som följer: » Begränsas frågan till själva undervisningen
            och vad därmed har omedelbart sammanhang, bör å ena sidan beaktas,
            att på småskolestadiets undervisning specialiserande lärarinnor
            i vissa hänseenden kunna tillerkännas något företräde, särskilt
            med hänsyn till ett säkrare behärskande av metodiska detaljer.
            Å andra sidan måste givetvis folkskollärarinnans grundligare och
            allsidigare utbildning förläna henne ett vidare perspektiv över
            undervisningstekniken, större förmåga att inordna småskoleundervisningen
            i sitt organiska sammanhang med den fort- satta undervisningen
            och gärna även större mottaglighet för nya och friska impulser
            på detta rörliga och betydelsefulla undervisningsområde. Därjämte
            förtjänar att ur pedagogisk synpunkt beaktas den stora betydelsen
            av att på ett antal orter i vårt land i skolor av folkskolans
            A-typ samma lärarinnor hava möjlighet att i högre klasser fullfölja
            den i småskolan meddelade undervis- ningen, varigenom särskilda
            möjligheter erbjuda sig att pröva grundläggande undervisningsmetoder
            i intimt samband med de å övre skolstadiet tillämpade. Hur nödvändigt
            det än ur vissa synpunkter kan synas vara att utbilda och inbördes
            avgränsa olika lärargrupper för skilda skolstadier, så bör å andra
            sidan icke förgätas, att det otvivelaktigt ur skolans och undervisningens
            syn- punkt är synnerligen betydelsefullt att här och var kunna
            inhösta de särskilda pedagogiska erfarenheter, som äro förbundna
            med undervisningsarbetets sam- manförande i en lärares hand över
            eller tvärs igenom de av skolorganisationen uppdragna råmärkena
            mellan skilda skolstadier. I all synnerhet måste denna synpunkt
            tillmätas en icke ringa betydelse, när fråga är om skolstadier.
            så nära inbördes pedagogiskt och psykologiskt sammanhörande som
            dem, vilka inrymmas inom den lagstadgade skolpliktsåldern. Om
            alltså goda skäl ur ren undervisningssynpunkt bestämt tala för
            bibe- hållande av nu gällande ordning i här ifrågavarande avseende
            inom Stockholms folkskoleväsen, så synas skälen härför vara än
            mer talande, om hänsyn jämväl tages till mer praktiska uppfostringssynpunkter.
            Det torde icke råda något tvivel om betydelsen därav, att sådana
            lärarinnor — och dessa äro utan tvivel ett stort flertal, — vilka
            hava förmåga att genom sin personlighet och sin upp- fostringsledning
            gynnsamt påverka de unga, kunna beredas tillfälle att från de
            första åren, då greppet i barnasjälarna ofta blir särskilt djupt
            och varaktigt, genom högre klasser målmedvetet fullfölja de första
            klassernas uppfostrings- arbete. Erfarenheterna från Stockholms
            folkskolor giva vid handen, att med sådana givna möjligheter ej
            sällan utvecklas ett personligt förhållande mellan lärare och
            elever, vars betydelse för de ungas fostran och hela livsriktning
            icke
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-003.pdf"/>
          <p>
            Motioner i Andra kammaren, Nr 98. 9
          </p>
          <p>
            kan nog högt skattas. Det kan ingalunda anses vara lyckligt,
            om en skol- organisation genom avgränsande kompetensvillkor omöjliggör
            ett utnyttjande på folkskolestadiet av de särskilda uppfostringsmöjligheter,
            som äro förbundna med rättighet att förlägga en och samma lärares
            tjänstgöring till folkskolans samtliga stadier.» Till vad Stockholms
            folkskoledirektion vid dåvarande tidpunkt sålunda an- fört vilja
            vi tillfoga följande. Beträffande småskollärarinneutbildningen
            bör först erinras om, att vad som betingar denna utbildnings underlägsenhet
            vid jämförelse med den utbildning, som genom folkskoleseminarierna
            gives, har samband icke endast med den av- sevärt kortare utbildningstiden
            och därav betingade begränsade kurser utan även därmed, att småskoleseminariernas
            egna lärare själva i allmänhet hava. en avsevärt lägre utbildning
            än folkskoleseminariernas, i det att de förra endast undantagsvis
            hava högre utbildning än folkskollärarexamen. Men vidare är av
            vikt att framhålla, att de senare årens pedagogiska och barnpsykologiska
            forsk- ning allt tydligare klarlagt både de första skolårens utomordentliga
            betydelse för hela den följande skoltiden och även behovet av
            en vida mer djupgående pedagogisk och psykologisk orientering
            för läraren på småskolestadiet, än den, som för närvarande vid
            våra småskoleseminarier kan meddelas. Det synes så- lunda endast
            vara en tidsfråga, när frågan om en grundligare lärarutbildning
            för småskolestadiet blir fullt aktuell. I viss mån är den redan
            aktuell. Det förhåller sig nämligen så, att småskoleseminarielärarföreningen
            år 1926 i skri- velse till Kungl. Maj:t förklarat sig anse den
            nuvarande utbildningen otillräck- lig samt påyrkat utredning och
            initiativ med syfte att få småskoleseminarierna utvidgade till
            treåriga. Till samma mening har i dagarna anslutit sig Central-
            styrelsen för Sveriges allmänna folkskollärarförening. Det bör
            också erinras om, att i de allra flesta kulturländer icke existerar
            någon skillnad i lärarkom- petens för undervisning i de lägsta
            klasserna och för undervisning å ett högre folkskolestadium och
            att i andra kulturländer endast i enstaka fall i de lägsta folkskoleklasserna
            undervisa lärare med den låga utbildning, som de svenska småskoleseminarierna
            ge. Det föreligger alltså starka skäl för det antagandet, att
            frågan om lärarutbildningens stärkande för folkskolans småskolestadium
            inom en ej alltför avlägsen framtid måste föras fram till en lösning.
            Med stor sannolikhet kan man räkna med, att vid den tidpunkt,
            då den ge- nom eventuellt bifall till Kungl. Maj:ts förevarande
            förslag föranledda reduk- tionen av lärarkompetensen å småskolestadiet
            i de tre därav berörda städerna skulle vara fullt genomförd, den
            uppfattningen vore fullt stadgad och troligen även i skollagstiftning
            tillämpad, att för undervisning å småskolestadiet den nu tillämpade
            småskollärarutbildningen vore otillräcklig. Det kan under så-
            dana förhållanden på goda grunder ifrågasättas, om det verkligen
            ur pedago- gisk och organisatorisk synpunkt kan försvaras, att
            statsmakterna under en i det hela för skolan ömtålig tid genom
            sina åtgärder föranleda genomförandet av en med betydande olägenheter
            förbunden systemförändring med avseende å lärarkårens rekrytering
            inom bl. a. huvudstadens stora folkskoleorganisation, på
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-004.pdf"/>
          <p>
            10 Motioner i Andra kammaren, Nr 98.
          </p>
          <p>
            vars utveckling Stockholms kommun nedlagt stora kostnader, vilken
            förändring med all sannolikhet skulle medföra, att vid övergångsperiodens
            slut vid folk- skolorna vore för en lång följd av år bundna ett
            stort antal lärare med denna lägre kompetens. Ännu en synpunkt
            av pedagogisk och organisatorisk natur torde förtjäna framhållas.
            Den av 1927 års riksdag beslutade skolreformen åsyftade ju att
            åt folksko- lan giva vidgad betydelse som grundskola för den högre
            skolan. Det kan då synas egendomligt, att omedelbart efter reformens
            beslutande ett förslag fram- lägges, vilket sannolikt komme att
            i de städer, som därav beröras, medföra ett visst försvagande
            av folkskolans arbetsresultat å grundskolestadiet, och detta icke
            allenast genom sänkande av lärarkompetensen å småskolestadiet,
            utan även genom försvårande av den under de fyra första skolåren
            betydelsefulla plan- mässigheten i barnens utbildning, vilken
            enligt sakens natur och all erfarenhet säkrast garanteras därigenom,
            att barnen under dessa år hava tillfälle att stå under en lärares
            ledning. Vad vi ovan anfört, torde klart ådagalägga, att den pedagogiska
            och organ- satoriska omläggning av lärarerekryteringen å småskolestadiet
            i vissa städer. som genom Kungl. Maj:ts förevarande förslag troligen
            skulle föranledas, inga- lunda har den mer underordnade betydelse,
            som föredragande statsrådet i sitt anförande till statsrådsprotokollet
            förklarat sig anse. Tagas därjämte i betrak- tande de påtagliga
            olägenheter, vilka under övergångstiden måste göra sig gäl- lande
            och vilka här nedan något närmare beröras, synes det föreligga
            starka motiv för bibehållande av nuvarande anordning, enligt vilken
            där skoldistrikt är villigt ikläda sig de ökade kostnader, som
            äro förbundna med folkskollärares anställande för undervisningen
            jämväl på småskolestadiet, staten i sin mån främjar en sådan anordning
            genom utanordnande av statsbidrag såsom för folk- skollärartjänst
            till sådana lärare. På den grund få vi yrka avslag å Kungl. Maj:ts
            förevarande förslag. Om detta förslag icke skulle vinna bifall,
            synas oss starka skäl föreligga för att dock medgiva en förlängd
            övergångstid för den föreslagna förändringens genomförande vid
            Stockholms folkskolor. Vi tillåta oss erinra om vad Stock- holms
            folkskoledirektion i yttrande till skolöverstyrelsen anfört beträffande
            av statskontoret väckt förslag om övergångstidens längd. Direktionen
            anför härom följande: » Direktionen finner detta förslag vara
            synnerligen ogynnsamt för kommunen. Direktionen får sålunda erinra
            om att den före den 1 juli 1923 gällande av Kungl. Maj:t utfärdade
            stadgan för folkundervisningen i Stockholm föreskri- ver, att
            lärare vid Stockholms folkskolor skall äga folkskollärarkompetens,
            oavsett på vilket stadium han undervisar. Det har alltså icke
            allenast varit för Stockholms skoldistrikt medgivet att anställa
            folkskollärare å småskole- stadiet, utan det har varit skoldistriktet
            ålagt att på sådant sätt organisera undervisningen. Om nu den
            ändringen skulle vidtagas, att distriktet i stället förbjödes
            att anställa annat än småskollärarinnor å småskolestadiet, är
            uppen-
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-005.pdf"/>
          <p>
            Motioner i Andra kammaren, Nr 98. 11
          </p>
          <p>
            bart, att denna ändring icke kunde genomföras 1 annan mån än
            då ledigblivna tjänster skola besättas med nya innehavare. Folkskoledirektionen
            hade därför 1 sitt ovannämnda yttrande den 12 juni 1925 föreslagit
            en övergångstid av 27 ar, vilken tid beräknats åtgå för att i
            mån av inträdande vakanser så stort antal tjänster, som kunde
            anses belöpa å småskolestadiet, skulle hinna besättas med småskollärarinnor.
            Det torde alltså få anses ligga i sakens natur, att en tid av
            5 år skulle vara alldeles för kort för att stadgas såsom övergångstid
            vid en sådan organisationsförändring, varom ovan nämnts. Härav
            framgår även, att statskontorets förslag om indragning av statsanslaget
            till folkskollärarinnor å småskolestadiet successivt under en
            period av 5 år skulle, om det genomfördes, innebära en anordning,
            som icke toge hänsyn till skoldistriktets berättigade krav. Då
            det skulle kräva en betydligt längre tid än 5 år att avveckla
            den nu- varande organisationen, skulle genomförandet av statskontorets
            förslag inne- bära, att skoldistriktet under övergångstiden väsentligen
            skulle ensam få bära de omfattande ekonomiska konsekvenserna av
            statsmakternas tidigare före- skrifter om organiserandet av undervisningen
            å småskolestadiet. Enligt direk- tionens mening måste vara riktigt,
            att i fall, som nu avses, statsbidrag enligt gällande bestämmelser
            utan inskränkning utginge till folkskollärarinnor, som undervisa
            å småskolestadiet, under hela den tid, som skulle åtgå för organisa-
            tionens avveckling.» Nu har visserligen Kungl. Maj:t föreslagit
            en övergångstid av 15 år. Folk- skoledirektionen har emellertid,
            såsom framgår av dess å sid. 470 i propositionen intagna yttrande,
            påvisat, att för avveckling av den nuvarande organisationen med
            användande av folkskollärarinnor jämväl å småskolestadiet kräves
            en tid av 27 år. Då den hittills vid Stockholms folkskolor tillämpade
            organisationen innebär, att lärarinnan i regel följer sin klass
            genom hela skolan, kunna icke vissa bestämda tjänster anses vara
            inrättade för småskolestadiet. Avvecklingen av den nuvarande organisationen
            beträffande undervisningen å småskolestadiet måste därför tillgå
            så, att ett visst antal av de folkskollärarinnebefattningar. som
            årligen bliva vakanta vid skolorna 1 det hela, skulle förändras
            till små- skollärarinnetjänster. Sådan omreglering av tjänsterna
            skulle, enligt vad di- rektionen yttrat, lämpligen ske i den ordning,
            att den komme att avse så stort antal av de årligen inträffande
            vakanserna, som kunde anses belöpa å småskole- stadiet efter förhållandet
            mellan antalet avdelningar å småskolestadiet och å folkskolestadiet,
            eller 10 tjänster årligen. Då antalet lärarbefattningar, som vid
            tiden för avgivande av direktionens yttrande vore placerade å
            småskole- stadiet, utgjorde 271, följer härav, att tiden för organisationens
            avveckling komme att omfatta 27 år. En förkortning av denna tid
            kunde bliva möjlig alle- nast genom att för avvecklingen taga
            i anspråk ytterligare ett antal av de årli- gen uppkommande vakanserna,
            som för närvarande utgöra i medeltal 30 om året. Härigenom skulle
            emellertid mycket stora svårigheter uppkomma med avseende å den
            fortsatta rekryteringen av folkskollärarinnor. En begränsning
            av övergångstiden till den av Kungl. Maj:t föreslagna eller 15
            år skulle inne- bära, att av de omkring 30 lärarinneplatser, som
            beräknas årligen bliva till an-
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-006.pdf"/>
          <p>
            12 Motioner i Andra kammaren, Nr 98.
          </p>
          <p>
            sökan lediga, icke mindre än omkring 18 måste reserveras för
            de nya småskole- lärarinnetjänsterna. Härtill kommer, att, såsom
            Stockholms folkskoledirektion i sin förut omförmälda tidigare
            utredning framhållit, en sänkning av lärarkom- petensen på småskolestadiet
            sannolikt måste draga med sig en omläggning av lärarkrafternas
            disponering å folkskolestadiet i den riktningen, att i samband
            med uppdelning av barnen på goss- och flickavdelningar redan i
            tredje klass i stället för nu i regel i femte klass manliga lärare
            skulle för framtiden följa sina respek- tive avdelningar redan
            från tredje klass, en ändring, som torde vara nödvändig för undvikande
            av den alltför starka växling i lärarkrafter, som eljes skulle
            bliva en konsekvens av sänkningen av lärarkompetensen å småskolestadiet.
            Men detta innebär för Stockholms folkskolor, att ytterligare omkring
            125 folkskol- lärarinnetjänster skulle indragas för att ersättas
            med manliga lärartjänster. Skulle även en sådan omläggning — som
            rimligt är — inpressas 1 den 15-åriga övergångsperioden, innebär
            detta, att årligen i genomsnitt ytterligare omkring 8 lediga folkskollärarinnetjänster
            måste indragas. Under en 15-årig övergångs- tid skulle alltså
            årligen i genomsnitt endast omkring 4 folkskollärarinnetjänster
            kunna ledigförklaras. Detta vore först och främst liktydigt med
            en fullkom- lig katastrof med avseende å befordringsmöjligheterna
            för de för närvarande vid Stockholms folkskolor anställda omkring
            150 extra ordinarie och vikarie- rande folkskollärarinnorna, av
            vilka åtskilliga tjänstgjort 5 till 8 år och med all rätt kunnat
            vänta sig befordran inom en rätt nära framtid. Men det innebär
            vidare, att betydande svårigheter komma att framträda, när det
            gäller att med strängt beskurna befordringsmöjligheter vid Stockholms
            folkskolor över huvud förvärva väl meriterade folkskollärarinnor,
            vilka äro beredda att för längre tidsperioder stå till disposition
            för upprätthållande av nödigt antal extra ordi- narie folkskollärarinnetjänster
            eller för nödig vikariatstjänstgöring. Det betyder slutligen,
            att det för en följd av år måste inträda en stagnation i nyrekryte-
            ringen av en stor kategori lärare vid Stockholms folkskolor, vilket
            måste be- tecknas som en betydande olägenhet, då ett stort samhälles
            skolväsen väl behö- ver den förnyelse, som kan möjliggöras genom
            tillskott av yngre lärarkrafter, vilka under sin utbildning kunnat
            tillgodogöra sig senaste rön och metoder å undervisningens område.
            Förutom dessa nu anförda stora olägenheter, som komme att bliva
            följden av en alltför knappt tillmätt övergångsperiod, bör be-
            märkas, att genom beläggande i alltför stor utsträckning av de
            vakanta folk- skollärarinnetjänsterna för nu ifrågasatta omläggning
            av lärartjänsterna skol- distriktet skulle berövas den regulator
            för lärarkrafternas anpassning efter be- hovet, som vakanserna
            utgöra och som måste anses vara av stor betydelse för både statsverket
            och kommunen i en tid, då växlingarna 1 lärjungeantalet på grund
            av kända förhållanden gjort sig starkt gällande, särskilt i nedåtgående
            riktning. Folkskoledirektionens förslag om övergångstidens bestämmande
            till 27 år lärer alltså få anses vara mycket väl grundat. Kungl.
            Maj:ts förslag innebär, att, oaktat Stockholms skoldistrikt icke
            lämp- ligen skulle kunna på kortare tid än 27 år avveckla ifrågavarande
            av stats- makterna påbjudna organisation skoldistriktet likväl
            skulle erhålla det högre
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-007.pdf"/>
          <p>
            Motioner i Andra kammaren, Nr 98. 153
          </p>
          <p>
            statsbidrag, som svarar mot den stadgade högre avlöningen för
            folkskollärar- innor, allenast i sådan utsträckning, som skulle
            vara betingat av att organisa- tionen kunde avvecklas under en
            tid av allenast 15 år. Vi kunna icke finna det vara riktigt, att
            statsmakterna på sådant sätt skulle undandraga sig att under den
            övergåangstid, som 1 verkligheten kräves för avvecklande av den
            hittillsvarande organisationen å ifrågavarande område, till Stockholms
            skoldistrikt erlägga de bidrag, som blivit utfästa genom författningarna
            angående lärares avlöning, jämförda med förut åberopade stadga
            för folkundervisningen i Stockholm. På grund av vad sålunda anförts
            hemställa vi,
          </p>
          <p>
            att riksdagen måtte avslå Kungl. Maj:ts ifrågavarande förslag
            om ändring i gällande grunder för statsbidrag till avlönande av
            lärare vid folk- och småskolor.
          </p>
          <p>
            Om denna vår hemställan icke skulle vinna bifall, hemställa vi,
          </p>
          <p>
            att vid godkännande i övrigt av Kungl. Maj:ts förslag riks- dagen
            måtte besluta, att för ändringens genomförande skall för Stockholms
            skoldistrikt gälla en övergångstid av tjugusju år. räknat från
            och med den 1 januari 1929.
          </p>
          <p>
            Stockholm den 19 januari 1928.
          </p>
          <p>
            O. Holmdahl. Bertha Wellin.
          </p>
          <pb facs="riksdagen-motions-pdf/data/1928/mot_1928__ak__98/mot_1928__ak__98-008.pdf"/>
        </div>
      </div>
    </body>
  </text>
</TEI>
