<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00542">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__542/mot_1932__ak__542-001.pdf"/>
      <fw xml:id="i-PP5qpxzDSh5pyvANFiH952">
        Motioner i Andra kammaren, Nr 542. 1
      </fw>
      <div xml:id="i-WCGp5ruBABsZCMtMsteyhB" type="motHeader">
        <div xml:id="i-2bPSPEpSXN6PcKRnHuog6p" type="motTitle"/>
        <div xml:id="i-LPktxsczxUmZyrRUpvPCSo" type="motSubmissionInfo"/>
      </div>
      <div xml:id="i-D8s2RY4R1svhzSdxMgbGjh" type="motBody">
        <div xml:id="i-SiUq5eaNEWc6Yep8fqLJ8f">
          <p xml:id="i-AjNPvrxkTbmVMWcmoxfWo1">
            Nr 5342.
          </p>
          <p xml:id="i-Y9D841NEcDpTSZmUXisqRq">
            Av herr Karlsson i Grängesberg m. fl., i anledning av Kungl.
            Maj:ts proposition nr 250, angående anslag till bekämpande av
            arbetslösheten.
          </p>
          <p xml:id="i-GoWikPtCNmbcnMurv8fZRm">
            I proposition nr 250 har regeringen föreslagit, att riksdagen,
            till bekämpande av arbetslösheten, måtte för budgetåret 1932/1933
            anvisa ett extra reservations- anslag av kronor 25,000,000. Med
            hänsyn till den stora omfattning, som arbetslösheten för närvarande
            har, är detta anslagsbelopp absolut otillräckligt. Det övervägande
            flertalet av de arbetslösa har tidigare lämnats utan all hjälp,
            och tydligen är det statsmakter- nas avsikt att så skall ske även
            i fortsättningen. Direktiven för den statliga »hjälpverksamheten»
            äro också sådana, att de arbetslösa, som bliva delaktiga av denna
            »hjälp», ändock måste leva i svält och svåra umbäranden. Beträffande
            arbetslöshetens omfattning framgår av senaste tillgängliga upp-
            gifter, att antalet hjälpsökande arbetslösa den 31 mars innevarande
            år var 108,200. Samma månad år 1930 var antalet anmälda arbetslösa
            13,600 och år 1931 41,900. TI februari månad i år var antalet
            ansökningar på 100 lediga platser vid den offentliga arbetsförmedlingen
            412. År 1930 var motsvarande siffra 211 och år 1931 232. Uppgifterna
            från fackförbunden visa, att av för- bundens medlemmar var i febr.
            månad i år 23.8 procent arbetslösa. Motsvaran- de siffra för år
            1930 var 13.2 procent och för 1931 18.7 procent. Omkring hälften
            av de arbetslösa erhåller icke hjälp i någon som helst form. Uppgifterna
            angående antalet »hjälpta» personer samt hur dessa fördela sig
            på de olika hjälpformerna visa, att i februari månad i år, då
            de anmälda arbets- lösas antal var 108,032, sysselsattes 14.000
            personer i statliga reservarbeten. I kommunala och statskommunala
            reservarbeten var 17,952 personer sysselsatta. Alltså hade sammanlagt
            endast 31,952 personer beretts arbete. Naturligtvis dock med svältlöner,
            som icke ge den arbetare, som sysselsättes i dylika arbeten, någon
            möjlighet att på ett människovärdigt sätt försörja sig och sin
            familj. Av de i febr. månad anmälda arbetslösa hade sålunda 77,080
            personer icke beretts något arbete. Av dessa, från allt arbete
            helt utestängda, erhöllo endast 21,481 personer understöd med
            statsbidrag. Därutöver erhöllo 8,063 arbetslösa kommunalt understöd
            utan statsbidrag. Inte mindre än 47,536 anmälda arbets- lösa och
            deras familjer lämnades sålunda helt utan all hjälp. Utlämnades
            hän-
          </p>
          <p xml:id="i-5ZGW1veWYnXqF1NN3DuLrm">
            Bihang till riksdagens protokoll 1932. 4 saml. 127 häft. (Nr
            542.) 1
          </p>
          <pb facs="riksdagen-motions-pdf/data/1932/mot_1932__ak__542/mot_1932__ak__542-002.pdf"/>
          <fw xml:id="i-7S7PRBB6yjyyrPcMn9iHSv">
            2 Motioner i Andra kammaren, Nr 542.
          </fw>
          <p xml:id="i-HmboxMY9ZHYV4w1rxKgbRb">
            synslöst till svälten, trots att de hos de statliga och kommunala
            myndigheterna i enlighet med direktiven anmält sig som hjälpbehövande
            för att erhålla arbete eller bröd. Då de arbetslösa på detta sätt
            i största utsträckning hänsynslöst lämnas helt åt sitt öde, trots
            att de i enlighet med direktiven anmäla sig och stämpla sina arbetslöshetskort,
            är det förklarligt, att de arbetslösa på grund därav i stor ut-
            sträckning underlåta att anmäla sig. De officiella arbetslöshetssiffrorna
            äro därför också fullständigt missvisande. Uppgifterna från fackförbundens
            ar- betslöshetsstatistik visa ju, att nära en fjärdedel av de
            fackligt organiserade ar- betarna äro arbetslösa. Förhållandet
            är givetvis ungefärligen detsamma även bland dem, som stå utanför
            fackorganisationerna. Med kännedom därtill om den ohyggliga permanenta
            ungdomsarbetslöshet som råder, kan man slå fast, att hela det
            verkliga antalet arbetslösa här i landet f. n. säkerligen uppgår
            till över 200,000. | På vilket sätt vill nu regeringen ingripa
            för att bringa hjälp åt dessa arbets- löshetens offer? Därom heter
            det i den föreliggande propositionen, att hjälp- verksamheten
            skall bedrivas i huvudsak efter samma linjer och hjälpen utgå
            enligt samma grunder som hitintills. Det vill med andra ord säga,
            att huvud- massan av de arbetslösa skall lämnas utan varje som
            helst bistånd och att den lilla procent av antalet arbetslösa,
            som skall erhålla någon hjälp, skall erhålla densamma enligt de
            brutala direktiv, som hittills varit gällande för A.K:s verksamhet.
            Till ett fortsättande med en dylik arbetslöshetspolitik kommer
            den kommu- nistiska riksdagsgruppen icke att lämna sin medverkan.
            Den kommunistiska gruppen har under en följd av år framfört krav
            på en omläggning av statens ar- betslöshetspolitik och brytande
            med arbetslöshetskommissionens strejk- och svältdirektiv. Ingenting
            har inträffat, som motiverar ett ändrat ställningsta- gande. Den
            behandling, som de arbetslösa hittills i många fall varit utsatta
            för, måste få ett slut, och andra vägar beträdas för att bringa
            de arbetslösa ut- komstmöjligheter. I tidigare framförda motioner
            har den kommunistiska riksdagsgruppen fram- hållit, att i första
            hand måste därvid statsmakterna bringas att vidtaga sådana åtgärder,
            som skapa förutsättningar för de arbetslösa att i största möjliga
            ut- sträckning komma i produktivt arbete. Ett verksamt steg i
            denna riktning vore en allmän, ytterligare förkortning av arbetstiden.
            En förkortning av arbets- tiden i enlighet med av den kommunistiska
            gruppen vid årets riksdag framlagda motionen skulle medföra, att
            ett avsevärt stort antal av dem, som nu äro arbets- lösa, skulle
            dragas in i produktivt arbete. En rationell lösning av pensionsför-
            säkringen, innebärande en höjning av nu utgående pensionsbelopp,
            så att ve- derbörande pensionär kunde få sin fulla försörjning,
            och en sänkning av ålders- gränsen för rätten till uppbärande
            av pension, skulle helt visst medföra, att många åldriga och utslitna
            arbetare skulle lämna sina arbetsplatser och därige- nom bereda
            plats för yngre arbetare, som nu gå arbetslösa. Jämsides med genomförande
            av en obligatorisk arbetslöshetsförsäkring och vidtagande av sådana
            åtgärder, som äro ägnade att bereda plats åt de arbets-
          </p>
          <pb facs="riksdagen-motions-pdf/data/1932/mot_1932__ak__542/mot_1932__ak__542-003.pdf"/>
          <fw xml:id="i-97ZzX4RAu3srjnsyaX7zfW">
            Motioner i Andra kammaren, Nr 542. 3
          </fw>
          <p xml:id="i-3WAsVrDQFaCJGbHWWLZxDS">
            lösa i största möjliga utsträckning i den öppna arbetsmarknaden,
            måste mera effektiva åtgärder vidtagas från statsmakternas sida
            för framskapande av nya arbetstillfällen. Den av statens arbetslöshetskommission
            hittills tillämpade metoden att lägga under sig arbeten, som höra
            till den öppna marknaden, såsom väganläggningar och dylikt, vilka
            arbeten under alla förhållanden skulle komma till utförande. är
            förkastlig och bidrager icke på något sätt att skapa nya arbetstillfällen.
            Det enda resultat, som härigenom uppnås, är att de arbetare, som
            erhålla arbete vid dessa under arbetslöshetskommissionen sorterande
            arbetsplatser, tvingas utföra arbetet till priser, som göra det
            omöjligt för dem att försörja sig själva och sina familjer. Någon
            nämnvärd ändring till det bättre beträffande arbetslöshetsförhållan-
            dena torde icke vara att förvänta. Arbetslöshetskommissionen har
            också i en skrivelse av den 15 april innevarande år därom uttalat
            följande: »Att bedöma framtidsutsikterna på arbetsmarknaden voro
            för närvarande vanskligare än på länge. Då inga säkra tecken på
            en begynnande allmän omsvängning i konjunk- turerna, knappast
            ens en säsongmässig ljusning, ännu kunnat med bestämdhet förmärkas,
            synes man icke för den närmaste framtiden kunna räkna med någon
            genomgående förbättring av arbetsmarknadsläget.» Man får utan
            varje tvivel räkna med, att arbetslösheten antager en alltmer
            utpräglat permanent karaktär. Vid sådant förhållande och med hänsyn
            till arbetslöshetens stora omfattning, måste statsmakternas åtgärder
            för arbets- löshetens bekämpande inriktas på längre sikt och tillräckliga
            anslag beviljas för ordnande av arbeten samt, intill dess en obligatorisk
            arbetslöshetsförsäk- ring genomförts, tilldelning av tillräckligt
            understöd till de arbetslösa, som icke kunna beredas arbete. I
            proposition nr 251 har regeringen föreslagit, att riksdagen måtte
            anvisa ett reservationsanslag av kronor 3,000,000 till ordnande
            av s. k. beredskaps- arbeten för motverkande av arbetslöshet.
            Detta är givetvis ett alltför obetyd- ligt belopp med hänsyn till
            den stora omfattning arbetslösheten nu har. De svältande arbetarmassorna
            kräva bestämt, att verkliga kraftåtgärder nu vidtagas för ordnande
            av arbetstillfällen och för tilldelning av tillräckligt understöd
            åt de arbetslösa. Vid de arbetstillfällen, som anordnas av stats-
            makterna, dess affärsdrivande verk och myndigheter samt av kommunerna,
            måste arbetarna betalas med löner, som fastställas genom avtal,
            i likhet med vad som förekommer i den öppna arbetsmarknaden. Arbetarnas
            föreningsrätt måste vid dessa arbetsplatser lämnas okränkt och
            förhandlingsrätt angående arbetsvillkoren tillerkännas arbetarna.
            De krav, som här framförts. syfta till genomförande av en sådan
            arbets- löshetspolitik, att alla arbetslösa beredas ordnade utkomstmöjligheter,
            antin- gen genom arbete eller genom erhållande av kontantunderstöd.
            Ett bibehål- lande av nu gällande direktiv för arbetslöshetshjälpen
            och för arbetslöshets- kommissionens verksamhet kan i fortsättningen
            som hittills endast bli ett hin- der för ett förnuftigt ordnande
            av arbetslöshetsverksamheten. En omläggning av dessa direktiv
            är därför en trängande nödvändighet.
          </p>
          <pb facs="riksdagen-motions-pdf/data/1932/mot_1932__ak__542/mot_1932__ak__542-004.pdf"/>
          <fw xml:id="i-Lmi2D7aguUecw713Y2Zce7">
            4 Motioner i Andra kammaren, Nr 542.
          </fw>
          <p xml:id="i-XB61pKXh3joCKABv6EDhvQ">
            Beträffande frågan om de ekonomiska möjligheterna för realiserande
            av en human och effektiv arbetslöshetspolitik anse vi oss böra
            erinra om, att riks- dagen och riksbanken nyligen ha anvisat och
            utbetalat flera hundratal miljo- ner till understödjande av storkapitalistiska
            finansinstitut och spekulations- företag. Då har inte saknats
            pengar. Samma är förhållandet, då det gäller anslag till militära
            ändamål. Även då går det lätt att skaffa fram miljoner i hundratal.
            Den kommunistiska gruppen har bekämpat denna rundhänta miljonrullning.
            Men de borgerliga och socialdemokraterna ha gemensamt genomfört
            densam- ma. Vi kräva nu, att tillräckliga medel också anvisas
            för hjälp till de sväl- tande arbetslösa. Med stöd av vad som
            anförts hemställa vi,
          </p>
          <p xml:id="i-AGwiPvaP3dcPpf6WfKpfkR">
            att riksdagen till bekämpande av arbetslösheten för bud- getåret
            1932/1933 måtte anvisa ett extra reservationsanslag av kronor
            140,000,000 att användas till anordnande av stat- liga och kommunala
            arbeten för de arbetslösa, samt till kontant- understöd för de
            arbetslösa, vilka icke kunna beredas arbete; att riksdagen måtte
            upphäva de nu gällande direktiven för arbetslöshetsverksamheten
            och föreskriva, att arbetslöshets- kommissionen avskaffas samt
            att hjälpverksamheten för de arbetslösa organiseras så, att ledningen
            därav lägges direkt under socialdepartementet och under detsamma
            sorterande organ; att de genom staten och kommunerna för de arbetslösa
            an- ordnade arbetena betalas med avtalsenliga löner samt att riks-
            dagen, vid beviljande av ovan påyrkade anslag, måste fast- ställa
            sådana direktiv, att alla arbetslösa i möjligaste mån beredas
            arbete och att, därest i något fall arbete ej kan be- redas de
            arbetslösa, dessa beviljas tillräckligt kontant un- derstöd.
          </p>
          <p xml:id="i-Bn2YiXbDBichznubMJMDqu" type="date">
            Stockholm den 10 maj 1932.
          </p>
          <p xml:id="i-WyDxPrxxC8T9R5mzuPyawq" type="signatureBlock">
            Verner Karlsson. Aug. Spångberg. | Nils Flyg. Osc. Öhman. Vikt.
            Herou. K. Kilbom. Edoff Andersson. J. P. Dahlén.
          </p>
          <p xml:id="i-RjAGWYfPhamnusvi8Kexgz">
            Stockholm 1932. Kungl. Boktryckeriet, P. A. Norstedt &amp; Söner.
            321453
          </p>
        </div>
      </div>
    </body>
  </text>
</TEI>
