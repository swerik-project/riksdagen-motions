<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__159/mot_1963__ak__159-001.pdf"/>
      <fw xml:id="i-SxMbaFTLD7sGmRR6PqQjow">
        Motioner i Andra kammaren, nr 159 år 1963 15
      </fw>
      <div type="motHeader" xml:id="i-32r8dyodhvCa6smQZoQsV6">
        <div type="motTitle" xml:id="i-RFUkshDR21r3x281hYwHdZ"/>
        <div type="motSubmissionInfo" xml:id="i-7Ga5uswYdxh65KpGHAYzWP"/>
      </div>
      <div type="motBody" xml:id="i-6LdohfxfX9NoNs1bH2axMx">
        <div xml:id="i-SjLbEt7y6PMnXr5yHoxGJR">
          <p xml:id="i-4Sia84tPzJDrBvk3y1sG2r">
            Nr 159
          </p>
          <p xml:id="i-9LQoXwh5DNg4qFNriMSGA4">
            Av herr von Friesen, angående den öppna alkoholistvården m.m.
          </p>
          <p xml:id="i-HctxrZyvMikU1U1zvXAqdo">
            I bilaga 7 till årets statsverksproposition anför socialministern
            några syn- punkter på nykterhetsvården främst med utgångspunkt
            från nykterhets- vårdsutredningens betänkande (sid. 77 och följande).
            Tyvärr har han inte det samlande grepp på frågan som efter år
            av missförhållanden borde tett sig som nödvändigt. Vad som föreslås
            är reformer på vissa mycket begrän- sade områden. Men inte ens
            inom vissa av dessa områden är socialministern beredd föreslå
            vissa ändringar. Jag skall i det följande uteslutande uppehålla
            mig vid huvudfrågorna: principerna för öppen, respektive sluten
            vård. Vad den öppna vården beträffar synes nykterhetsvårdsutredningens
            för- slag i stort sett kunna godtagas. Det innebär ett godkännande
            av det förslag som tidigare mentalsjukvårdsdelegationen — där
            för övrigt inrikesminis- tern under större delen av tiden för
            utredningsuppdraget var ordförande — framlagt. En viss överarbetning
            av förslaget är dock önskvärd. Sålunda bör en bättre gränsdragning
            ske beträffande nykterhetsnämndernas befogenhe- ter, där tonvikten
            bör läggas på de samhällsskyddande funktionerna, medan i de för
            individens bästa fungerande vårdorganisationerna fackmännen bör
            dominera. Vidare bör läkarnas anmälningsplikt helt borttagas.
            Den har aldrig varit till någon nytta ens i den uppmjukade form
            i vilken den nu före- kommer. Samma tystnadsplikt som beträffande
            andra sjuka bör gälla ock- så här. Det synes mig angeläget att
            målsättningarna för det framtida arbetet re- dan nu angives. Att
            resurserna ännu ej räcker till för ett skapande av idea- lisk
            öppenvårdsorganisation må vara sant. Ett principbeslut, som kanske
            kan förverkligas först om några år, är emellertid rimligt. Det
            synes i högsta grad osannolikt, att man i framtiden kommer att
            finna någon annan grund för vården än den, där de medicinska synpunkterna
            dominerar. Vad den slutna vårdorganisationen beträffar, som avser
            det tvångsmäs- siga omhändertagandet av dem som saknar sjukdomsinsikt
            och därför mot- sätter sig vård, ehuru de är i starkt behov av
            denna, kan däremot nykter- hetsvårdsutredningens förslag näppeligen
            godtagas. Det innebär ett fortsät- tande av det sociala och medicinska
            kvacksalveri som länge fått dominera. Medan man anser, att de
            minst skadade bör ha medicinsk vård, överlämnar man de svårast
            skadade, de kroniska alkoholisterna, till ett system, som för
            de skadade själva ej ter sig som vård utan som straff. De fixerade
            vårdti-
          </p>
          <pb facs="riksdagen-motions-pdf/data/1963/mot_1963__ak__159/mot_1963__ak__159-002.pdf"/>
          <fw xml:id="i-C52H59EDQtyaasWHfYpCLn">
            16 Motioner i Andra kammaren, nr 159 år 1963
          </fw>
          <p xml:id="i-68uFa768U4imhrndjgfTic">
            derna och bristen på medicinsk vård har alltför länge tett sig
            som främ- mande för en rationell vårdorganisation. Den tillkom
            då de samhällsskyd- dande funktionerna klart dominerade. I dag
            är det här som på andra om- råden en bjudande plikt att även tillgodose
            individernas vårdbehov. Länk- organisationerna har under de sista
            femton åren visat att det finns inga fall, som å priori kan betecknas
            som hopplösa. En lång tids praktiskt ar- bete som läkare för alkoholskadade
            har styrkt min egen ståndpunkt i frå- gan. Även om det är sant
            att anstalterna blivit bättre är de ännu otillräck- liga. De flesta
            vårdas längre tid än som är nödvändigt, vilket uppammar en avoghet
            mot hela systemet, och alltför många börjar en ny fördärvbring-
            ande omgång med alkoholen omedelbart efter friskskrivningen från
            an- stalten. Två ting kan här tänkas. Dels kan man upprusta anstalterna
            till verkliga sjukhus med läkare som chefer, dels kan man inlemma
            även den slutna alkoholistvården i mentalsjukvården. I dag mottages
            ett icke ringa antal alkoholskadade människor på våra mentalsjukhus,
            och det rör sig inte en- bart om deliriumfall eller hallucinoser.
            Personligen lutar jag åt den andra av de båda uppfattningarna,
            men detta blir givetvis en fråga på längre sikt. Jag ifrågasätter
            om icke i detta sammanhang en ny utredning bör företagas med klart
            hänsynstagande till frågans medicinska aspekter. Det är som förut
            nämnts ologiskt att de svårare sjuka hänvisas till en socialt
            betonad anstaltsorganisation, medan de som själva inser sina problem
            blir berättiga- de till medicinsk vård. Att gå vidare i de gamla
            hjulspåren är oförsvarligt. Tiden är nu inne för ett klart ställningstagande
            som också överensstämmer med vad som i flertalet kulturländer
            redan har godtagits.
          </p>
          <p xml:id="i-A8TME7N6mtr5VEwPgJv1oL">
            Jag föreslår alltså, att riksdagen dels beslutar en skrivelse
            till Kungl. Maj:t med angivande av att nykterhetsvårdskommitténs
            förslag till ordnande av den öppna alkoholistvården bör i princip
            godtagas, dels föranstaltar om att föreskrifterna om läkares an-
            mälningsplikt beträffande alkoholskadade helt utgår samt dels
            begär en ny utredning om anstaltsvården av kroniska alkoholister
            som syftar att inlemma denna i en medicinsk vårdorganisation.
          </p>
          <p xml:id="i-SPHW7A77qZpVFZkmo7DU9R">
            Stockholm den 23 januari 1963
          </p>
          <p xml:id="i-EBZzjRkkGoxTD5Dt2h7rjT">
            Bertil v. Friesen
          </p>
          <p xml:id="i-LzAR8b1XmgWTyMt3bJTJVg">
            Emil Kihlströms Tryckeri AB Stockholm 1963 680091
          </p>
        </div>
      </div>
    </body>
  </text>
</TEI>
