<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-00738">
  <teiHeader>
    <fileDesc>
      <titleStmt>
        <title>Körkortsprov för personer med brister i synfältet</title>
        <author corresp="i-N9Pi9YpD4nvtCEsVp2CGcX">av Staffan Danielsson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:738 av Staffan Danielsson (C)</title>
          <idno type="rdwebb">H302738</idno>
          <rs type="number">738</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H302738/text</ref>
          <ref type="dokument_url_html">http://data.riksdagen.se/dokument/H302738</ref>
          <ref type="dokumentstatus_url_xml">http://data.riksdagen.se/dokumentstatus/H302738</ref>
          <ref type="docx">http://data.riksdagen.se/fil/347B7626-DA8A-488B-9180-331734314903</ref>
          <ref type="pdf">http://data.riksdagen.se/fil/423EE002-916A-45D7-B40F-116B86E93C6C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8SVgJyykxb7BBe3b8EtgRs" type="signed"/>
        <correspContext corresp="i-8SVgJyykxb7BBe3b8EtgRs">
          <note type="signatory" corresp="i-N9Pi9YpD4nvtCEsVp2CGcX"/>
        </correspContext>
        <correspAction type="submitted" xml:id="i-JKH7BuoD5onjKvxtBDFbQ">
          <date when="2015-10-02"/>
          <time when="12:40:00"/>
        </correspAction>
        <correspAction type="referred" xml:id="i-DC7WuBkhKzamgQBcEA9D7c">
          <date when="2015-10-13"/>
        </correspAction>
        <correspAction type="assigned" xml:id="i-TuodZafVHmPLJVNsLCU9Ni">
          <date when="2016-04-20"/>
          <time when="16:48:00"/>
        </correspAction>
        <correspContext corresp="i-TuodZafVHmPLJVNsLCU9Ni">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-PCWs8UZ6wAaW7RypB8MQ6Q"/>
        <correspContext corresp="i-PCWs8UZ6wAaW7RypB8MQ6Q">
          <ref type="uppgift">2015/16:TU13</ref>
          <ref type="ref_dok_id">H301TU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU13</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:738 av Staffan Danielsson (C) Körkortsprov för personer med brister i synfältet</div>
      </div>
      <div type="motBody">
        <div type="motProposal" subtype="förslag">
          <head xml:id="i-9pLFpga7vsPruaofQygyHL">
            Förslag till riksdagsbeslut
          </head>
          <list style="ol">
            <item xml:id="i-P3e7uGVua6wf6PCSEEndDG">
              Riksdagen ställer sig bakom det som anförs i motionen om att
              utreda mer rimliga regler i linje med internationell praxis för
              körkortsprov för dem som ser bra men har brister i sitt synfält
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VJFv44bc4z1xoooyLbvhGj">
            Motivering
          </head>
          <head type="h1" xml:id="i-8cWgt3ksoyy8mmVFaHnxaJ">
            Motionen är lång för att ge en god bild av problematiken bakom.
            I korthet handlar den om detta:
          </head>
          <list style="ul">
            <item xml:id="i-KyuQ2DNrbHsPromDaFBmDp">
              Det finns många hundratusentals personer i Sverige som ser bra
              men har brister i sina synfält (sidoseende). Endast de som anmäls
              av läkare enligt uppställda regelverk måste genomgå rigorösa tester
              i testmaskiner, vars resultat helt får avgöra körkortsfrågan.
            </item>
            <item xml:id="i-A8k2AWmcpYURSKAe4pHs9y">
              Detaljkrav på testresultat i maskiner uppställs av Transportstyrelsen
              på förslag från några ögonläkare. Testen är oerhört stressande
              och klaras inte testet tas körkortet.
            </item>
            <item xml:id="i-NhhVQgUrrW1UhFahQP84Ao">
              Sverige har strängast regler i världen, sannolikt. I andra länder
              får resultat i testmaskin vägas upp av praktiska körprov eller
              prov i bilsimulator.
            </item>
            <item xml:id="i-8yF5sRzqNwR3GkhCeDkeZU">
              Regeringen bör tillsätta en utredare som analyserar de svenska
              regelverken i ett internationellt perspektiv, som tar in både
              ögon- och trafikexpertis i arbetet och som ska föreslå en mer
              rimlig praxis så att människor som ser bra men har begränsade
              synfältsproblem i betydligt högre grad än idag kan behålla sina
              körkort i enlighet med praxis i andra länder. Inriktningen ska
              vara att dessa personer ska kunna dokumentera sin körförmåga i
              både praktiska körprov och/eller i bilsimulator, och att resultaten
              i dessa prov ska kunna väga upp ett tveksamt resultat i syntestmaskinen.
            </item>
          </list>
          <head type="h1" xml:id="i-SN5W2xSjbm24nkC2PeV9NN">
            Argumentation
          </head>
          <p xml:id="i-VPeD3QuUpFvDBukXuT6snN">
            Många personer som ser bra fråntas varje år sitt körkort, trots
            att de ofta kört prickfritt i flera decennier. Orsaken är att
            de har vissa brister i sitt synfält, det vill säga att när de
            ser rakt fram uppfattar de inte riktigt lika många synintryck
            från sidan som de som har perfekt syn gör. Det är en desperat
            situation att se bra men ändå förbjudas att köra bil. Många drabbade
            kämpar med överklaganden och att för visa att de klarar tester
            i en maskin som testar synfält, enligt Transportstyrelsens krav.
            I andra länder i Europa eller i USA hade de sannolikt fått behålla
            sitt körkort, och göra praktiska uppkörningsprov, men inte längre
            i Sverige. Transportstyrelsen hävdar att man har rätt till en
            rättslig prövning, men rätten bedömer bara om Transportstyrelsen
            har gjort rätt i förhållande till de regler som verket självt
            har satt upp.
          </p>
          <p xml:id="i-2HLUAa3KJj1fKaxYyCagLh">
            Transportstyrelsen har med hjälp av några ögonläkare bestämt
            exakt vilka testresultat som måste uppnås för det maskintest som
            föreskrivs. Ibland klarar man den ena maskinen men inte den andra.
            Testresultaten varierar betydligt, bland annat eftersom de innebär
            en enorm stressituation för dem som genomgår dem och på brytningen,
            med olika sorters glasögon, faller testpunkterna på olika ställen.
            På vissa sjukhus får man bara ett försök, men på vissa privata
            kliniker får man göra flera försök, men på egen bekostnad.
          </p>
          <p xml:id="i-QhCDnCsdZpJGWGe6RTNo7w">
            I andra länder är maskintesten ett underlag bland andra men ofta
            kan körkort ändå behållas eller erhållas om man klarar praktiska
            uppkörningsprov och/eller test i körsimulator. Det vetenskapliga
            underlaget för att exakt låta testmaskiner bestämma när människor
            som ser bra men som har vissa brister i sitt ”sidseende” har allvarliga
            brister och används inte alls på samma vis i andra länder.
          </p>
          <p xml:id="i-QmnVLD69MT5bPtHrJ2L677">
            I Sverige har Transportstyrelsen ändå valt att låta synfältstesten
            helt avgöra körkortsfrågan, man bestämmer själv exakt vilka testresultat
            som måste uppnås för varje typ av maskin, och klarar en testperson
            inte dem så dras körkortet in. Detta motverkar ”godtycke” och
            gör att alla testpersoner likabehandlas, är motivet. Å andra sidan
            förutsätter det att kraven är ”vetenskapligt korrekta” och att
            korrelationen mellan testresultat och bilkörningsförmåga är stor,
            vilket starkt ifrågasätts av trafikexpertis med ett bredare perspektiv.
          </p>
          <p xml:id="i-QCTbSutCC7jCFoNJkuTXdY">
            Hade de personer som i Sverige fråntagits sina körkort bott i
            andra EU-länder, eller i USA eller Kanada, hade de i stor utsträckning
            fått behålla körkortet. Transportstyrelsen vill låta påskina att
            Sverige har liknande regler som andra länder och att föreskrifterna
            baseras på EG- direktiv (2006/126/EG, ändrad bland annat 2009/113/EG)
            och körkortslagen (1998:488). Läser man dessa direktiv, framgår
            det att man får lov att se på ett öga och att blinda fläcken i
            så fall inte är en synfältsdefekt. Transportstyrelsen tolkar det
            som att låg ljuskänslighet i en testpunkt som är 1/100 av blinda
            fläcken, innebär en synfältsdefekt. Transportstyrelsens föreskrifter
            TSFS 2013:2 torde därför strida mot EG-direktiven.
          </p>
          <head type="h1" xml:id="i-L3334tXAZaWEVqbWyhsH3p">
            I dessa direktiv står det också att individer kan få dispens
            från medicinska krav, men
          </head>
          <p xml:id="i-EVtuCY3SyXvQyadNCD6awv">
            Transportstyrelsens medicinska råd har bestämt att dispens från
            medicinska krav endast kan medges efter körkortsåterkallelse.
            De tänker sig att först ska den drabbade förlora körkortet i synfältsmaskinen
            i ett test som tar ca 4 minuter, sedan när alla möjligheter att
            överklaga är över och beslutet vunnit laga kraft, kan man ansöka
            om dispens i Borlänge och i undantagsfall få tillbaka körkortet.
          </p>
          <p xml:id="i-NLFyszGZcxCEVcZRqq49cQ">
            Ännu har ingen tillåtits testa någon simulator som dispensprövning,
            testmetoden har dragit ut på tiden, men nu är den färdigutvecklad
            trots att den skulle ha varit igång redan för 2 år sedan. På mobilitetscenter
            i Göteborg finns nu en bilsimulator utvecklad av VTI. Men på deras
            hemsida står det att man behöver en remiss och att man för att
            få testa den först måste ha uppfyllt de trafikmedicinska kraven,
            till exempel klarat synfältstesterna, för att få testa den!
          </p>
          <p xml:id="i-MwZ7pSDKfNfHJxCTZtT5X8">
            En risk med orimliga regler är att människor som fråntagits körkorten
            kör bil ändå. En del kan vara trafikfarliga, andra inte. Om dessa
            människor tilläts testa en bilsimulator innan de förlorade körkortet,
            skulle de förstå varför de är trafikfarliga bättre, om det nu
            skulle visa sig att det är på det sättet.
          </p>
          <head type="h1" xml:id="i-6HftM9sgkh6iYUuHRQPYNM">
            Människor som har diabetes kan ha fått sin näthinna laserbehandlad
            i syfte att förebygga
          </head>
          <head type="h1" xml:id="i-8cRcRh974bhdy7i8hmBbo3">
            kärlbildning som kan leda till blödningar och blindhet. De laserbehandlade
            punkterna är
          </head>
          <p xml:id="i-bExFfcfW3cmJwwmKCXvhV">
            ungefär 1/100 av blinda fläcken och de senaste åren har många
            människor som har diabetes men som ser bra förlorat körkortet.
            Det tas alltså inte hänsyn till varför man missar en testpunkt
            i föreskrifterna. Sammanfaller en testpunkt med en laserbehandlad
          </p>
          <p xml:id="i-SSi9FiVaRu8WVLTCJnqSPs">
            punkt, kan man alltså förlora körkortet trots att man ser bra.
            Så här lyder formuleringen i TSFS 2013:2, som det ofta refereras
            till när en person förlorar körkortet:
          </p>
          <p xml:id="i-9BenhmvYZYmB9ZLYinEqUN">
            5 § Vid sådan statisk tröskelperimetri som anges i 16 kap. 6
            § första stycket 2 ska värdet i varje korresponderande testpunkt
            uppgå till 1) minst 20 dB inom en radie av 10° från synfältets
            centrum, och 2) minst 10 dB inom en radie av 20° från synfältets
            centrum.
          </p>
          <p xml:id="i-JM4dEuzz7KeMeteyKD6M7K">
            Trots vad som sägs i första stycket 2 får värdet i en enstaka
            korresponderande testpunkt utanför 10° understiga 10 dB. Utsätts
            man för humphreyperimetri tvingas man se 30 testpunkter av 31
            med tillräckligt hög ljuskänslighet. Man tvingas sätta fast huvudet,
            hålla still blicken och se testpunkter som motsvarar 1/100 av
            blinda fläcken genom att trycka på knappen när man ser testpunkter
            inuti en glob, som man sätter fast huvudet i och har man för låg
            ljuskänslighet i fler än en punkt, förlorar man körkortet.
          </p>
          <head type="h1" xml:id="i-4NuC8q8kqpV3ub2tNheuCL">
            Ögonläkaren bakom reglerna, Bertil Lindblom, är konsultläkare
            i tveksamma fall, när
          </head>
          <p xml:id="i-DnRvGgKHrBzeApWU4AbAob">
            transportstyrelsens 15 konsultläkare som alla är allmänläkare
            (alltså inte ögonläkare), känner sig osäkra. Efter att Daniel
            Lindgren (som själv kämpar för sitt körkort genom maskintester
            och bidragit med underlag till denna motion) ringt Transportstyrelsen
            och pratat med ett antal handläggare visar det sig att ingen själv
            har testat en humphreyperimetri! De förutsätter att läkaren vet
            bäst och att testerna är vetenskapligt underbyggda.
          </p>
          <p xml:id="i-5PWaJZgwiSaoxijcouojT7">
            Självfallet är det viktigt att ställa krav på till exempel omdöme
            och kunskaper och synförmåga på svenska körkortsinnehavare. Samtidigt
            måste alltid en avvägning göras hur långt kraven ska sträckas.
            Sverige har valt en förnuftig linje när människor blir äldre och
            drabbas av försämrad syn och även vanligen av synfältsbortfall.
            I stället för att kalla in alla äldre till regelbundna syn- och
            synfältskontroller gäller körkortet oavsett ålder, och det är
            upp till den enskilde och dennes omdöme att successivt begränsa
            och upphöra med sin bilkörning när synen och andra kroppsfunktioner
            förändras. Ett motiv för detta är att äldre som grupp har en liten
            olycksfrekvens i trafiken.
          </p>
          <p xml:id="i-B1qaWGbmoow3NAtEimxLve">
            Även vad gäller de många hundratusentals människor med god syn
            men med brister i sina synfält accepterar Sverige att de kör bil.
            Inte heller deras olycksfrekvens skiljer sig från normalbilistens.
            Skulle det vara trafikosäkert att köra bil med vissa brister i
            synfältet borde givetvis alla i riskzonen regelbundet kallas in
            till undersökningar och göra förnyade körprov. Så sker inte.
          </p>
          <p xml:id="i-5K9SrXBKjXVJGCncP3bQg1">
            Många som avtvingas intyg har kryssat i att man har till exempel
            diabetes vid ansökan om körkortstillstånd. Vissa har tvingats
            lämna in fler än 30 specialistläkarintyg på egen bekostnad genom
            åren, som sedan bedöms av konsultläkare utan specialistkompetens.
            Chefsöverläkare Lars Englund på Transportstyrelsen vill försöka
            göra sken av att de flesta är personer som anmälts av läkare och
            därför måste lämna in intyg och genom att hävda att sjukdomsbilden
            är progressiv, tvingas dessa personer klara dessa tester om och
            om igen och beläggas med krav om svårare och svårare tester tills
            körkortet återkallas. Läkare har anmälningsskyldighet när man
            bedömer att en patient av medicinska skäl är ”olämplig” som bilförare.,
            vilket ökar risken att människor inte vågar uppsöka ett sjukhus.
          </p>
          <p xml:id="i-4ujB2hzzWi3MVa1iN1FVod">
            Genom att skärpa läkarnas anmälningsplikt kommer alltfler människor
            nu att åläggas att göra synfältstest. Med dagens testkrav kommer
            sannolikt antalet människor som ser bra men som berövas sina körkort
            på grund av synfältsbrister att öka kraftigt. Kravet om läkares
            anmälningsplikt står att läsa om öppet på Transportstyrelsens
            hemsida och står naturligtvis i motsatsförhållande till läkarens
            tystnadsplikt.
          </p>
          <p xml:id="i-WCFnNetMkm9TnPZeebYcMF">
            För att underlätta bedömningen och få ett likvärdigt kriterium
            har Transportstyrelsen och dess trafikmedicinska råd infört mycket
            detaljerade krav på vilka testresultat man måste uppnå i olika
            synfältstestsapparater (främst Humphrey, Goldman, Esterman).
          </p>
          <p xml:id="i-CjUDTBhjgdSfyptX6GtP4f">
            Testerna är mycket stressande och olika apparater och utförare
            kan ge betydande spridning i resultaten. För den som inte klarar
            testet mycket bra finns vanligen ingen återvändo, körkortet dras
            in. Ett binokulärt Estermann-test lär dessutom vara enklare att
            klara än ett humphreytest, så val av testmetod kan påverka resultatet.
          </p>
          <p xml:id="i-6pzqhXF23bt4X7oG2SQLKh">
            Att förlora rätten att köra bil trots att man ser bra (men har
            brister i sitt synfält) är en oerhört långtgående frihetsinskränkning.
            Av de ca 8 000–9 000 per år som sedan några år tillbaka fråntas
            sina körkort på grund av Transportstyrelsens nya testregler är
            det en del som protesterar men endast några få som lyckas få en
            omprövning.
          </p>
          <p xml:id="i-XNnkq1rCuHDMFvr6ZkGUzF">
            I samband med att EU har antagit minimidirektiv har Sverige snarast
            skärpt sin tillämpning genom att specificera synfältskraven med
            strängare regler och tillämpning än andra länder, och låta testmaskiner
            stå för hela avgörandet. Sverige torde ha de mest extrema kraven
            på synfältstest i världen. I andra länder varierar sätten att
            mäta synförmåga och kraven på fullgoda synfält. Det finns delstater
            i USA och många länder där synfälten knappast testas alls utan
            där huvudfokus läggs på synskärpa och på praktiska körprov.
          </p>
          <p xml:id="i-Gad3SfpSTgU8mJWFFAY712">
            Professor Kjell Ohlsson vid Linköpings universitet är expert
            på hur människor och maskiner fungerar tillsammans och kritisk
            till det svenska regelverket vad gäller synfältskrav. Enligt honom
            är det vetenskapliga stödet för samband mellan synfältsbortfall
            och körprestation mycket svagt. Testen är artificiella och har
            inte mycket att göra med de krav som ställs på bilföraren i en
            konkret trafiksituation.
          </p>
          <p xml:id="i-CXWUNXiqdTcWTSGJV2Jiyj">
            ”Maskintesterna” har enligt professor Kjell Ohlsson och docent
            Björn Peters vid Linköpings universitet ett antal fundamentala
            brister. De är alltför statiska. De är inte tillräckligt tillförlitliga.
            De mäter inte det funktionella synfältet i dynamiska köruppgifter.
            I praktiken krymper synfältet vid körning. De detaljerade svenska
            kriterierna är alltför diffusa, dåligt vetenskapligt underbyggda
            och faktiskt rätt godtyckliga.
          </p>
          <p xml:id="i-2SrezDdGBxtzJGFqXT8Nq2">
            En person som har brister i synfältet kompenserar vanligen detta
            i betydande grad genom att röra huvudet mer och flytta blicken
            oftare, vilket empiriska studier också visar. Människor med mycket
            begränsade synfält klarar mer visuellt krävande uppgifter än att
            köra bil, till exempel att spela bordtennis på elitnivå eller
            inneha flygcertifikat. Detta förklarar att bilförare kan köra
            prickfritt i hundratusentals mil utan incidenter trots att de
            lider av betydande synfältsbortfall. Synfältet försämras progressivt
            från 50 års ålder, liksom även mörkerseendet, vilket inte föranleder
            allmänna synfältstester eller körkortsindragningar.
          </p>
          <p xml:id="i-TkvKM1ZUox1WfNZxMV9hRr">
            I stället för att slaviskt följa testmaskiner ger test i bilkörningssimulatorer
            ett bättre underlag för att bedöma syn- och synfältsfel. Även
            mer omfattande praktiskt körprov, vilket används i andra länder,
            borde användas och spela roll.
          </p>
          <p xml:id="i-QkXeC9oqyHCVM1h1Dpv6s3">
            Enligt Kjell Ohlsson och Björn Peters från VTI (Statens väg-
            och transportforskningsinstitut) säger ett simulatortest betydligt
            mer om en persons förmåga att framföra en bil än de syntest som
            genomförs vid körkortsprövningar. De menar att det vore önskvärt
            att man i stället för extrema krav på visuellt synfält (vilket
            har slopats i många länder) föreskrev godkända prov på körförmåga
            i vetenskapligt utprövade scenarier i verifierade simulatorer.
            Körförmågan kan också, om det anses nödvändigt, verifieras i ett
            normalt praktiskt körkortsprov. Kjell Ohlssons kritik är att i
            dag drabbas även personer med mindre allvarliga synfältsbortfall
            i perifera delar av körkortsåterkallelse. Han anser att de som
            forskar inom området trafiksäkerhet och perception borde vara
            bättre skickade att avgöra om en person ska anses utgöra en potentiell
            fara för sin omgivning vid bilkörning än läkare utan specialisering
            inom områdena visuell perception, synergonomi och reliabilitet.
            Rigida testmetoder med bristande validitet och reliabilitet bör
            inte ligga till grund för körkortsåterkallelser. Samma åsikt delas
            av Professor Bo Philipsson, som är professor och ögonläkare vid
            Karolinska Institutet.
          </p>
          <p xml:id="i-2uY4U6WTYAdWM2vaeCYASd">
            Professor Kjell Ohlsson är numera pensionerad, men hans kontrovers
            med Lars Englund står att läsa om på internet. Numera är det Björn
            Peters som är forskningsledare på VTI och ett bilsimulatorkoncept
            i samarbete med Transportstyrelsen är nu utvecklat, färdigt att
            användas.
          </p>
          <p xml:id="i-HjPLSSXz64qEhrKZMs3jgW">
            Att bli fråntagen sitt körkort är en oerhörd frihetsinskränkning
            i livet, särskilt om man ser bra och har kört prickfritt sedan
            länge. Självfallet ska de som har körkort ha kunskaper och förmåga
            att köra på ett trafiksäkert sätt. De som klarat körkortsteori
            och praktik behåller i dag sina körkort in på ålderns höst, trots
            att synfält och mörkerseende och annat försämras.
          </p>
          <p xml:id="i-79EKCS6RWhP27PmAVPRyga">
            Som framgår ovan finns det sannolikt hundratusentals människor
            som inte skulle klara ett test med Humphrey-perimetri i Sverige,
            men som behåller sina körkort och kör utan att detta bedöms öka
            trafikolycksfrekvensen i landet.
          </p>
          <p xml:id="i-BRT4vrQcKP8frax5SnRGCT">
            Utskottet har tidigare avslagit alla motioner om detta med hänvisning
            till Transportstyrelsens argumentation som bygger på dess trafikmedicinska
            råds uppfattning.
          </p>
          <head type="h1" xml:id="i-5PbyvwHNe7MKdSZ6ffsbzW">
            I trafikutskottets betänkande TU9 2014 stöttade Socialdemokraterna
            och Miljöpartiet en
          </head>
          <p xml:id="i-SLiBcjdTZJwouQp59Hs3US">
            motion väckt av Staffan Danielsson (c) att bilsimulatorer ska
            användas som testmetod, men motionen röstades ned av övriga partier
            med motivering att metoden inte var färdigutvecklad. I TU8 2015
            röstade alla partier ned att bilsimulatorer ska användas som testmetod
            och det framkom ur betänkandet att trafikutskottet trodde att
            det är läkaren som utfärdar intygen som är den som bestämmer om
            man ska få behålla körkortet eller inte, vilket är felaktigt.
            Ett par formuleringar var dock glädjande: Att drabbade har rätt
            till en second opinion från en annan läkare om man är på väg att
            förlora körkortet. Det står även att alla som har synfältsdefekter
            ska få testa en bilsimulator innan år 2015 är över. Tyvärr har
            ingen ännu fått tillbaka något körkort tack vare någon simulator
            (juli 2015) och formuleringen kan tyvärr tolkas som att man inte
            ska få testa någon simulator förrän efter körkortsåterkallelse,
            alltså som dispensprövning efter att alla möjligheter att överklaga
            är över.
          </p>
          <p xml:id="i-Ew379vHe9KQ1iKmDxF8U5v">
            Mot denna bakgrund bör regeringen tillsätta en utredare som analyserar
            de svenska regelverken i ett internationellt perspektiv, som tar
            in både ögon- och trafikexpertis i arbetet och som ska föreslå
            en mer rimlig praxis så att människor som ser bra men har begränsade
            synfältsproblem i betydligt högre grad än idag kan behålla sina
            körkort. Inriktningen ska vara att dessa personer ska kunna dokumentera
            sin körförmåga i både praktiska körprov och/eller i bilsimulator,
            och att resultaten i dessa prov ska kunna väga upp ett tveksamt
            resultat i syntestmaskinen. Regeringen bör också fortsätta att
            med forskningsmedel mm stödja utvecklingen av bra testmöjligheter
            i avancerad körsimulator i Sverige.
          </p>
        </div>
        <div type="motSignatures">
          <list>
            <item xml:id="i-TGhYEoCjFgf1VYwnQ49MgC" who="i-N9Pi9YpD4nvtCEsVp2CGcX">
              Staffan Danielsson (C)
            </item>
          </list>
        </div>
      </div>
    </body>
  </text>
</TEI>
