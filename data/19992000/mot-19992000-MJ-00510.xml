<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0510/mot_199900_MJ_0510-0001.pdf"/>
      <div type="motHeader" xml:id="i-Uos6PrkpaaA5ybiRJpv8Gh">
        <div type="motTitle" xml:id="i-WfbnCmw4H5AHx9APv73MoP"/>
        <div type="motSubmissionInfo" xml:id="i-SrqtVVXBzZ25LMwfqEdnkx"/>
      </div>
      <div type="motBody" xml:id="i-YQWfpwnQXtQ3eV65Va4bS1">
        <div xml:id="i-Wyi2vp7MTifj5jCif2gdfD">
          <p xml:id="i-SY4VbqFKNempq4Wn6Q8vvv">
            1999/2000 mnr: MJ510 pnr: mp543
          </p>
          <p xml:id="i-TmqEcQd5t3eTerFtGw2N4H">
            Motion till riksdagen
          </p>
          <p xml:id="i-Whzsf6mPwor34ZtGNLMZf7">
            1999/2000:MJ510
          </p>
          <p xml:id="i-785NX8DSMCvQJhcuQASgov">
            av Gudrun Lindvall m.fl. (mp) Pälsdjur i bur
          </p>
          <p xml:id="i-7aQV6zckR826rG2fTGnkTG">
            Djur mår inte bra av bur
          </p>
          <p xml:id="i-FzHutyKD27PMCTpyeUAMZA">
            I djurskyddslagens 4 8 står att djur skall ges möjlighet till
            naturliga beteenden. Ett av de mest naturliga behoven är behovet
            att röra sig. Man kan se hur djur i bur vankar av och an och ibland
            fastnar i stereotypt beteende. Bristen på rörelse upplevs som
            en stress både kroppsligt och själsligt. I Sverige är det mink,
            höns och räv som hålls i burar. Beträffande räv finns beslut om
            förändring och man har fått ytterligare några år på sig att ändra
            förhållandena. Även för minken syns nu en ljusning. Enligt djurskyddslagen
            skall djur ges möjlighet till att bete sig naturligt.
          </p>
          <p xml:id="i-EWbQPe8wGTHpG7xybGnEUE">
            Regeringen avser därför att se över reglerna för burhållning
            av mink och återkomma med förslag till förbättringar under mandatperioden.
          </p>
          <p xml:id="i-2p53Z1V6Soh71UATCtiS6a">
            Ur budgetpropositionen för 2000, UO 23 sid. 82.
          </p>
          <p xml:id="i-KK6UK9B21tL97sfgs6wBjh">
            Minken ett aktivt djur
          </p>
          <p xml:id="i-DFFuRWuMgdYrE5JJDjYB9G">
            Minken är som alla mårddjur ett mycket aktivt djur med stort
            behov av rörelse. Den är så väl anpassad till ett liv i vatten
            att den till och med har simhud mellan tårna. Den hör inte hemma
            i den svenska faunan, men finns nu i hela landet. I de flesta
            fall har det varit rymlingar från pälsfarmer som klarat sig bra,
            eftersom den svenska naturen påminner om den nord- amerikanska,
            där den hör hemma. Men den har också släppts ut för att ge ytterligare
            ett jaktbart vilt (källa: Bjärvall och Ullström: Däggdjur). Minken
            har ingen naturlig fiende i Sverige och går ofta hårt åt sjöfågel.
            Det skjuts enligt statistiken ca 30 000 djur per år, en siffra
            som torde vara för låg.
          </p>
          <p xml:id="i-Sm8r6JQY1pehj7dtBSMNEH">
            Naturliga beteenden
          </p>
          <p xml:id="i-3gK1VsqcDBptrggX8xbM26">
            Det är utom all tvivel att minkar inte kan få sina mest grundläggande
            naturliga beteenden tillfredsställda i en liten ståltrådsbur.
            Därom är etologer och veterinärer ense. Veterinärförbundet har
            i rapporter 1990 och 1996 kritiserat pälsfarmningen och anför
            avsaknaden av vatten att röra sig i, stereotypt beteende och en
            osund avel som stora problem för minken.
          </p>
          <pb facs="riksdagen-motions-pdf/data/199900/mot_199900_MJ_0510/mot_199900_MJ_0510-0002.pdf"/>
          <p xml:id="i-MrmC6naZLes1GxhH3vdt2B">
            Äntligen! Mot. 1999/2000 MJ510
          </p>
          <p xml:id="i-9wERyJEHuV8oKZ2vjxk87X">
            Det har diskuterats mink och burhållning utan att något skett
            alldeles för länge. I stället för att utgå från att djuren har
            behov av att kunna röra sig i vatten som i naturen och anpassa
            djurhållningen till detta har bevisbördan varit den omvända. Man
            har utgått från att de inte behöver det som finns naturligt och
            sedan har det varit upp till kritikerna att bevisa att minken
            behöver röra sig i vatten för att få utlopp för naturliga beteenden.
            En sådan omvänd bevisning skulle lyckligtvis inte accepteras i
            miljösammanhang i landet längre. Det är dags att den försvinner
            även vad gäller djurskyddslagen. Miljöpartiet anser att dagens
            hantering av minkar i trånga burar strider mot djurskyddslagen.
            Dess $ 4 måste tas på allvar nu. Den innebär att minkar inte kan
            hållas i små burar. Vi kommer att fortsätta att driva på och anser
            att översyn och framtagande av nya regler måste ske med högsta
            prioritet. Vi ser skrivningen i budgeten som ett fall framåt för
            minkfrågan. Signalen till pälsdjursuppfödarna torde vara klar.
          </p>
          <p xml:id="i-PdfY1Z3eAokUhJGbS8xHc5">
            Chinchilla?
          </p>
          <p xml:id="i-NGVaeiZ4qvc2FvAd8gnE1b">
            Ett nytt pälsdjur tycks vara på inmarsch i Sverige. Det gäller
            chinchilla, som enligt uppgift lär finnas farmad i små burar på
            mellan 20 och 40 ställen. Det är så nytt att myndigheterna inte
            hunnit med. Det saknas till exempel föreskrifter för chinchillahållning.
            Idag finns endast regler för chinchilla som sällskapsdjur. Eftersom
            det är de reglerna som gäller idag måste burhållningen vara helt
            olaglig. Det finns människor som blivit av med hundar därför att
            man förvarat dem i burar under viss del av dygnet. Detsamma måste
            gälla för chinchilla. Det är nödvändigt att detta klargörs av
            regeringen och tillsynsmyndigheter. Det bör ges regeringen till
            känna.
          </p>
          <p xml:id="i-GqVcxwsscCyUS1SJ4tRiuY">
            Hemställan Med hänvisning till det anförda hemställs 1. att riksdagen
            som sin mening ger regeringen till känna vad i motionen anförts
            om översyn av reglerna för hållande av mink, 2. att riksdagen
            som sin mening ger regeringen till känna vad i motionen anförts
            om chinchilla. Stockholm den 27 september 1999 Gudrun Lindvall
            (mp) Gunnar Goude (mp) Kia Andreasson (mp) Ingegerd Saarinen (mp)
            Mikael Johansson (mp)
          </p>
          <p xml:id="i-WrcYjD6BPF3bAw8mfH6HyA">
            Birger Schlaug (mp)
          </p>
        </div>
      </div>
    </body>
  </text>
</TEI>
