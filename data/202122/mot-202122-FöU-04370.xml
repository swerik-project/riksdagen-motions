<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-FöU-04370">
  <teiHeader>
    <fileDesc>
      <titleStmt>
        <title>med anledning av skr. 2021/22:63 Riksrevisionens rapport om att bygga nationell försvarsförmåga – statens arbete med att stärka arméstridskrafterna</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4370 av Pål Jonson m.fl. (M, KD)</title>
          <idno type="rdwebb">H9024370</idno>
          <rs type="number">4370</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H9024370/text</ref>
          <ref type="dokument_url_html">http://data.riksdagen.se/dokument/H9024370</ref>
          <ref type="dokumentstatus_url_xml">http://data.riksdagen.se/dokumentstatus/H9024370</ref>
          <ref type="docx">http://data.riksdagen.se/fil/31696A85-96C0-4AF1-A32D-990BFA25A6E3</ref>
          <ref type="pdf">http://data.riksdagen.se/fil/DA58BB4A-C926-4AEE-BDE0-213E0042DC61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6umT1k53jwZ9Rr9pvYUNWh</idno>
            <name>Lars Adaktusson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Mb1WrHqwhY4fD5Y5QgbRLn" type="basedOn"/>
        <correspContext corresp="i-Mb1WrHqwhY4fD5Y5QgbRLn">
          <ref>Skrivelse 2021/22:63</ref>
        </correspContext>
        <correspAction xml:id="i-8XJkfinke4vaCnKS3CLCRF" type="signed"/>
        <correspContext corresp="i-8XJkfinke4vaCnKS3CLCRF">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-6umT1k53jwZ9Rr9pvYUNWh"/>
        </correspContext>
        <correspAction xml:id="i-8TJ2VZ8dP2uGCaNt9hpspb" type="submitted">
          <date when="2022-01-14"/>
          <time when="17:09:01"/>
        </correspAction>
        <correspAction xml:id="i-MM7QBVARC9X19D6UeJc2Q8" type="dismissed">
          <date when="2022-01-18"/>
        </correspAction>
        <correspAction xml:id="i-523AR25BiFkw7PyhjxC3aL" type="reviewed">
          <date when="2022-01-18"/>
          <time when="14:16:31"/>
        </correspAction>
        <correspAction xml:id="i-N8AxMXRYjbpqQTdG4PjeFa" type="referred">
          <date when="2022-01-19"/>
        </correspAction>
        <correspAction xml:id="i-3rsqjrZsFQYkQcB9CZqUPt" type="assigned">
          <date when="2022-10-12"/>
          <time when="11:12:44"/>
        </correspAction>
        <correspContext corresp="i-3rsqjrZsFQYkQcB9CZqUPt">
          <ref type="assignedTo">Försvarsutskottet</ref>
        </correspContext>
        <correspAction xml:id="i-AAT95B7pr7C2XFR9Ljsb2V" type="behandlas_i"/>
        <correspContext corresp="i-AAT95B7pr7C2XFR9Ljsb2V">
          <ref type="uppgift">2021/22:FöU4</ref>
          <ref type="ref_dok_id">H901FöU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FöU4</ref>
          <ref type="ref_dok_titel">Riksrevisionens rapport om att bygga nationell försvarsförmåga - statens arbete med att stärka arméstridskrafterna</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4370 av Pål Jonson m.fl. (M, KD)
          med anledning av skr. 2021/22:63 Riksrevisionens rapport om att
          bygga nationell försvarsförmåga – statens arbete med att stärka
          arméstridskrafterna
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-jd5j56L7ZddjdnpSvFmGv">
            Förslag till riksdagsbeslut
          </head>
          <list style="ol">
            <item xml:id="i-LtVeh9pxcWuBjQvRbzpgUV">
              Riksdagen ställer sig bakom det som anförs i motionen om ett
              tilläggsuppdrag till materielförsörjningsutredningen att även
              ta fram en försvarsindustristrategi och tillkännager detta för
              regeringen.
            </item>
            <item xml:id="i-HHiQX6PCZL67aGBmdt2kLP">
              Riksdagen ställer sig bakom det som anförs i motionen om att
              använda principen om ”design to cost” vid större upphandlingar
              av materiel och tillkännager detta för regeringen.
            </item>
            <item xml:id="i-Dsy7uPkpB8hfcWAZDrvPML">
              Riksdagen ställer sig bakom det som anförs i motionen om att
              tillsätta en utredning som ger förslag på hur behovs‑, tillgångs-
              och differensredovisningen för materiel kan stärkas och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-PYnTgqMx46uq7as76TQPtg" type="h1">
            Motivering
          </head>
          <p xml:id="i-3FXWtdgpctnAi2w4rSpbZm">
            Det säkerhetspolitiska läget i Sveriges närområde har stadigt
            försämrats de senaste åren. Rysslands illegala annektering av
            Krim 2014 och pågående krig mot Ukraina har varit en vattendelare
            i europeisk säkerhetspolitik vilken har lett till ökade försvarssatsningar
            i nästan alla europeiska länder, däribland Sverige. För Natos
            del har det inneburit ett ökat fokus på det kollektiva försvaret.
          </p>
          <p xml:id="i-9Lz7e8q26aEdGUqnkpjxxU">
            De ryska truppsammandragningarna vid Ukrainas gräns och krav
            på eftergifter från Nato och USA i december 2021 har ytterligare
            förstärkt den redan negativa trenden. Sverige måste i ljuset av
            denna utveckling stärka det nationella försvaret. Försvars­beslutet
            från december 2020, vilket nu genomförs, är ett första viktigt
            steg i att höja Sveriges försvarsförmåga.
          </p>
          <p xml:id="i-Mof9SZp3k21wxHu2vr8JJK">
            Centralt är att de resurser som läggs på försvaret också används
            optimalt och ger en höjd operativ effekt i det svenska försvaret.
            Det är därför värdefullt med analyser som Riksrevisionens rapport
            om utvecklingen av arméstridskrafterna under perioden 2016–2020.
            Riksrevisionen pekar i sin rapport på ett antal brister som bör
            åtgärdas och ger rekommendationer till såväl regeringen som Försvarsmakten.
          </p>
          <p xml:id="i-BZz7PDuhg5a2ygphmjuqzC">
            Regeringen konstaterar i sin skrivelse att ”Riksrevisionens sammanvägda
            bedöm­ning är att regeringens och Försvarsmaktens arbete med att
            stärka arméstridskrafternas operativa förmåga under försvarsinriktningsperioden
            inte har varit effektivt i alla delar. Brister har identifierats
            när det gäller planering, analys, styrning och genomförande”.
          </p>
          <p xml:id="i-AdJhnJqkhVV7cx2213W5TA">
            Bakgrunden är att Försvarsmakten i och med försvarsbeslutet 2015
            ställde om från att under många års tid ha reducerat numerären
            i myndigheten och inriktat sig mer på internationella insatser
            till att fr.o.m. 2016 tillföras mer resurser och rikta om verksam­heten
            mot nationellt försvar.
          </p>
          <p xml:id="i-VnUEbERqzHSqEu2VCckKCN">
            Det fanns en bristande kunskap om hur läget såg ut i armén när
            införandet av för­svarsbeslutet påbörjades; armén hade inte på
            många år haft brigader som grundläggande organisationsform, försvarsbeslutet
            var i grunden underfinansierat och kostnader för de väsentliga
            säkerhetsintressena (VSI), dvs. stridsflyget och undervattensförmågan,
            ledde till att satsningar på armén prioriterades ned. Det fanns
            även problem när det gällde tillgång till och krigsplacering av
            materiel och personal.
          </p>
          <p xml:id="i-CzRjucyEso4A79Kmt9Pedq">
            Sammantaget ledde detta till en endast svagt positiv utveckling
            av arméförbandens krigsduglighet under inriktningsperioden 2016–2020.
          </p>
          <p xml:id="i-VtNXt98WnCFiFcjJ8HNEfB">
            Mot bakgrund av detta lämnar Riksrevisionen ett antal rekommendationer
            till reger­ingen och Försvarsmakten. Regeringen uppmanas att sätta
            tydliga och uppföljningsbara mål för Försvarsmaktens verksamhet
            samt att säkerställa att hanteringen av de väsent­liga säkerhetsintressena
            inte ska leda till kortsiktiga omplaneringar som får konsekven­ser
            för förbandsproduktionen.
          </p>
          <p xml:id="i-RxunDFoecqnsaUw8WAb5Er">
            Försvarsmakten uppmanas bl.a. att utveckla arbetet med att säkerställa
            arméns för­måga att mobilisera inom angiven tid, bl.a. avseende
            krigsplacering av materiel, samt att ta fram konsekvensbeskrivningar
            av regeringens styrning och behovsanalyser avseende utvecklings-
            eller förändringsarbeten.
          </p>
          <p xml:id="i-CsB3hWg9m5UcEC4AxndcpH">
            Moderaterna och Kristdemokraterna skulle därför vilja peka på
            ett antal åtgärder för att avhjälpa de brister som Riksrevisionen
            har lyft.
          </p>
          <p xml:id="i-GydkDZa43vyDLTV9iEq4s1">
            En fungerande materielförsörjning är en central funktion för
            att armén ska kunna lösa sina uppgifter och det är också ett område
            där det enligt Riksrevisionen har funnits svagheter.
          </p>
          <p xml:id="i-5RqniFZ3N9TkYEtrtCBSpv">
            För närvarande arbetar en utredning med att ta fram förslag på
            en ny materielförsörj­ningsstrategi för det militära försvaret.
            Utredningen har bl.a. i uppdrag att närmare analysera statens
            åtaganden när det gäller de väsentliga säkerhetsintressena. Det
            är bra att detta tydliggörs. Dock hade det behövts en bredare
            ansats med en kombinerad materiel- och försvarsindustristrategi
            för att ta ett helhetsgrepp på hanteringen av de väsentliga säkerhetsintressena.
            Kostnaderna som VSI:erna genererar är inte bara kopp­lade till
            försvarets materielförsörjning utan har också bredare industripolitiska
            implika­tioner. Det kan t.ex. handla om möjligheten att exportera
            svenskproducerade plattformar som stridsflygplan, ubåtar och ytstridsfartyg
            till andra länder.
          </p>
          <p xml:id="i-GP79Qgh4YGirNjNLayCbSv">
            Därför bör regeringen ge materielförsörjningsutredningen ett
            tilläggsuppdrag att även ta fram en försvarsindustristrategi som
            är taktad mot den nya materielförsörjnings­strategin.
          </p>
          <p xml:id="i-WzkPNoS8agiEzeNwERjQXG">
            Försvarsberedningen har pekat på vikten av att Försvarsmakten
            och övriga myndig­heter i det militära försvaret arbetar utifrån
            principen utformning inom ekonomisk ram, det som på engelska benämns
            ”design to cost”. Det innebär att anskaffning av materiel såväl
            som förbandsverksamheten måste anpassas efter tillgängliga medel,
            t.ex. när det kommer till volym och kravspecifikationer. Försvarsberedningen
            föreslår att om fördyr­ingar uppstår ska omprioritering i första
            hand ske inom ramen för berörd verksamhet eller inom berört materielprojekt,
            t.ex. genom anpassning av kraven.
          </p>
          <p xml:id="i-GsJNbXZakTyjfDXHgB47kN">
            Regeringen bör därför framgent använda principen utformning inom
            ekonomisk ram, ”design to cost”, vid upphandling av större materielprojekt
            för att skapa större förutsägbarhet och minimera oförutsedda undanträngningseffekter.
          </p>
          <p xml:id="i-4nXJD2MHQLK3e3P4Lwpx3B">
            Trots återkommande satsningar på basplattan de senaste åren,
            där saker som ammu­nition, personlig utrustning och standardfordon
            ingår, finns fortfarande stora brister. Vad som också är oroväckande
            är att kunskapen om exakt vad för materiel som finns, var den
            finns och status på den är bristfällig.
          </p>
          <p xml:id="i-8qJjw46Fv4fmWALVyZKEEF">
            Utifrån behovet av att skapa operativ förmåga här och nu måste
            denna problematik åtgärdas. I utredningen om Försvarsmaktens långsiktiga
            materielbehov understryks att behovs‑, tillgångs- och differensredovisningen
            av materiel bör stärkas.
          </p>
          <p xml:id="i-VbHxxSm1cGMQLMzGAe2XE">
            Riksrevisionen pekar också i sin rapport på att dålig kunskap
            om utgångsläget samt problem i materielförsörjningen på förbanden
            har varit uppenbara brister.
          </p>
          <p xml:id="i-L9i1NUAHefFCJqxzjquVam">
            Därför anser vi att det bör tillsättas en utredning som gör en
            inventering av situa­tionen när det gäller framför allt mängdmateriel
            och som ger förslag på hur behovs‑, tillgångs- och differensredovisningen
            för materiel kan stärkas. Även ansvarsfördelning­en när det gäller
            materieltillgången bör tydliggöras.
          </p>
          <p xml:id="i-Xh8xu2CkfaDf5R5gUGxN87">
            Försvaret lider i dag stor brist på kvalificerad ammunition.
            Marginalerna är små. Det försämrade säkerhetsläget motiveringar
            förstärkningar av tillgången på kvalificerad för­svarsmateriel
            på kort sikt. Moderaterna och Kristdemokraterna anser att Försvarsbered­ningen
            snarast bör kallas samman, så att riksdagen kan fatta beslut om
            tilläggsanslag som stärker försvaret av Sverige. Som ett led i
            detta arbete bör regeringen uppdra åt överbefälhavaren att skyndsamt
            inkomma med en förteckning över möjliga reformer som på kort sikt
            kan genomföras för att höja beredskapen och stärka försvarsförmågan,
            vilket inbegriper arméstridskrafterna.
          </p>
          <p xml:id="i-N7UQCQy1b2LigTMyBMGte9">
            Det försämrade säkerhetsläget inskärper allvaret i att så snart
            som möjligt kunna höja förmågan i det svenska försvaret. En viktig
            del i det är att avhjälpa de brister som Riksrevisionen har identifierat
            vilka har negativa effekter på både kort och lång sikt.
          </p>
        </div>
        <div type="motSignatures">
          <list>
            <item xml:id="i-GB53SArFkpuRw7vppxX4Ny">
              Pål Jonson (M)
            </item>
            <item xml:id="i-6vmWeAKV2QUgb6ZTg7aCLB">
              Mikael Oscarsson (KD)
            </item>
            <item xml:id="i-BWy9HDkqyUcqHGZcE45SJk">
              Jan R Andersson (M)
            </item>
            <item xml:id="i-KTnKCWRVNN4DzQugmV3og3">
              Jörgen Berglund (M)
            </item>
            <item xml:id="i-MQqMa5wRHTyDmwwNvafYxK">
              Alexandra Anstrell (M)
            </item>
            <item xml:id="i-FWXbcQBZ9JhHNY6MP96g5H">
              Jessika Roswall (M)
            </item>
            <item xml:id="i-6S5hWHPH9JyDyMMVepPWwR">
              Lars Adaktusson (KD)
            </item>
          </list>
        </div>
      </div>
    </body>
  </text>
</TEI>
