<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02510">
  <teiHeader>
    <fileDesc>
      <titleStmt>
        <title>Upprättelse för vanvårdade barn</title>
        <author corresp="i-TJXJRG7PGZM8NUN9QQ1EdE">av Margareta Larsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2510 av Margareta Larsson (SD)</title>
          <idno type="rdwebb">H2022510</idno>
          <rs type="number">2510</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022510/text</ref>
          <ref type="dokument_url_html">http://data.riksdagen.se/dokument/H2022510</ref>
          <ref type="dokumentstatus_url_xml">http://data.riksdagen.se/dokumentstatus/H2022510</ref>
          <ref type="docx">http://data.riksdagen.se/fil/C5634B71-1CD3-4233-9CBA-A1C9F6D53B25</ref>
          <ref type="pdf">http://data.riksdagen.se/fil/C0C3C054-1C0A-43BC-8788-EB8C4B7F932B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Larsson</name>
            <state type="partyAffiliation" ref="Q504069">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KL1xPE9xhnqdjUetQ1wyK7" type="signed"/>
        <correspContext corresp="i-KL1xPE9xhnqdjUetQ1wyK7">
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-924uhqhXAaGpoRFNWvyADW" type="submitted">
          <date when="2014-11-10"/>
          <time when="16:09:51"/>
        </correspAction>
        <correspAction xml:id="i-Akec3LzFGC4UaG84cR5gnu" type="referred">
          <date when="2014-11-12"/>
        </correspAction>
        <correspAction xml:id="i-6jkkSwXJXdahta6RPum6F1" type="assigned">
          <date when="2016-04-27"/>
          <time when="15:20:40"/>
        </correspAction>
        <correspContext corresp="i-6jkkSwXJXdahta6RPum6F1">
          <ref type="assignedTo">Socialutskottet</ref>
        </correspContext>
        <correspAction xml:id="i-CsriiixXpxSs9CmqdZEMiW" type="behandlas_i"/>
        <correspContext corresp="i-CsriiixXpxSs9CmqdZEMiW">
          <ref type="uppgift">2014/15:SoU1</ref>
          <ref type="ref_dok_id">H201SoU1</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DE8Bfer67Ms8uRiPJw2nXh" type="motHeader">
        <div xml:id="i-KpYUwmMk6jJSK1JJW1hPZb" type="motTitle">
          Motion till riksdagen 2014/15:2510 av Margareta Larsson (SD)
          Upprättelse för vanvårdade barn
        </div>
      </div>
      <div xml:id="i-KxtFeXjKYvemc84uqoHE4q" type="motBody">
        <div xml:id="i-Tqs9sHmEKm8jMdfTb357gz" type="motProposal" subtype="förslag">
          <head xml:id="i-9rs5zm4z6cCZoiGzxwfxqs">
            Förslag till riksdagsbeslut
          </head>
          <list xml:id="i-KT2rrqUCDkkwhdg3ZB9VNy" style="ol">
            <item xml:id="i-Q3o15hAtmM6uFzKh1agntS">
              Riksdagen tillkännager för regeringen som sin mening vad som
              anförs i motionen om att införa möjligheten att överklaga Ersättningsnämndens
              beslut.
            </item>
            <item xml:id="i-F3RGKJLUXEfHtZCZucQ38W">
              Riksdagen tillkännager för regeringen som sin mening vad som
              anförs i motionen om att inrätta en specialavdelning för att behandla
              frågor om ersättning från det allmänna på grund av övergrepp,
              brister eller vanvård i samband med åtgärder enligt socialtjänstlagen.
            </item>
            <item xml:id="i-JzwvwMtwMFLZBifMyrnN39">
              Riksdagen tillkännager för regeringen som sin mening vad som
              anförs i motionen om att förvaltningsprocesslagen och rättegångsbalken
              ska gälla fullt ut för förhandlingar i Ersättningsnämnden.
            </item>
            <item xml:id="i-AmpAzWzdEWv2ynKS8qvdQh">
              Riksdagen tillkännager för regeringen som sin mening vad som
              anförs i motionen om att tidsfristen för ersättning för vanvård
              tas bort.
            </item>
            <item xml:id="i-TaZtP4j4yBK2ST74tneRah">
              Riksdagen tillkännager för regeringen som sin mening vad som
              anförs i motionen om att de finska krigsbarn som vanvårdats omfattas
              av möjligheten att ansöka om ersättning hos Ersättningsnämnden.
            </item>
            <item xml:id="i-L1qnQ4Da5UVb8yAdbEEadf">
              Riksdagen tillkännager för regeringen som sin mening vad som
              anförs i motionen om behandlingen av personer som får avslag på
              sin ansökan om ersättning från Ersättningsnämnden.
            </item>
            <item xml:id="i-Qi7pxBPJZahCgYMsvqJmz3">
              Riksdagen tillkännager för regeringen som sin mening vad som
              anförs i motionen om att inrätta en granskande kommitté.
            </item>
            <item xml:id="i-KmMML3XwC3QoErNvECvfov">
              Riksdagen tillkännager för regeringen som sin mening vad som
              anförs i motionen om att lunchersättning ska gälla enligt Skatteverkets
              schablon.
            </item>
            <item xml:id="i-QdbNbV25dcHzq1d5vTi9e3">
              Riksdagen tillkännager för regeringen som sin mening vad som
              anförs i motionen om att svenska staten betalar ut ersättning
              till den sökande om den sökande beviljas sådan.
            </item>
            <item xml:id="i-M4NsvXVTeJeBt8csFHMZ1j">
              Riksdagen tillkännager för regeringen som sin mening vad som
              anförs i motionen om att införa full regressrätt för att återkräva
              beloppen från kommunerna.
            </item>
          </list>
        </div>
        <div xml:id="i-6yCJKScy2AZuMNdrwBAtSL" type="motContent">
          <head xml:id="i-G77uwy9wmPiBoDHkuZ3qW6" type="h1">
            Motivering
          </head>
          <p xml:id="i-4LeEAZg6vWPrDjPgsNd7fa">
            Ersättningsnämnden är en statlig myndighet som grundades genom
            en överenskommelse mellan sju riksdagspartier för att pröva om
            ersättning ska utbetalas till personer som varit vanvårdade mellan
            1920 och 1980 i barnhem och på fosterhem. Vem som egentligen bär
            skulden för att det gått snett i frågan kring ersättning till
            de personer som utsatts för övergrepp och vanvård är oklart. Kanske
            är det Ersättningsnämndens juridiska ledning, som förefaller ha
            hittat på egna bedömningskriterier gällande allt från uppsåt till
            tvångskrav. Klart är i alla fall att mer än hälften av de barn
            som ansökt om ersättning och som vanvårdades i fosterhem och på
            barnhem inte fått vare sig ersättning eller upprättelse. Hur många
            som helt enkelt struntat i att söka är oklart, men borde vara
            många gånger fler.
          </p>
          <p xml:id="i-HdhhNLy1dXeJ8Sc2dw5Rg3">
            Alltså, hälften har fått avslag, trots rapporter om misshandel,
            sexuella övergrepp och psykiskt våld. Ett livslångt handikapp
            blev ofta resultatet av denna vanvård som kunde pågå i åratal
            utan att någon reagerade. Vi vill påstå att det under byggandet
            av det svenska folkhemmet fanns en smutsig skuggsida med människohandel
            som en offentlig verksamhet; kantad med pennalism, slavarbete,
            pedofili och ett övermåttan av all sköns grymhet. Obegripligt
            är dock att man i nutid instiftade en juridisk kullerbytta som
            inte tillåter överklagan (en fråga som troligen kommer prövas
            i Europadomstolen). Självmordsfrekvensen som redan är skyhög i
            den här gruppen späs därmed på genom samhällets avsaknad av ansvar
            för sin skuld.
          </p>
          <p xml:id="i-2qW7bVHtWKkLcoWaTf4gyN">
            När det gäller lagen om ersättning till dem som vanvårdats ansågs
            det från lagstiftarens sida viktigt att ledamöter i Ersättningsnämnden
            skulle ge ett förtroendeingivande och ödmjukt intryck. Samhällets
            brottsoffer skulle kunna känna sig trygga och slappna av trots
            en befogad rädsla för myndigheter och annan överhet. Vi har pratat
            med flera som vittnar om att den muntliga förhandlingen känts
            som om de stått inför en inkvisition.
          </p>
          <p xml:id="i-U9yryhYzYa9q3tPA4juMzT">
            I Ersättningsnämnden ska äldre människor tvingas minnas detaljer
            från det man var fem år om antal blåmärken, snytingar och tillhyggen
            som använts och hur ofta för att inte verka vag i sin framställan.
            I vissa fall tillåts sökande ta med ett stöd in till nämnden,
            andra inte. Om ett stöd tillåts närvara får denne inte säga ett
            ord för att hjälpa personen att minnas. Ibland får sökande sin
            rättmätiga tid på 30 minuter att framföra sin talan. Andra får
            drygt 10 minuter innan man hänvisas ut. Sammanfattningsvis törs
            jag påstå att det rättshaveri som Ersättningsnämnden utvecklats
            till måste göras om från grunden efter att dess tid löpt ut.
          </p>
          <p xml:id="i-H2eHAHg7MxySWJf3j2dL3r">
            Sverige ska ta ansvar för sina medborgare på riktigt. Utifrån
            ett äkta engagemang kan vi visa omvärlden att vi är uppriktiga
            i vår strävan att tvätta vår smutsiga byk efter folkhemsbygget.
            I jämförbara länder har andelen som fått sin ansökan om ersättning
            beviljad varit betydligt högre.
          </p>
          <head xml:id="i-TzH2TNUp1mY4jYcrwNcXeu" type="h1">
            SVERIGEDEMOKRATERNAS FÖRSLAG
          </head>
          <p xml:id="i-LdmJKQ6wxdoNwLTx51qKpH">
            Det överhängande problemet i skrivande stund är att Sverige har
            haft riksdagsval i september 2014 och rätten att söka ersättning
            går ut den 31 december 2014 (ämnet behandlas i en separat motion).
            Det finns således inte mycket tid att bereda de människor som
            fått avslag att göra en ny ansökan eller att motivera de människor
            som känner att det är orimligt hårda krav att ansöka om ersättning.
            Oavsett om Sveriges lagstiftare lyckas korrigera den skada som
            Ersättningsnämnden ställt till med vill Sverigedemokraterna ändå
            föreslå följande.
          </p>
          <p xml:id="i-UxLoXbksyx4PZTRGvG4EXA">
            Det har byggts upp en viss kompetens hos Ersättningsnämnden,
            som det vore olyckligt att gå miste om; om man skulle bestämma
            sig för att samhället har ett ansvar för dem den tar över tillsynen
            och fostringsansvaret för.
          </p>
          <p xml:id="i-RjWa6otnKPWCgxUogSJbwP">
            Sverigedemokraterna föreslår att riksdagen beslutar om att Ersättningsnämndens
            beslut ska kunna gå att överklaga. På så sätt undgår Sverige även
            eventuellt ansvar för den talan som vissa sökanden väckt vid Europadomstolen.
            En möjlighet att överklaga innebär att Ersättningsnämnden kan
            fortsätta att avgöra ärenden som redan väckts och som kommer komma
            in under de närmaste åren. En möjlighet att överklaga innebär
            dock att besluten får den juridiska vederhäftighet som så akut
            behövs.
          </p>
          <p xml:id="i-8v9jBc8MzshxTttauvsris">
            Sverigedemokraterna föreslår att riksdagen beslutar att t.ex.
            Kammarrätten i Stockholm ska inrätta en specialavdelning för att
            behandla frågor om ersättning från det allmänna på grund av övergrepp,
            brister eller vanvård i samband med åtgärder enligt socialtjänstlagen.
            Vår förhoppning är att riksdagen även inser, efter debaclet med
            Ersättningsnämnden, att samhällets ansvar för samhällets brister
            inte bör avgöras av en statligt inrättad nämnd; med ledamöter
            som ingår i regeringens vanliga ”nämnd-pool”. I framtiden hoppas
            vi att förvaltningsrätterna kan ta över ansvaret inom sina respektive
            jurisdiktioner, efter att Ersättningsnämnden avvecklats. Domstolarnas
            beslut, i sin tur, ska vara överklagbara till t.ex. Kammarrätten
            i Stockholm.
          </p>
          <p xml:id="i-4FWtY6hKqAqxXxAyJUFvx7">
            Förvaltningsprocesslagen och rättegångsbalken, i tillämpliga
            delar, ska gälla fullt ut för förhandlingar i Ersättningsnämnden.
            Detta inkluderar transparens (med möjlighet till lyckta dörrar
            och yppandeförbud), fullgoda motiveringar, rätt till biträde,
            rätt till fri bevisprövning, rätt till muntlig förhandling (utifrån
            riktiga kriterier och inte Ersättningsnämndens hittepå dito),
            rätten till en förhandling som får ta den tid som krävs för att
            avgöra målet osv.
          </p>
          <p xml:id="i-YEns4RGxgMVtcBUJGAunZU">
            Sverigedemokraterna anser att dels var den överenskommelse som
            de övriga sju partierna slöt alltför sträng och dels var den exkluderande.
            Vi föreslår att det klart ska framgå av eventuella lagförslag
            att tidsfristen 1920–1980 tas bort och att det ska införas ett
            ”mjukt” rekvisit som låter rättstillämparen, dock inte Ersättningsnämnden,
            ta ställning till om t.ex. ”samhället haft ett ansvar för placeringen”.
            Idag har inte personer rätt till ersättning för att de hamnat
            på fel sida om RÅ 1970:19, denna situation måste upphöra om någon
            som är inblandad som beslutsfattare på någon nivå ska ha hedern
            kvar i behåll. Om Regeringsrätten visade att den kunde meddela
            riktiga domar på 70-talet, finns ingen anledning att, för oss
            lagstiftare, tro att Regeringsrätten inte är förmögen att hantera
            förarbetsuttalanden och dess konsekvenser igen.
          </p>
          <p xml:id="i-H9Sdp61xvwiVKxMEd9v7Sa">
            Sverigedemokraterna anser även att stupstocksregeln med 1980
            som bortre gräns ska avskaffas. Det finns inga juridiska bevekelsegrunder
            för varför man, godtyckligt, valde just 1980. Som professorer
            i juridik påpekat; preskriptionsargumentet håller inte och inte
            heller argumentet om dubbelkompensation.
          </p>
          <p xml:id="i-XZLcxysxUSk7avBCJQksEs">
            En förändring innebärande att personer som blivit vanvårdade
            helt eller delvis efter 1980 kan ansöka om ersättning bör införas
            först efter att rätten att överklaga införts. I annat fall riskerar
            man att olika vanvård bedöms olika av Ersättningsnämnden. Motionärerna
            föreslår dock inte att man ska avskaffa bedömningskriteriet att
            bedömningen ska ske utifrån vad som ansågs normalt eller okej
            inom samhällsvården vid den aktuella tidpunkten. Man måste förhålla
            sig till att synen på barnuppfostran förändrats, men det vi sett
            i form av avslag har till och med fått ledande forskare, tillika
            delaktiga i Vanvårdsutredningen, att ifrågasätta Ersättningsnämndens
            beslut.
          </p>
          <p xml:id="i-GhEjMuY2sV2cdWravPW7eH">
            Sverigedemokraterna tror att Ersättningsnämndens snäva kriterier
            för vem som är behörig att söka förvånat många som är ledamöter
            i den lagstiftande församlingen. I det tidigare förarbetet räcker
            det att ”sociala myndigheter valt ut det fosterhem” där vanvården
            förekommit så ska man kunna ansöka om ersättning. Regeringen konstaterar
            även i sin prop. ”möjligheten till ersättning ska omfatta inte
            endast omhändertaganden utan samtycke, dvs. med tvång, utan även
            fall där omhändertagandet skett med samtycke, dvs. på frivillig
            väg”. Frågan är därför varför det är omöjligt för t.ex. finska
            krigsbarn att söka ersättning eller att alla som inte kan gräva
            fram ett dokument, från ett gallrat kommunalt arkiv, automatiskt
            får avslag. Vi föreslår att det genom ett klargörande i 1 § fastställs
            att det inte endast är ”omhändertaganden” som ska vara avgörande
            för ersättning. Utan att även det som lagstiftaren en gång tog
            ställning till ska kunna ge den sökanden ratione materiae. I klartext,
            utan juristspråk, ska varje person som blivit vanvårdad medan
            han/hon varit i samhällets vård under perioden 1920–1980 vara
            berättigad att ansöka om ersättning för att vederbörande blivit
            vanvårdad inom ramen för sin placering.
          </p>
          <p xml:id="i-XBm5sSsukL1iPwbFfEhVZr">
            Med anledning av vad som sagts tidigare om suicidrisk anser Sverigedemokraterna
            att uppföljningen av avslag måste bli bättre. De som söker ersättning
            enligt den aktuella lagen är fruktansvärt ”trasiga”. De kan inte
            behandlas som enligt gällande regelverk, något Margareta Larsson
            (SD) varnat om tidigare. De behöver få delar av sitt förtroende
            för samhället återställt. Även om, efter det sadistiska, pennalistiska
            och pedofilistiska övergrepp vederbörande blivit tvingad att utstå,
            man får ha förståelse för att vederbörandes förtroende är helt
            förbrukat, är det viktigt att hanteringen av avslag inte driver
            fler människor i döden eller självskadebeteende. Det finns ett
            flertal samhällsaktörer som kan bistå och vara behjälpliga vid
            ett avslag på ansökan om ersättning. Vi har t.ex. inom ramen för
            Svenska kyrkan föreslagit att kyrkan kan agera stödjande. Men,
            framförallt måste eventuella avslag överlämnas personligen och
            varje person som får avslag ska erbjudas personlig uppföljning.
            Annars riskerar lagstiftaren att stifta lagar som inget individuellt
            samvete kan bära ensamt.
          </p>
          <p xml:id="i-JUZmA7E5PYz2AXtw9UXi9N">
            I de flesta situationer i en domstol eller inför en tribunal,
            särskilt när det är fråga om att göra sina rättigheter gällande,
            har man rätt att ta med sig ett biträde. Sverigedemokraterna är
            medvetna om att det är svårt för många att lätta sitt hjärta inför
            andra, men det ska var en oåterkallelig rättighet för varje sökanden
            att ta med sig en person som kan vara behjälplig att påminna personen
            om vad som hänt och vad som borde tas upp. Denna person ska givetvis
            ges rätt att påminna sökanden om händelser och detaljer som glöms
            bort i förhandlingen. Att sökanden inte nämner all fakta under
            en förhandling kan orsakas av flera aspekter. En del tar lugnande
            mediciner för att orka med att utsättas för nämndens tryck. I
            andra fall blockeras minnet av upplevelsen av att bli styrd i
            frågor av nämnden och tappar fokus på de egna upplevelserna. En
            person som varit utsatt för övergrepp och vanvård av allvarlig
            art har ofta ett normaliserat förhållande till t.ex. ”ofta”. Ett
            begrepp som beskriver frekvens, men som när det gäller misshandel
            med skärp kan avse allt från en gång per år till varje vecka.
            Sverigedemokraterna hävdar att samma rätt till processledning
            som gäller i FT-mål ska erkännas sökanden i Ersättningsnämnden.
            Samma rätt som erkänns tilltalade i brottmål ska erkännas sökanden
            i Ersättningsnämnden. Samma rätt som en enskild har i förvaltningsrätten
            ska erkännas sökanden. Varje sökande ska ha rätt till ett biträde,
            en vän eller en släkting, eller ett juridiskt biträde vid förhandlingar
            inför förvaltningsrätten, t.ex. Kammarrätten i Stockholm eller
            Ersättningsnämnden. [Vi är även beredda att budgetera för extra
            rättshjälpsmedel, specifikt för den aktuella frågan.]
          </p>
          <p xml:id="i-6B64BcyQEnRn1aRiawDuDU">
            Vi menar, efter att ha gått igenom en stor mängd avslag, att
            det behövs en oberoende kommitté för att gå igenom avgöranden
            som meddelats av Ersättningsnämnden. Denna granskning bör innehålla
            personer från såväl de vanvårdade själva, professionell expertis
            på såväl vanvårdsfrågan som på ersättningsrätt och de åtta riksdagspartierna.
            Vi har sett redan i inledningsskedet hur forskare gått till angrepp
            mot Ersättningsnämndens bedömningar när det gällde rekvisitet
            ”tidsadekvat” bedömning. Vidare finns det frågetecken kring bedömningen
            av ”omhändertagande”, statens ansvar, ”principalansvar”, omsorgsansvaret
            hos fosterföräldrar, bältesläggningar, isoleringsåtgärder och
            socialsekreterare som skrattar åt sökanden när denne berättar
            om övergrepp. Med orden ”att det var stryk han behövde”. Vår bevekelsegrund
            är att det blivit fel i upprättelsen för de vanvårdade. Oavsett
            vems fel det var, är det upp till lagstiftaren att återställa
            det förtroende som barnen hade till samhället och visa att när
            samhället tar ansvar, tar det ansvar fullt ut.
          </p>
          <p xml:id="i-TzE2kKL6FrAT4w93nWhxZF">
            Ett ytterligare exempel på hur samhället fortsätter att förnedra
            de vanvårdade är att lunchersättning erbjuds. Något som riksdagen
            informerades om, men som vi misstänker de flesta som stod utanför
            överenskommelsen missade att kolla upp, är att lunchersättningen
            beräknas utifrån en regeringsförordning som inte uppdaterats på
            30 år. Värt att notera är att en dagens lunch i centrala Stockholm,
            Ersättningsnämnden ligger ett stenkast från Stureplan, inte kostar
            60 kronor. Vi anser att riksdagen antingen bör lagstifta om att
            lunchersättningen enligt vanvårdslagen ska vara i enlighet med
            Skatteverkets skattefria schablon eller också att regeringen bör
            ändra sin förordning till ett högre belopp.
          </p>
          <p xml:id="i-GWWCRae9Fenv4QhZMZREEV">
            Som framgick av den inledande texten anser Sverigedemokraterna
            att det inte är ett enskilt övertramp det är fråga om eller att
            samhället kan skylla ifrån sig på enskilda tjänstemän, familjer
            eller barnhem. Det har varit avsaknad av ansvar och känslan av
            maktfullkomlighet som är styrande. Vi anser att det är barnets
            bästa som ska stå i centrum. Ansvaret historiskt är tudelat, det
            har dels varit staten som med grund i makarna Myrdals syn på samhällsutvecklingen
            och dels kommunernas prioriteringar inom ramen för sina budgetmedel
            som varit styrande. Vi anser att när samhället tar ifrån ett barn
            från sin familj är samhället skyldigt att tillhandahålla samma
            tillsyn som en överbeskyddande moder. Ansvaret hos den enskilde
            förövaren är dock inte utsläckt; pedofiler, våldtäktsmän, våldsbrottslingar
            och andra ska fortsätta att utge skadestånd och brottsofferersättning.
            Det vi menar är att samhället, genom att överta vårdnadsansvaret,
            har ett ansvar utöver den direkta gärningsmannen. I de flesta
            fall försatte samhället offret i den aktuella situationen. Det
            är således två helt olika saker som ersättningen ska avse. Den
            ena är för det specifika brott som begåtts och den andra är för
            samhällets ansvar för att den inte var ”varsam”. I grund och botten
            ska förövaren betala och i många fall är det uppenbart att kommuner
            fallit ifrån när det gäller sitt eget ansvar. För att ingen ska
            behöva bli utsatt för att kommuner lägger ned mer pengar på ombudskostnader
            än på ersättning till någon som blivit trakasserad, mobbad, tagit
            livet av sig, vanvårdad, bortlämnad på jour till pedofiler eller
            vårdslöst lämnad till misshandlande släktingar, föreslår Sverigedemokraterna
            att svenska staten, om beslutet går den sökanden till mötes, betalar
            ut ersättning till den sökande. Därefter behövs regler i, förslagsvis,
            kommunallagen för att staten ska kunna, med full regressrätt,
            återkräva beloppen från kommuner. Allt under presumtionen att
            kommunerna inte tar sitt ansvar på allvar, och antingen underfinansierar
            sin verksamhet eller också helt enkelt sitter fast i ett gammalt
            synsätt när det gäller barnuppfostran.
          </p>
        </div>
        <div xml:id="i-BybZJZpYGo3aBuQkamZJb2" type="motSignatures">
          <list xml:id="i-CY9s5QSLjkBFWr1b149s1">
            <item xml:id="i-CAEiPBhQLDoiJdPoGqx6DW" who="i-TJXJRG7PGZM8NUN9QQ1EdE">
              Margareta Larsson (SD)
            </item>
          </list>
        </div>
      </div>
    </body>
  </text>
</TEI>
