<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-00806">
  <teiHeader>
    <fileDesc>
      <titleStmt>
        <title>Drönare</title>
        <author corresp="i-KGa34znP4SNkFTbwiVao8N">av Erik Ottoson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:806 av Erik Ottoson (M)</title>
          <idno type="rdwebb">H302806</idno>
          <rs type="number">806</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H302806/text</ref>
          <ref type="dokument_url_html">http://data.riksdagen.se/dokument/H302806</ref>
          <ref type="dokumentstatus_url_xml">http://data.riksdagen.se/dokumentstatus/H302806</ref>
          <ref type="docx">http://data.riksdagen.se/fil/98E886DF-D83B-4FE3-8805-9E0D390E8D2C</ref>
          <ref type="pdf">http://data.riksdagen.se/fil/A3F1ECCE-0E4A-48F2-A610-E6D2CAA186ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5e9uKbMud15iLACybD7wh1" type="signed"/>
        <correspContext corresp="i-5e9uKbMud15iLACybD7wh1">
          <note type="signatory" corresp="i-KGa34znP4SNkFTbwiVao8N"/>
        </correspContext>
        <correspAction xml:id="i-Tu2FByLDK6MTCUoY8aEhxa" type="submitted">
          <date when="2015-10-02"/>
          <time when="14:16:30"/>
        </correspAction>
        <correspAction xml:id="i-4wjZukinkNEqLLK8cFbpmo" type="referred">
          <date when="2015-10-13"/>
        </correspAction>
        <correspAction xml:id="i-TMLswhjUKNnCrmQzG1doeD" type="assigned">
          <date when="2016-05-12"/>
          <time when="10:09:13"/>
        </correspAction>
        <correspContext corresp="i-TMLswhjUKNnCrmQzG1doeD">
          <ref type="assignedTo">Trafikutskottet</ref>
        </correspContext>
        <correspAction xml:id="i-PtFXQ53tQRrQFUxuvZ59bj" type="behandlas_i"/>
        <correspContext corresp="i-PtFXQ53tQRrQFUxuvZ59bj">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LDX911DS6bgxLn39hxEcaN" type="behandlas_i"/>
        <correspContext corresp="i-LDX911DS6bgxLn39hxEcaN">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6UtAN6WxsLEVvd3Rd5S96r" type="behandlas_i"/>
        <correspContext corresp="i-6UtAN6WxsLEVvd3Rd5S96r">
          <ref type="uppgift">2015/16:TU14</ref>
          <ref type="ref_dok_id">H301TU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-THo9We65PvcMdPN3j5VkkQ" type="motHeader">
        <div xml:id="i-Xr4VySTAGFUY5DBA9uuwma" type="motTitle">
          Motion till riksdagen 2015/16:806 av Erik Ottoson (M) Drönare
        </div>
      </div>
      <div xml:id="i-AUDybFASp4LeQnKhPA9NW2" type="motBody">
        <div xml:id="i-WPFX69GSEdhSzHJjZkz76F" type="motProposal" subtype="förslag">
          <head xml:id="i-AQXnd5siX8PKcaqmtsDWpN">
            Förslag till riksdagsbeslut
          </head>
          <list xml:id="i-FVGTgfNpUSF3dNPSDgDAb3" style="ol">
            <item xml:id="i-RNT5ZiZCj77xivPN1yDj3x">
              Riksdagen ställer sig bakom det som anförs i motionen om att
              utföra samhällsservice på nya och effektivare sätt med drönare
              och tillkännager detta för regeringen.
            </item>
            <item xml:id="i-V2MBvStiydjH74RsZUUiLK">
              Riksdagen ställer sig bakom det som anförs i motionen om vikten
              av att skapa ordning och reda i luftrummet och tillkännager detta
              för regeringen.
            </item>
            <item xml:id="i-4YY6Jc6gehYMJTgHRjV5GZ">
              Riksdagen ställer sig bakom det som anförs i motionen om att
              ett uppdrag till berörda myndigheter bör ges så att arbetet med
              att anpassa regelverket och kontrollzonerna kan komma till stånd
              redan innan de internationella överenskommelserna finns på plats
              och tillkännager detta för regeringen.
            </item>
            <item xml:id="i-6kTPEdwL7oc5ZouBVENt5H">
              Riksdagen ställer sig bakom det som anförs i motionen om behovet
              av förnyad lagstiftning med syfte att skapa bättre och säkrare
              förutsättningar för drönartrafik i svenskt luftrum och tillkännager
              detta för regeringen.
            </item>
            <item xml:id="i-NEyRQDbizmax4hSzh2XR7H">
              Riksdagen ställer sig bakom det som anförs i motionen om behovet
              av tydligare regelverk för fotografering från drönare och tillkännager
              detta för regeringen.
            </item>
            <item xml:id="i-55HrNUTM1Y3T7d967k7v3p">
              Riksdagen ställer sig bakom det som anförs i motionen om behovet
              av ett fortsatt målmedvetet säkerhetsarbete kring drönartrafik
              i luftrummet och tillkännager detta för regeringen.
            </item>
            <item xml:id="i-862YK4w4VqhYL5ywpByxut">
              Riksdagen ställer sig bakom det som anförs i motionen om behovet
              av ökade möjligheter för brottsbekämpning i luftrummet med anledning
              av det ökade antalet drönare och tillkännager detta för regeringen.
            </item>
          </list>
        </div>
        <div xml:id="i-DzQrKBLN1V81wKsTcXP7iy" type="motContent">
          <head xml:id="i-Lk8UxD6xXKD3tcghwCiezu" type="h1">
            Motivering
          </head>
          <p xml:id="i-JofXkVjjqkSnaHug6NpnFE">
            Antalet obemannade luftfarkoster i det svenska och internationella
            luftrummet har ökat explosionsartat de senaste åren och inget
            tyder på att ökningen börjar avta, snarare tvärtom. Med förbättrad
            teknik, allt enklare gränssnitt gentemot föraren och allt billigare
            teknik kommer antalet obemannade luftfarkoster (drönare) alltjämt
            att öka. Risken för allt större oordning i luftrummet blir därför
            alltmer påtaglig och dagens regelverk riskerar att snabbt bli
            föråldrat likväl som möjligheterna att beivra brottslighet i luftrummet.
            Den tekniska utvecklingen på drönarområdet bokstavligen flyger
            fram när allt mer avancerade tekniska lösningar möjliggör förarlös
            flygning för att utföra allt mer komplicerade uppdrag. Såväl inom
            areella näringar som logistik och en rad andra områden kommer
            drönarna med stor sannolikhet att bli vanligt förekommande och
            helt normaliserade inom bara några år. Att kunna leverera en defibrillator
            (hjärtstartare) till en otillgänglig plats innan ambulansen hinner
            fram eller antihistamin (allergimedicin) till en patient med en
            allvarlig allergisk reaktion kan innebära räddade liv. Att leverera
            post med drönare till avlägsna platser kan spara både pengar och
            miljö samtidigt som det viktiga samhällsuppdraget eventuellt kan
            uppfyllas på ett mer effektivt sätt. Drönarnas framkomst öppnar
            nya möjligheter för stat, kommuner och landsting att utföra samhällsservice
            på ett effektivare och kanske även bättre sätt. Anspråken på svenskt
            luftrum blir därför många och eftersom säkerheten alltid måste
            komma i första rummet har man i flera fall tvingats stoppa trafiken
            på flera flygplatser vid flera tillfällen. Detta är självklart
            något som måste förhindras i framtiden om vi ska kunna ha ordning
            och reda i luftrummet. Luftfartsverket och Transportstyrelsen
            har redan gjort insatser för att informera ytterligare om var
            man får och inte får flyga med drönare vilket är väldigt bra.
            Nästa steg måste nu ta vid vilket innebär att reglerna som finns
            på området måste ses över. Internationella ansträngningar i den
            riktningen görs redan inom ramen för bl.a. Easa. Det finns dock
            skäl för Sverige att ligga i framkant vad gäller att skapa bra
            förutsättningar för drönare och annat flyg att samsas i luftrummet.
            Mot bakgrund av detta bör ansvariga myndigheter och regeringen
            agera för att så snart som möjligt få en bättre fungerande lagstiftning
            och regelverk på plats så att stoppen blir färre och drönarna
            kan fortsätta bli fler utan att utgöra en säkerhetsrisk. Vi har
            möjlighet att skapa ett modernare regelverk i Sverige ännu snabbare
            än det är möjligt internationellt och därmed också se till så
            att vi som land blir bland de bästa och säkraste platserna att
            flyga drönare på. Risken med internationella förhandlingar är
            att de drar ut på tiden vilket vi inte har råd med om vi ska skapa
            ordning i luftrummet samtidigt som Sverige ska ligga i framkant
            i den tekniska utvecklingen och digitaliseringen. När gemene man
            har möjlighet att flyga med drönare och därmed placera kameror
            på platser som tidigare var svårt eller omöjligt för en enskild
            person skapar det en ny situation vad avser rätten till personlig
            integritet och möjligheten att fotografera. Svensk lagstiftning
            behöver i detta avseende uppdateras för att på ett tydligare sätt
            beskriva vad man får och inte får göra. Att ta bilder med en drönarmonterad
            kamera bör i sig inte vara olagligt och ej heller tillståndspliktigt.
            Däremot är det viktigt att vi har en lagstiftning som förbjuder
            och motverkar kränkande och inkräktande fotografering av det som
            får anses vara en personlig sfär. På allmän plats får vi ofta
            finna oss i att bli fotograferade av turister, nyhetsteam m.fl.
            men i sin egen trädgård eller i det egna hemmet bör den enskilde
            kunna förvänta sig att privatlivets helgd respekteras. Om man
            däremot är ute i skogen för att motionera, plocka svamp eller
            liknande har man lämnat vad som får anses svara privat och givit
            sig ut i världen dit den rumsliga privata sfären inte längre sträcker
            sig på samma sätt. Regeringen bör därför inleda ett arbete i syfte
            att skapa tydliga regler vilka platser som får och inte får fotograferas
            från luften av privatpersoner utan skriftligt eller muntligt tillstånd.
            Olyckor inträffar lätt när man är ute och flyger. En drönare kan
            lätt kollidera med en person, annans egendom eller i värsta fall
            en annan flygfarkost. Skadorna kan bli stora och kostnaderna omfattande.
            Det är därför outsägligt viktigt att Sverige ligger i framkant
            för att främja ett systematiskt säkerhetsarbete vad gäller drönare
            i luftrummet såväl för privat som för kommersiellt bruk. På samma
            sätt som det finns olika sorters certifikat för att flyga andra
            flygfartyg och olika körkort för att köra olika fordon på våra
            vägar bör man se över vilka kompetenskrav som ska finnas för drönare.
            I dagsläget finns vissa sådana regler just i syfte att främja
            god säkerhet i luftrummet. Dessa regler kommer dock behöva ses
            över. Vikt, räckvidd, teknisk utformning av farkosten och hastigheter
            är exempel på saker som bör kunna ligga till grund för ett modernare
            regelverk. I ett samhälle kommer människor av misstag och med
            tydligt uppsåt begå brott mot de lagar och regler som finns. När
            gemene man med drönare kan inta himlen öppnas också nya möjligheter
            att begå brott på nya och innovativa sätt. Svenska rättsvårdande
            myndigheter måste därför bereda sig på att behöva bekämpa fler
            brott som begås via luften i framtiden. Såväl transporter av illegala
            substanser och intrång i reglerat luftrum som terrorattacker kommer
            att behöva bekämpas där drönare kommer vara inblandade. Svensk
            polis måste därför vara utrustade för att på ett säkert och effektivt
            sätt kunna skydda viktiga evenemang, och stoppa brottslighet som
            sker i luften utan att någon skadas. Arbetet med detta måste ske
            skyndsamt och ny teknik finns tillgänglig för att möjliggöra detta.
          </p>
        </div>
        <div xml:id="i-8gNo3g8qJF3PYvtH1ynZ9C" type="signatureBlock">
          <list xml:id="i-VSGuG8JTt351w8oyGJKxAp">
            <item xml:id="i-EB8gYiLuhycyhnvQW6G9Qr" who="i-KGa34znP4SNkFTbwiVao8N" type="signature">
              Erik Ottoson (M)
            </item>
          </list>
        </div>
      </div>
    </body>
  </text>
</TEI>
