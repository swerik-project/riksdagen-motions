<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02115">
  <teiHeader>
    <fileDesc>
      <titleStmt>
        <title>Fem förslag för mer cykling</title>
        <author corresp="i-XSuWURvcJRjSbVSYUBBuD2 i-LSGLGKPPdgKqe7pxwHn9sf">av Stina Bergström och Lise Nordin (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2115 av Stina Bergström och Lise Nordin (båda MP)</title>
          <idno type="rdwebb">H5022115</idno>
          <rs type="number">2115</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022115/text</ref>
          <ref type="dokument_url_html">http://data.riksdagen.se/dokument/H5022115</ref>
          <ref type="dokumentstatus_url_xml">http://data.riksdagen.se/dokumentstatus/H5022115</ref>
          <ref type="docx">http://data.riksdagen.se/fil/BED53240-42E7-4E2A-873C-F67700CC8A71</ref>
          <ref type="pdf">http://data.riksdagen.se/fil/EC4E14F5-83F0-4A05-98AB-C117495746E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RFQZc1poPfKfnDkHwbJ1Mt" type="signed"/>
        <correspContext corresp="i-RFQZc1poPfKfnDkHwbJ1Mt">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-VYdkoXpqBKicHZDqBoMYAs" type="submitted">
          <date when="2017-10-03"/>
          <time when="16:25:41"/>
        </correspAction>
        <correspAction xml:id="i-VLZWQE5vK8qx7N9DpFLWdY" type="reviewed">
          <date when="2017-10-03"/>
          <time when="17:34:55"/>
        </correspAction>
        <correspAction xml:id="i-EgHqEkDH5JfrigSpTVaLhn" type="referred">
          <date when="2017-10-13"/>
        </correspAction>
        <correspAction xml:id="i-G9ywBubuVjYfztfXUcGQ7P" type="assigned">
          <date when="2018-07-05"/>
          <time when="14:25:33"/>
        </correspAction>
        <correspContext corresp="i-G9ywBubuVjYfztfXUcGQ7P">
          <ref type="assignedTo">Trafikutskottet</ref>
        </correspContext>
        <correspAction xml:id="i-4QjQrCH7w4shcuFXcyea9J" type="behandlas_i"/>
        <correspContext corresp="i-4QjQrCH7w4shcuFXcyea9J">
          <ref type="uppgift">2017/18:TU5</ref>
          <ref type="ref_dok_id">H501TU5</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU5</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-36pCH5ZWmEdAktD4sTo2fv" type="behandlas_i"/>
        <correspContext corresp="i-36pCH5ZWmEdAktD4sTo2fv">
          <ref type="uppgift">2017/18:SkU8</ref>
          <ref type="ref_dok_id">H501SkU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU8</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Hiu3UwZkMPURgVUR65ctQX" type="motHeader">
        <div xml:id="i-6qSDZVZgMSz8gPA5pLd346" type="motTitle">
          Motion till riksdagen 2017/18:2115 av Stina Bergström och Lise
          Nordin (båda MP) Fem förslag för mer cykling
        </div>
      </div>
      <div xml:id="i-2Q1k5NVkLXHoRb6ygaE2T4" type="motBody">
        <div xml:id="i-KkqWtwaCcE3Jc36Fk15eKJ" type="motProposal" subtype="förslag">
          <head xml:id="i-TGh8dU5oZwu2GEgvpKgKaR">
            Förslag till riksdagsbeslut
          </head>
          <list xml:id="i-RYAj8n9L1yH3mbzKVUQi2y" style="ol">
            <item xml:id="i-UHTaL1743VStpVCeAhVJjF">
              Riksdagen ställer sig bakom det som anförs i motionen om att
              regeringen bör återkomma till riksdagen med ett lagförslag om
              att alla järnvägsföretag ska ge resenärerna möjlighet att ta med
              cykeln på tåget, och detta tillkännager riksdagen för regeringen.
            </item>
            <item xml:id="i-GFXVhiKQ96MvJRR3cseGNt">
              Riksdagen ställer sig bakom det som anförs i motionen om att
              Trafikverket bör se till att alla två-plus-ett-vägar som tidigare
              haft, eller som bör ha, goda cykelmöjligheter nu tillförsäkras
              en cykelväg eller motsvarande för att skapa en trygg och säker
              cykelmiljö och tillkännager detta för regeringen.
            </item>
            <item xml:id="i-6RX3QrkTseZsRtEVFKsYjm">
              Riksdagen ställer sig bakom det som anförs i motionen om att
              Trafikverket bör utfärda en bashastighet på 30 km/timme i landets
              tätorter och tillkännager detta för regeringen.
            </item>
            <item xml:id="i-SegUkz3dRr6Fo48xG425gV">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag om att
              bilister måste lämna företräde för cyklister vid övergångsställen
              där det finns cykelbana, och detta tillkännager riksdagen för
              regeringen.
            </item>
            <item xml:id="i-DJiiMeDEL4XVxLDpnctMhG">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på utökning
              av cykelpremien och förändring av förmånsbeskattningen och friskvårdsbidraget
              för att främja mer arbetspendling med cykel och tillkännager detta
              för regeringen.
            </item>
          </list>
        </div>
        <div xml:id="i-Fz1YAMbj7JXB7HtyAv8cpT" type="motContent">
          <head xml:id="i-PbnM4V5EV2ott3vG7Qm1nv" type="h1">
            Inledning
          </head>
          <p xml:id="i-MsVYRia8hWo25SnQFRHhGN">
            Under vår regering har det tagits viktiga kliv framåt inom cykelpolitiken.
            Det finns nu både mer pengar till cykelinfrastruktur och en nationell
            cykelstrategi med en del förslag. Det har också genomförts lagändringar
            som gjort det enklare att cykla. Bland annat att det är ok, om
            man t ex vill cykla fort, att välja att cykla på vägen eller gatan
            även om det finns en cykelbana. Ett förslag som vi motionerat
            om flera gånger.
          </p>
          <p xml:id="i-JZ2AQjCbape57BzTKBnv3k">
            Vi som driver cykelpolitiken gläds åt att flera av våra tidigare
            motionsförslag har blivit verklighet. Men för att Sverige ska
            kunna bli ett cykelland i klass med Danmark eller Holland behövs
            fler åtgärder. Några av dem föreslås i denna motion.
          </p>
          <head xml:id="i-GzAi7XANPeLy7667rg5QVd" type="h1">
            Man måste få ta med cykeln på tåget
          </head>
          <p xml:id="i-RtFrL8HcggUr56Efd6JJC4">
            Ökad cykling är en viktig klimatfråga. För varje bilresa som
            vi ersätter med en resa på cykel gör vi en klimatvinst. Det gäller
            förstås också alla bilresor som vi kan ersätta med cykel och kollektivtrafik,
            t ex cykel och tåg.
          </p>
          <p xml:id="i-KyFDwgZN3BAroTz39eS9c3">
            I andra EU-länder är detta ofta inget problem. Många tåg har
            särskilda vagnar där man kan placera cykeln. Men i Sverige är
            det både begränsat och oförutsägbart om man kan ta med sig cykeln
            på tåget.
          </p>
          <p xml:id="i-X7dsc94YT3NRrSCxXFUJr7">
            Vissa länstrafikbolag, till exempel Värmlandtrafik har infört
            möjligheten att ta med sig cykel på pendeltågen, vilket underlättar
            för både arbetspendlare och cykelturismen. I Blekinge blir det
            till och med gratis att ta med cykeln på tåget fr o m december
            2017. Medan andra tågbolag, t.ex. det statliga bolaget SJ, har
            tagit bort möjligheten att ta med cykeln på tåget. Det gör att
            det är mycket svårt att cykelsemestra i Sverige. Ska en värmlänning
            åka ned till Skåne och cykla måste man hänga på cykel på bilen
            och köra 50 mil i stället för att ta med cykeln på tåget.
          </p>
          <p xml:id="i-Rg9Bt9z6af6TmLi5RkezUF">
            Det ska inte vara svårt att kombinera cykel och kollektivtrafik
            i en tid då det pratas allt mer om att se ”till hela resan”. För
            att främja cyklingen och den klimatsmarta resan måste det vara
            enkelt att kombinera de klimatsmarta trafikslagen.
          </p>
          <p xml:id="i-GvzP8WJA5nWTd4Crs98cpb">
            Trafikutskottet skriver i det betänkande om cykelfrågor som behandlades
            i juni 2017 (TU16), som svar på vårt förslag, att man tycker att
            det här är upp till trafikmyndigheterna att avgöra om det är möjligt
            att ta med cykeln på kollektivtrafiken. Man kan tycka att det
            är konstigt att den här möjligheten tolkas så olika i olika delar
            av landet.
          </p>
          <p xml:id="i-NxYFjpQsizZF1PDgwPBD7i">
            Det finns också en EU-reglering som säger att järnvägsföretagen
            ska ge resenärerna möjlighet att ta med sig cykel på tåg. Den
            regleringen följs i andra EU-länder, men inte i Sverige.
          </p>
          <p xml:id="i-DGMndFm3jDmwJU7wD5hWUH">
            Vi anser att Sverige bör följa regleringen och lagfästa att alla
            järnvägsföretag ska ge resenärerna möjlighet att ta med cykeln
            på tåget. Detta bör riksdagen som sin mening ge regeringen tillkänna.
          </p>
          <head xml:id="i-Ci7sL1YDwLmK4NLAYggz2i" type="h1">
            Bygg inte bort möjligheten att cykla vid två-plus-ett-väg
          </head>
          <p xml:id="i-Thf8WACdW1TeQcg5RNWoQD">
            Det är viktigt att bygga nya cykelvägar, men det är också viktigt
            att inte bygga bort möjligheten att cykla. När man bygger om landsbygdens
            vägar till två-plus-ett-vägar med mittseparering, försvinner ofta
            vägrenen där man tidigare har kunnat cykla. Vid 33 procent av
            dessa vägar saknas nu helt möjlighet att gå eller cykla längs
            vägen. Och även om Trafikverket har fått i uppdrag att uppmärksamma
            att trafiksäkerheten och tillgängligheten för cyklisterna inte
            försämras vid mittseparering så vet vi cyklister som bor på landet
            att det fortfarande är alltför vanligt att möjligheterna att cykla
            försvinner eller försämras. Möjligheten att cykla måste säkerställas
            både vid de vägar som redan är ombyggda och de som kommer att
            byggas. Detta bör riksdagen som sin mening ge regeringen tillkänna.
          </p>
          <head xml:id="i-NvcGbV7CFRzeSNFsFFVQ1X" type="h1">
            Inför 30 km/h i landets tätorter
          </head>
          <p xml:id="i-GQbCmQXN2xBR54EWwaiUPf">
            Näst efter fler, och bättre underhållna, cykelvägar är det sänkta
            hastighetsgränser som är den viktigaste faktorn för att flera
            ska börja cykla i våra städer och tätorter. Många vågar helt enkelt
            inte ge sig ut i trafiken på cykel – larmrapporterna om allt fler
            allvarligt skadade cyklister avskräcker.
          </p>
          <p xml:id="i-5JPraPhkwvLZPvbMukmcgk">
            Risken för att en cyklist som blir påkörd av en bil dör är mycket
            hög vid 50 km/h, men liten vid hastigheter under 30. Det har varit
            känt bland trafikplanerare sedan 90-talet.
          </p>
          <p xml:id="i-7uyvwYXjXiNjnd3Z8QrPLT">
            En bilist som kör i trettio kan samspela med de som cyklar och
            går på ett helt annat sätt än den som kör i femtio. Bilisterna
            väjer spontant för cyklisterna och kör i ett jämnare tempo. Det
            finns flera anledningar till att sänka bashastighet i tätorten
            från 50 till 30. Att öka cyklingen är en av dem. Vi anser därför
            att Trafikverket bör få i uppdrag att införa en bashastighet på
            30 km/h i tätorten. Detta bör riksdagen som sin mening ge regeringen
            tillkänna.
          </p>
          <head xml:id="i-AaG4g6kVuT72f2nitSjrmE" type="h1">
            Zebralagen ska gälla även för cyklister
          </head>
          <p xml:id="i-K5yYKfnigPq9BGuFv2YuUQ">
            Den så kallade zebralagen som innebär att bilar måste stanna
            för fotgängare vid obevakade övergångsställen vid lägre hastigheter
            har blivit omdebatterad. Ett av problemen är att bilarna ofta
            kommer med hög hastighet. Detta kombineras med att många fotgängare
            tar för givet att bilen ska stanna och därmed blir oförsiktiga.
          </p>
          <p xml:id="i-i3FLhdhethoHstVp8xMFM">
            Ett annat problem är att det råder olika uppfattningar om huruvida
            zebralagen omfattar även cyklister. Olika ”väjningskulturer” råder
            i olika städer och den nya bestämmelsen om olika väjningsregler
            vid s.k. ”cykelpassager” å ena sidan (där det är cyklisterna som
            har väjningsplikt) och cykelöverfarter (där det är bilar och andra
            fordon som har väjningsplikt) har bara gjort det hela än mer otydligt.
            Olika regelverk leder till osäkerhet och fler olyckor.
          </p>
          <p xml:id="i-JS9ByWgWM5HV2Dmt1KQ3aj">
            Vi anser att zebralagen ska gälla även för cyklar, det vill säga
            att bilar måste stanna även då cyklister vill följa en cykelbana
            som går parallellt med ett övergångsställe oavsett hur cykelbanan
            är utformad. Vi anser att det är viktigt med en enhetlig nationell
            trafikregel om detta, för att göra regelverket tydligt, öka trafiksäkerheten
            och göra det enkelt att cykla. Självklart är det, för att minska
            olycksrisken nödvändigt att bilarna håller låga hastigheter. Detta
            bör riksdagen som sin mening ge regeringen tillkänna.
          </p>
          <head xml:id="i-GmAcXo1zgLeyq9oksS3uLh" type="h1">
            Gör det mer lönsamt att arbetspendla med cykel
          </head>
          <p xml:id="i-7ciLd3BiH4dfhdvUxmJSFs">
            I regeringens budgetproposition för 2018 föreslås det att den
            som köper en elcykel ska få 25 procent i bidrag från staten. Det
            är en klimatsmart åtgärd som kommer att få fler att byta från
            bil till elcykel när de ska ta sig till jobbet. Vi anser att även
            de som väljer att köpa en pendlarcykel utan el ska ha rätt att
            få bidrag. Vi anser också att reglerna kring förmånsbeskattning
            av tjänstecykel och friskvårdsbidrag bör ses över för att göra
            det mer förmånligt att cykla till arbetet. Detta bör riksdagen
            som sin mening ge regeringen tillkänna.
          </p>
        </div>
        <div xml:id="i-MmVyCwVCNsfitDmdYqZFyU" type="motSignatures">
          <list xml:id="i-U31zPhhzDZSPSLqZ3ncrTa">
            <item xml:id="i-5VmFtzba25324zEVMM2t9h">
              Stina Bergström (MP)
            </item>
            <item xml:id="i-3hANpppZt8Yedf6vnMKRwK">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
