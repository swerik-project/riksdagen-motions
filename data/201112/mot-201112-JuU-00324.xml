<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00324">
  <teiHeader>
    <fileDesc>
      <titleStmt>
        <title>Nationella riktlinjer för omhändertagande av barn till fängslade föräldrar</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationella riktlinjer för omhändertagande av barn till fängslade föräldrar</title>
          <idno type="rdwebb">GZ02Ju324</idno>
          <rs type="number">Ju324</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju324/text</ref>
          <ref type="dokument_url_html">http://data.riksdagen.se/dokument/GZ02Ju324</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju324</ref>
          <ref type="doc">http://data.riksdagen.se/fil/8170D006-07D4-4921-9CAF-84F14975F1D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Mv18mL4XxLXccQUtjcR1bP" type="signed"/>
        <correspContext corresp="i-Mv18mL4XxLXccQUtjcR1bP">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-GV7VzYPgabgu2CtQFW7A3k" type="numbering">
          <date when="2011-10-06"/>
        </correspAction>
        <correspAction xml:id="i-ADDoDrAxnjt87Ss7A4ZdnY" type="submission">
          <date when="2011-10-05"/>
        </correspAction>
        <correspAction xml:id="i-T9HFPSLVsw2PK5qxhY43tN" type="transfer">
          <date when="2011-09-30"/>
        </correspAction>
        <correspAction xml:id="i-Eb8cwCi2cMK8hjZToo2QKv" type="assigned"/>
        <correspContext corresp="i-Eb8cwCi2cMK8hjZToo2QKv">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4ztZFxzc2J2QeNGXw178t2">
            Förslag till riksdagsbeslut
          </head>
          <p xml:id="i-QDnNcR7PQYogBKQTKq68CG">
            Riksdagen tillkännager för regeringen som sin mening vad som
            anförs i motionen om behov av nationella riktlinjer för polisen
            för omhändertagande av barn i samband med att föräldrar grips.
          </p>
        </div>
        <div type="motContent">
          <head xml:id="i-Fxhf7X3KRKsHq8dZ4VpThg" type="h1">
            Motivering
          </head>
          <p xml:id="i-U7nUBytwKSq2EDqDUgyjDy">
            I Sverige är det cirka 8 000 barn som varje år tvingas uppleva
            att en, eller båda, föräldrarna hamnar i fängelse. Ännu fler barn
            upplever hur deras föräldrar blir häktade eller hämtade till förhör.
          </p>
          <p xml:id="i-6eFSX6v95ThGPCq9qncMJL">
            Forskningen har visat att barn till fängslade i mycket högre
            utsträckning än andra barn drabbas av depressioner och ångest.
            I spåren av detta är skolk och misslyckade skolresultat vanligt.
            Många av barnen lider dessutom av aggressivitet och de som drabbats
            värst uppvisar symptom på posttraumatiskt stressyndrom.
          </p>
          <p xml:id="i-159cwR1ASEcLpbG8pCS6ER">
            Risken att barnen ska gå i föräldrarnas spår, och själva bli
            dömda för brott och hamna i fängelse, är tre gånger högre för
            barn till fängslade jämfört med andra barn. Det visar dansk brottsstatistik.
            Anledningen till det är att barnen saknar stöd och hjälp i sin
            situation.
          </p>
          <p xml:id="i-VUVwB6d7szH7hSK8VmX89e">
            Enligt en brittisk forskningsstudie dömdes nästan hälften av
            de fängelsedömdas söner i domstol innan de fyllt 40 år. Motsvarande
            siffra för andra barn var 14 %.
          </p>
          <p xml:id="i-DraTcXnnqWTQE27QaLyZzz">
            Annelie Björkhagen Turesson, socionom som disputerade vid institutionen
            för socialt arbete på Göteborgs universitet, är en av ytterst
            få forskare som ägnat sig åt att kartlägga hur barn till fängslade
            i Sverige blir behandlade och hur de mår. Hon har tidigare arbetat
            som socialarbetare i 20 år och slutförde 2009 en doktorsavhandling
            som bygger på intervjuer med fängslade mödrar och deras barn.
          </p>
          <p xml:id="i-42WhBPc9r2XQtov68h532B">
            Hennes forskning visar att samhällets stöd och skydd för barn
            till fängslade är i det närmaste obefintligt.
          </p>
          <p xml:id="i-TEWnLL7XSWtuhBR4zvEvfs">
            Redan i det första skedet, när föräldrarna hämtas av polisen,
            brister skyddet för barnen. Denna situation är dessutom den mest
            traumatiska för barnen. De tvingas då uppleva hur polisen (oftast
            helt oväntat för barnen) tränger sig in i bostaden, eventuellt
            genomför husrannsakan och griper en eller båda föräldrarna.
          </p>
          <p xml:id="i-2F4sedMRRwRzFj6uMwyLuJ">
            Polisen tar som regel inte hänsyn till om barnen är hemma eller
            ens vilken tidpunkt på dygnet det är. Barn som är ensamma hemma
            kan tvingas uppleva hur polisen vänder upp och ner på hela bostaden
            i jakt på bevis. Det kan upplevas extra integritetskränkande för
            barnen när de tvingas se på när polisen går igenom även deras
            privata grejor. Exempelvis har tonårsflickor reagerat starkt på
            att polisen genomsöker deras underkläder.
          </p>
          <p xml:id="i-2ehnYFANKBn8G5m2SxZbie">
            Det förekommer att polisen stormar en bostad sent på kvällen
            eller tidigt på morgonen när de små barnen sover. Det är ytterst
            traumatiskt för ett litet barn att bli väckt på detta sätt och
            dessutom tvingas åse hur polisen gör husrannsakan bland deras
            leksaker och griper deras förälder!
          </p>
          <p xml:id="i-52DfEcisrTThznYF5ZK8cP">
            Det finns idag inga krav på polisen att ta med någon från socialtjänsten
            när de griper föräldrar i deras hem. Det finns inte ens något
            regelmässigt krav på polisen att informera socialtjänsten när
            sådana gripanden görs!
          </p>
          <p xml:id="i-JwcdwApLiRmPaqHCJsvfqn">
            Det är numera rutin att fråga häktade om de har barn. Men eftersom
            samarbetet mellan kriminalvården och socialtjänsten ofta fungerar
            dåligt är detta inte till mycket hjälp för barnen. Många barn
            till gripna föräldrar lämnas vind för våg, ibland långa perioder,
            medan föräldern/föräldrarna är inlåsta.
          </p>
          <p xml:id="i-PwDwzSB1Lq1pfB2KDcAyzZ">
            Även i fall där socialtjänsten känner till barnens situation
            fungerar stödet ofta dåligt.
          </p>
          <p xml:id="i-9hdG6PP1uyavtbV1gmqAgr">
            Socialtjänsten vidtar som regel åtgärder för att se till att
            barnen får mat och tak över huvudet, men socialt stöd och terapi
            för att hjälpa barnen att hantera förlusten av föräldern lyser
            med sin frånvaro.
          </p>
          <p xml:id="i-C83B1kvn6eKNo6vVabUTWF">
            I ett exempel från Björkhagen Turessons forskning lämnades en
            15-årig flicka ensam i en lägenhet en hel sommar innan socialtjänsten
            fick kontakt med henne. När hon då inte ville flytta till sin
            pappa fick hon bo kvar i mammans lägenhet ensam. Efter en tid
            flyttade mammans pojkvän in i lägenheten. Han hade allvarliga
            missbruksproblem och lät lägenheten förfalla och betalade ingen
            hyra. Flickan blev deprimerad och orkade inte gå till skolan.
            Till slut var vräkningen ett faktum. Då flyttade flickan till
            sin mormor.
          </p>
          <p xml:id="i-7mSnp5u4iHo35TbNL5cveU">
            De barn vars mamma fängslas brukar bli extra traumatiserade.
            Det är bara cirka 25 procent av barn till frihetsberövade mödrar
            som blir omhändertagna av sin pappa under mammans fängelsevistelse,
            vilket innebär att de ofta måste flytta från sitt hem och byta
            skola och vänner. Detta kan jämföras med barn till intagna fäder.
            Dessa barn blir i 9 fall av 10 omhändertagna av sina mödrar när
            pappan avtjänar sitt straff. Det är dessutom mer skambelagt för
            de flesta barn att ha en mamma i fängelse jämfört med en pappa.
            Barnen upplever mer fördömanden och avståndstaganden från omgivningen
            i denna situation. Brottslighet och missbruk är mer stigmatiserande
            för en kvinna och går sämre ihop med den kvinnliga könsrollen
            än med den manliga.
          </p>
          <p xml:id="i-Wd7aSiJhSspFhh4Q12C8kF">
            Barn med fängslade föräldrar tvingas också ofta uppleva fördomar
            från polisen och omgivningen som bygger på tesen sådan förälder,
            sådant barn. När föräldern missbrukar förutsätts de äldre barnen
            göra detsamma. I ett exempel gjordes en husrannsakan mot en missbrukande
            kvinna, där även hennes son greps. Han var frihetsberövad i flera
            dygn och släpptes sedan ut helt ensam i bara T-shirt och utan
            mobiltelefon.
          </p>
          <p xml:id="i-3kjXqJHKN9zKMN3vMQcbRo">
            Det fanns inga indikationer på att även han missbrukade men polisen
            förutsatte att det var så eftersom mamman gjorde det och behandlade
            honom därför som en brottsling. Denne pojke fick uppleva ett dubbelt
            trauma. Först husrannsakan, som inbegrep hans rum och alla hans
            grejor, och gripandet av modern. Sedan blev han själv gripen och
            fruktansvärt illa behandlad!
          </p>
          <p xml:id="i-R163a6NDP6C9ePbnVKmbfA">
            Han fick heller ingen hjälp efteråt att bearbeta det som hänt.
          </p>
          <p xml:id="i-8w3ZJjNfBDUxVaQer6rL2s">
            Polisen använder ofta barnen för att spåra föräldrarna, i de
            fall där de har gått under jorden. Det förekommer att barn övervakas
            i flera veckor när polisen söker efter deras föräldrar. Ofta försöker
            man förmå barnen att ringa till föräldrarna, för att på det sättet
            spåra dem. Det är som regel lätt att lura små barn till det. Men
            på det sättet utnyttjar man barnen för att komma åt föräldrarna
            och det kan leda till ilska och skuldkänslor när barnen senare
            i livet inser att de använts som redskap i jakten på föräldrarna.
          </p>
          <p xml:id="i-Tu2ALNqaxURvkwYgvmrTa7">
            Polisen försöker även övertala äldre barn att kontakta föräldrarna.
            Det är mycket obehagligt för barnen att på detta sätta pressas
            att lämna ut sina föräldrar, det upplevs som ett svek mot familjen
            även när barnen tar avstånd från den brottslighet föräldrarna
            varit inblandade i.
          </p>
          <p xml:id="i-LZy1GZ3veHymzbXk7NiAf">
            När föräldrar till små barn grips tas barnen som regel om hand
            i samband med gripandet och placeras i familjehem. Detta kan vara
            extremt traumatiskt för ett litet barn. I ett exempel från Björkhagen
            Turessons forskning greps en kvinna gravid i sjunde månaden, med
            sina små barn två och tre år gamla i samband med att barnen skulle
            lägga sig. Barnen placerades i en främmande familj som de aldrig
            hade träffat förut. De förstod inte vad som hände och blev chockade
            av händelsen. Flera år efteråt hade de fortfarande allvarliga
            sömnstörningar med orolig sömn och återkommande mardrömmar. I
            detta fall var mamman och pappan misstänkta för ekonomiskt brott
            kopplat till en städfirma, där brottet begåtts flera år innan
            gripandet.
          </p>
          <p xml:id="i-4hUtMtthD9MtJtCKfVE451">
            Ekonomisk brottslighet är förvisso allvarlig, men i detta fall
            inte akut. Man kan ifrågasätta varför gripandet måste ske så sent
            på kvällen, när barnen sov, och varför man inte kunde undersöka
            om det fanns anhöriga eller andra som barnen kände som kunde ta
            hand om barnen medan deras föräldrar var häktade.
          </p>
          <p xml:id="i-LqZqgdN2KYfngk4VQbH2rB">
            Det finns över huvud taget inget barnperspektiv när det gäller
            gripande av barnföräldrar. Ingen tar hänsyn till hur skrämmande
            och traumatisk denna situation är för ett barn eller vidtar åtgärder
            för att se till så att föräldrarna om möjligt grips när barnen
            är i förskolan/skolan. Ingen informerar barnen om vad som hänt
            och många barn föreställer sig det värsta när deras föräldrar
            oväntat rycks bort från dem.
          </p>
          <p xml:id="i-Y57BGrzGehnuTea8zZSE82">
            Med tanke på att många barn upplever gripandet och fängslandet
            av föräldern på samma sätt som om denne dött, är det uppenbart
            att barnen behöver extra hjälp och stöd i denna situation. Trots
            det uteblir hjälpen.
          </p>
          <p xml:id="i-J1tn68mRiBCT8np5nAJo86">
            Många av de föräldrar som grips och fängslas är skyldiga till
            brott, även om det förekommer att oskyldiga grips. Men att de
            misslyckats med sina liv betyder inte automatiskt att de inte
            tar sin föräldraroll på allvar eller att de inte skulle vara betydelsefulla
            för sina barn. Barnen upplever som regel förlusten av sin förälder
            som en katastrof, även när föräldern missbrukar eller har begått
            brott.
          </p>
          <p xml:id="i-FFafz4UiX8EJ1Q7LZD2WNo">
            Även i de fall där föräldrarna brister i sin omsorg om barnen
            är det angeläget att ge stöd till de barn som lämnas kvar när
            föräldrarna fängslas. Kanske är det till och med ännu mer angeläget
            i dessa fall med tanke på att barnet redan farit illa!
          </p>
          <p xml:id="i-TruTpB5sHpu871EgbAx4Ag">
            Många föräldrar är rädda för att socialtjänsten ska blandas in
            i samband med att de själva grips och fängslas. Får de frågor
            från polisen om barnen har någon som tar hand om dem kan de svara
            att de har en syster/vän eller annan som kan rycka in, även när
            det inte stämmer. Föräldrarna är ofta rädda för att förlora vårdnaden
            om barnen och ljuger för att socialtjänsten inte ska kopplas in.
          </p>
          <p xml:id="i-SnUDRFvPUkCSGWRV9oPeo7">
            När polisen inte närmare undersöker om barnen verkligen kommer
            att tas omhand eller kopplar in socialtjänsten, kan det resultera
            i att barnen blir helt utan stöd och tvingas ta hand om sig själva.
          </p>
          <p xml:id="i-8riFHQ8GKNiasuuCJWbaHD">
            Kontakten mellan barn och deras föräldrar under fängelsetiden
            fungerar sällan bra. Som regel tvingas de fängslade föräldrarna
            själva betala telefonsamtal till barnen, och med tanke på att
            de inte får mycket pengar i fängelset, kan det bli för dyrt och
            resultera i få och korta samtal till barnen. Barnen kan i de flesta
            fall inte själva ringa till föräldrarna, något som många barn
            skulle vilja och behöva.
          </p>
          <p xml:id="i-AE5ejHUZGvLPnmbsywZDUs">
            På varje anstalt har någon av vårdarna fått uppdraget att vara
            barnombud och fångarna kan gå föräldrakurser för att utveckla
            sig som föräldrar. Detta är populärt bland många fångar med barn.
            Barnen är för många det viktigaste i deras liv och de har väldiga
            skuldkänslor för vad de utsätter sina barn för, genom att de inte
            är där för dem under fängelsetiden.
          </p>
          <p xml:id="i-TSneJucQjhquEuFTZh3nf2">
            När det gäller besök på fängelset så har situationen förbättrats
            för fångarnas barn. De flesta fängelser har fått barnvänliga besöksrum
            och många har dessutom en särskild besökslägenhet där de intagna
            kan bo med sina barn i en eller ett par dagar i sträck.
          </p>
          <p xml:id="i-D7Jk6vJzGYt3rhkDHXJDV6">
            Men besökslägenheterna behöver bli fler så att fler barn kan
            besöka sina föräldrar under så hemlika förhållanden som möjligt.
            Det är också angeläget att papporna får tillgång till dessa besökslägenheter,
            som hittills i första hand gått till mammorna och deras barn.
            Även intagna pappor vill ha kontakt med sina barn, och det kan
            vara mycket positivt för barnen om denna möjlighet ges.
          </p>
          <p xml:id="i-WLRkNKikGDSWsuSa9we7Vx">
            Det är mycket anmärkningsvärt att nationella riktlinjer för omhändertagande
            av barn med fängslade föräldrar inte finns särskilt med tanke
            på bristerna i omhändertagandet av barnen.
          </p>
          <p xml:id="i-Dzp6aHZQyKrnZszsqVv48p">
            Hela rättsväsendet och kriminalvården måste bli mycket bättre
            på att anlägga ett barnperspektiv när föräldrar grips och fängslas.
            Detta gäller i synnerhet polisen i samband med gripandet. Barnutbildning
            borde ingå redan i utbildningen på Polishögskolan. Självklart
            bör det även bli obligatoriskt att koppla in socialtjänsten när
            barnföräldrar grips. Det måste också bli obligatoriskt att ge
            stöd och hjälp åt barnen för att hantera förlusten av föräldern/föräldrarna.
          </p>
          <p xml:id="i-8TbAvY8ppnoWZdP1CXneKp">
            Det är inte meningen att det är barnen som ska straffas för föräldrarnas
            brott. Men så har det ändå blivit för flertalet barn vars föräldrar
            gripits och fängslats. Barnen mår väldigt dåligt och många hamnar
            senare i samma situation som sina föräldrar, när de själva grips
            och fängslas.
          </p>
          <p xml:id="i-KviRhsgoYURGvwMByuFG1D">
            Genom att ta hand om barnen i ett tidigt skede kan vi spara mycket
            pengar åt samhället. Men framför allt kan vi bespara fångarnas
            barn mycket onödigt lidande.
          </p>
        </div>
        <div type="motSignatures">
          <list>
            <item xml:id="i-4WtiXomiBRThotZvgkUWDf" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
