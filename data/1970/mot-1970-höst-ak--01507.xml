<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1507/mot_1970_höst_ak__1507-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motion i Andra kammaren, nr 1507 år 1970
          </p>
          <p>
            Nr 1507
          </p>
          <p>
            Av herr Nilsson i Östersund m. fl., i anledning av Kungl. Maj:ts
            proposition nr 156, med förslag till förordning om änd- ring i
            förordningen (1968:419) om allmän arbetsgivar- avgift, m. m.
          </p>
          <p>
            (Lika lydande med motion nr 1295 i Första kammaren)
          </p>
          <p>
            De åtgärder för ekonomisk åtstramning som redovisas i proposition
            1970: 156 är ett otvetydigt belägg för regeringens beslutsamhet
            att komma till rätta med de störningar i samhällsekonomin vilka
            blivit fullt märkbara under senare tid. I främsta rummet är problemen
            framkallade av den inter- nationella högkonjunkturen. Påfrestningarna
            på den svenska ekonomin är alltså i dominerande utsträckning orsakade
            av faktorer som ligger utom räckhåll för påverkan av ett enskilt
            land. Vi finner det angeläget betona detta eftersom detta förhållande
            i den ekonomisk-politiska debatten under tiden fram till valet
            förbigicks eller nedvärderades av dem som kritiserade rege- ringens
            ekonomiska politik. I dagsläget synes dock en bred opinion stå
            bakom uppfattningen att kraft- fulla insatser är nödvändiga för
            att undvika mera varaktiga och djupgående balansrubbningar. Det
            är väsentligt att de åsikter av denna innebörd som talesmän i
            olika partier fört fram inte stannar vid en läpparnas bekännelse
            till tanken på åtstramning. Tilltron till partiernas och politikernas
            vilja och uppsåt förutsätter också att de dokumenterar sin beredvillighet
            till handling. Att med allehanda invändningar försöka gardera
            sig mot den kritik som de föreslagna åtgärderna kan utlösa eller
            att genom demonstrativt avvisande av vissa punkter i programmet
            undergräva den samlade effekten av detta är inte ägnat att inge
            respekt. Den i propositionen föreslagna höjningen av den allmänna
            arbetsgivar- avgiften är till sin karaktär generell. Formellt
            drabbar den alla företag lika, men reellt slår den hårdare mot
            vissa, särskilt då mot de arbetskraftsinten- siva företagen. I
            den offentliga debatten har detta tagits till förevändning för
            förslag om att företag inom det s.k. allmänna stödområdet skulle
            befrias från arbetsgivaravgift eller åtminstone slippa den nu
            aktuella höjningen. Vi tvivlar starkt på att ett generellt undantagande
            från arbetsgivaravgiften är den bästa metoden att stimulera till
            ny företagsamhet inom stödområdet. Även där finns nämligen ett
            betydande antal företag som utan större svårig-
          </p>
          <pb facs="riksdagen-motions-pdf/data/1970/mot_1970_höst_ak__1507/mot_1970_höst_ak__1507-002.pdf"/>
          <p>
            Motion i Andra kammaren, nr 1507 år 1970 9
          </p>
          <p>
            het kan bära ökade avgifter. Inga vägande skäl talar t. ex. för
            att undanta de framgångsrika och vinstgivande skogs- och gruvföretagen
            från höjningen. Den allvarligaste invändningen gäller dock den
            praktiska tillämpningen — administrationen och kontrollen — av
            undantagsbestämmelserna. Det torde vara nära nog omöjligt att
            skapa en ordning som inte kan kringgås genom t. ex. rent administrativa
            och organisatoriska omdispositioner inom kon- cerner, mellan huvudkontor
            och filialkontor etc. Rent allmänt gäller dock att åtskilliga
            företag i Norrlandslänen, inte minst de tämligen nyetablerade,
            dras med ekonomiska problem. Enligt vår mening finns det därför
            anledning att från statsmakternas sida ägna ökad uppmärk- samhet
            åt den ekonomiska utvecklingen inom de företag som verkar inom
            stödområdet. Om det skulle visa sig att kostnadsökningarna, av
            vilka arbets- givaravgiften dock bara utgör en delpost, allvarligt
            hotar företagens fort- bestånd och expansionskraft, bör regeringen
            skyndsamt ingripa med åtgärder av selektiv art. Det kan ske t.
            ex. genom att reglerna för utbildningsstödet eller sysselsättningsstödet
            görs generösare. Insatser av sådan selektiv art ger, enligt vår
            bedömning, bättre sysselsättnings- och regionpolitisk effekt än
            mera generella åtgärder. Med hänvisning till vad som ovan anförts
            hemställes, att riksdagen i anslutning till behandlingen av proposition
            1970: 156 om ändring i förordningen om allmän arbetsgivar- avgift
            m. m. i skrivelse till Kungl. Maj:t dels som sin mening ger till
            känna vad som i motionen anförts beträffande be- hovet av skärpt
            uppmärksamhet på den ekonomiska utveck- lingen i företag inom
            det allmänna stödområdet, dels ock hemställer om förberedelser
            för att, inom ramen för gällande regionalpolitiska stödverksamhet,
            kunna vidta sådana åt- gärder som kan visa sig nödvändiga för
            att balansera de effekter som den höjda arbetsgivaravgiften kan
            komma att medföra inom ifrågavarande område. Stockholm den 27
            oktober 1970
          </p>
          <p>
            Birger Nilsson (s) Elvira Holmberg (s) Sven Lindberg (s) i Östersund
            Karl-Erik Häll (s) Roland Brännström (s) Stig Olsson (s)
          </p>
          <p>
            i Timrå
          </p>
        </div>
      </div>
    </body>
  </text>
</TEI>
