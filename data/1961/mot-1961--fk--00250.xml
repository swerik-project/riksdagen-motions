<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00250">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__250/mot_1961__fk__250-001.pdf"/>
      <fw xml:id="i-FvbtBHPFzu4CveFbx552w8">
        6 Motioner i Första kammaren, nr 250 år 1961
      </fw>
      <div xml:id="i-UPPvRzvjxB4fKF9MhKE31g" type="motHeader">
        <div xml:id="i-Bcg9VQdqm8ZNfFTPG4dLRg" type="motTitle"/>
        <div xml:id="i-Jny7JX1uFZdB4AVZRJwqXJ" type="motSubmissionInfo"/>
      </div>
      <div xml:id="i-VUAhTKvkejQQ6eHMdJBX5i" type="motBody">
        <div xml:id="i-zZnvVT19ce2fCP5gRZtWB">
          <p xml:id="i-ETiigqbVA71gZC15f2qJop">
            Nr 250
          </p>
          <p xml:id="i-5PgC6xr9BBK2MMvnTFNj9j">
            Av herr Sundin, om minskning av skillnaden i lön mellan högre
            och lägre befattningshavare i statlig tjänst.
          </p>
          <p xml:id="i-K3fjWkDEMBBHHUvBBecrGH">
            (Lika lydande med motion nr 360 i Andra kammaren)
          </p>
          <p xml:id="i-YBR6fHTiA2PBmPhfSm1bRz">
            Trots vårt i jämförelse med andra länder höga välstånd finns
            i dagens Sverige ett betydande antal människor som lever under
            förhållandevis knappa ekono- miska omständigheter. Av de 5,6 milj.
            människor över 16 års ålder som finns i vårt land saknar 1,6 milj.
            så pass stor egen inkomst att de är deklarationsskyl- diga, och
            ytterligare 1,3 milj. har en deklarerad inkomst som understiger
            5 000 kr. Bland dessa senare befinner sig cirka 600 000 personer
            i sin mest produktiva ålder eller mellan 25 och 50 år. Det ligger
            i standardstegringens natur att de mest produktiva grupperna har
            de bästa förutsättningarna att tillgodogöra sig ökningen i välståndet.
            Pensionärer, partiellt arbetsföra och andra handikappade får av
            naturliga skäl nöja sig med en standardstegring i blygsammare
            omfattning än fullt arbetsföra människor i de produktiva åldrarna.
            I fråga om dessa senare, alltså de människor av vilkas arbete
            välståndsstegringen beror, föreligger emellertid stora skillnader
            i in- komsthänseende. Likaså får de grupper som redan har höga
            inkomster i regel en större andel av den årliga ekonomiska standardstegringen
            än de grupper som har lägre inkomster. Särskilt markant framträder
            detta förhållande i fråga om löntagarna, eftersom de anställda
            i regel får ett årligt procentuellt tillägg på sin lön, beräknat
            efter samma procentsats oberoende av hur stor grundlönen är. De
            som har lägre löner får således en löneförhöjning med ett mindre
            antal kronor än de som har högre löner. Såväl inkomstfördelningen
            som standard- stegringen är således mycket ojämn. Genom solidarisk
            lönepolitik, socialpolitik och andra åtgärder kan en utjämnande
            inverkan på välståndsfördelningen upp- nås. En sådan utjämning
            har också utan tvekan ägt rum under senare tid, men mot bakgrunden
            av de siffror rörande inkomstfördelningen som här ovan åter- givits
            har denna icke gått tillräckligt långt. Härtill kommer att det
            framträder en allt tydligare tendens att bromsa de lägre inkomsttagarnas
            och andra efter- satta gruppers krav på en rättvis fördelning
            av det ökade välståndet. Denna tendens framträder såväl vid löneförhandlingar
            som vid utformningen av de socialpolitiska åtgärderna. Detta är
            en utveckling, som inger stora betänkligheter. Bland de lägre
            inkomsttagarna i vårt land finns ett stort antal statsanställda
            och andra i likartade befattningar i kommunal eller enskild tjänst.
            Jag anser att den inkomstklyfta som finns mellan högre och lägre
            statstjänstemän är för
          </p>
          <pb facs="riksdagen-motions-pdf/data/1961/mot_1961__fk__250/mot_1961__fk__250-002.pdf"/>
          <fw xml:id="i-NuCLJukja9fSBuV6dgKFpc">
            Motioner i Första kammaren, nr 250 år 1961 7
          </fw>
          <p xml:id="i-RqK4EmdoTcc7SLnBAS9K5e">
            stor och att de lägre statstjänstemännen således erhåller en
            alltför liten andel av det samlade produktionsresultatet. Resonemanget
            är tillämpligt också för andra löntagare som har arbetsuppgifter
            av med de lägre statstjänstemännen jämförbar art. Lönesättningen
            för de kommunal- och privatanställda ligger utanför statsmakternas
            domvärjo. Däremot fastställes lönerna för de statsan- ställda
            av statsmakterna, åtminstone formellt. I realiteten blir lönevillkoren
            bero- ende av de uppgörelser som träffas efter förhandlingar mellan
            civildepartemen- tet och de anställdas organisationer. När frågan
            sedan kommer till behandling i riksdagen betraktas uppgörelsen
            som ett förhandlingsresultat som ogärna kan rubbas. Även om lönesättningen
            realistiskt sett är resultatet av en förhandlingsupp- görelse
            har dock statsmakterna möjlighet att utöva inflytande på utvecklingen
            av de statsanställdas lönevillkor. Det står i deras makt att påverka
            denna i sådan riktning, att den nuvarande stora inkomstklyftan
            kan göras mindre. Denna klyfta ökar för varje år genom det förut
            omnämnda förhållandet att de årliga tilläggen på lönerna utgår
            genom lika stora procentuella tillägg på lönen i alla inkomst-
            skikt. I den mån de årliga lönetilläggen föranledes av penningvärdeförsämring
            får de högre statstjänstemännen en vida större kompensation för
            denna än de lägre statstjänstemännen. Det betyder att de högre
            statstjänstemännen kan till- godogöra sig en snabbare och kraftigare
            standardstegring än de lägre. I någon mån motverkas denna emellertid
            genom den progressiva statliga beskattningen, som träffar högre
            inkomster hårdare än lägre. Inkomstklyftan bör av rättviseskäl
            minskas, men även andra omständigheter talar för en utjämning.
            Inte minst behovet av en god rekrytering till de lägre statstjänstemannabefattningarna
            är ett starkt skäl härför. Tidigare har det varit möjligt för
            de statliga verken att kunna försäkra sig om en väl kvalificerad
            ar- betskraft till de lägre befattningarna, men med hänsyn till
            de löner och arbets- uppgifter som nu erbjudes på den privata
            arbetsmarknaden kan man allvarligt befara att statstjänsten inte
            kommer att te sig lika lockande som tidigare. Det kommer att bli
            svårt att rekrytera tjänsterna med väl kvalificerade sökande.
            Då alla anställda numera kan räkna på att erhålla försörjning
            på ålderns dagar genom den obligatoriska allmänna tjänstepensionen
            kommer rekryteringssvårig- heterna för de statliga verken säkerligen
            att ytterligare skärpas. En annan omständighet, som gör det mindre
            motiverat än tidigare att upp- rätthålla ett system med stark
            differentiering av lönerna för högre och lägre befattningar, är
            den att skillnaderna i fråga om teoretisk utbildning för de olika
            befattningarna kommer att minska. Redan om några år kommer flertalet
            lägre tjänstemän att ha erhållit en teoretisk grundutbildning,
            motsvarande realexa- men, medan motsvarande utbildningskrav för
            de högre befattningshavarna icke kommer att öka i nämnvärd grad
            eller tvärtom relativt sett blir lättare att upp- fylla därigenom
            att högre studier gjorts tillgängliga för allt större grupper
            till lägre kostnader än tidigare. De skäl av olika art som jag
            här anfört talar oförtydbart för en minskning av
          </p>
          <pb facs="riksdagen-motions-pdf/data/1961/mot_1961__fk__250/mot_1961__fk__250-003.pdf"/>
          <fw xml:id="i-G1S1in8yCZgRyfZKEzeL3y">
            8 Motioner i Första kammaren, nr 250 år 1961
          </fw>
          <p xml:id="i-C39i5U3rZnLXGZgAc6qUiy">
            inkomstklyftan mellan högre och lägre statliga befattningshavare.
            Staten bör föregå med gott exempel så att en utjämning av inkomsterna
            mellan högre och lägre anställda kan komma till stånd även inom
            andra arbetsområden, där en dylik utjämning är befogad. Den kommunala
            förvaltningen uppvisar med den statliga i huvudsak likartade problem.
            Det är givetvis inte min mening att riks- dagen direkt skall besluta
            om en minskning av inkomstklyftan. Liksom hittills bör lönevillkoren
            framgå som resultatet av förhandlingar mellan de anställdas organisationer
            och staten. Men för att det avsedda resultatet, utjämning av in-
            komstklyftan, skall kunna uppnås torde det vara nödvändigt att
            riksdagen gör ett principuttalande av denna innebörd inför kommande
            förhandlingar. Med anledning av vad som sålunda anförts får jag
            hemställa, att riksdagen måtte uttala, att löneklyftan mellan
            högre och lägre befattningshavare i statlig tjänst bör minskas,
            så att en ur social synpunkt mera rättvis inkomstfördelning mellan
            dessa grupper åstadkommes.
          </p>
          <p xml:id="i-SJvgoBbuiZ2oHs8WPTbGbA" type="date">
            Stockholm den 23 januari 1961
          </p>
          <p xml:id="i-Xn6FUrReWcsyqyiBu3mFjM">
            Sven E. Sundin
          </p>
        </div>
      </div>
    </body>
  </text>
</TEI>
