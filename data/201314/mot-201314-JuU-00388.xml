<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00388">
  <teiHeader>
    <fileDesc>
      <titleStmt>
        <title>Krafttag mot barnsexhandel</title>
        <author corresp="i-QrnhMBZLsGdbeBasmoTLpZ">av Mats Odell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krafttag mot barnsexhandel</title>
          <idno type="rdwebb">H102Ju388</idno>
          <rs type="number">Ju388</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju388/text</ref>
          <ref type="dokument_url_html">http://data.riksdagen.se/dokument/H102Ju388</ref>
          <ref type="dokumentstatus_url_xml">http://data.riksdagen.se/dokumentstatus/H102Ju388</ref>
          <ref type="doc">http://data.riksdagen.se/fil/84A8AF46-E337-4045-BA23-9AED62A784AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QrnhMBZLsGdbeBasmoTLpZ</idno>
            <name>Mats Odell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AqQcoaZ8Zpcz3w11x4E2Dj" type="signed"/>
        <correspContext corresp="i-AqQcoaZ8Zpcz3w11x4E2Dj">
          <note type="signatory" corresp="i-QrnhMBZLsGdbeBasmoTLpZ"/>
        </correspContext>
        <correspAction xml:id="i-LNMZmveeeTeL48tx9bLtVS" type="numbering">
          <date when="2013-10-07"/>
        </correspAction>
        <correspAction xml:id="i-Qo9h8YBd1ybjjwKvMzk9Gv" type="submission">
          <date when="2013-10-04"/>
        </correspAction>
        <correspAction xml:id="i-RQ763kaHBC1twRZtSJBtwZ" type="transfer">
          <date when="2013-10-04"/>
        </correspAction>
        <correspAction xml:id="i-UQMdw63oUTJ6eJfjnGdz2Q" type="assigned"/>
        <correspContext corresp="i-UQMdw63oUTJ6eJfjnGdz2Q">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WbVKf34VV2QwJaNxTRDugq" type="motHeader"/>
      <div xml:id="i-JEfnm1ukWW6puGDkjp8AXc" type="motBody">
        <div xml:id="i-BWSRdoQDLFyc2Jau9vWaQ6" type="motProposal" subtype="förslag">
          <head xml:id="i-CYi586C2faRdBjZRbZjEMk">
            Förslag till riksdagsbeslut
          </head>
          <list xml:id="i-PdqpLxA2rLwjfRzjUamEjq" style="ol">
            <item xml:id="i-Jxi1YtsvMMp81Cq2h4uAfY">
              Riksdagen tillkännager för regeringen som sin mening vad som
              anförs i motionen om att regeringen bör uppdra åt berörda myndigheter
              att i samarbete med det civila samhället verka för att förhindra
              betalningar till barnpornografiskt material. 1
            </item>
            <item xml:id="i-JMdxJBBBFLZkWDqme88L8c">
              Riksdagen tillkännager för regeringen som sin mening vad som
              anförs i motionen om att utreda möjligheterna att införa obligatorisk
              undervisning om barns rättigheter och om barnsexhandel på samtliga
              grundutbildningar där studenter i sin framtida yrkesutövning möter
              och arbetar med barn. 2
            </item>
            <item xml:id="i-EHjrXxFyhiCXyKoSCG1niJ">
              Riksdagen tillkännager för regeringen som sin mening vad som
              anförs i motionen om att utreda ett införande av domstolar specialinriktade
              på att hantera brott mot barn eller specialutbildade domare.
            </item>
          </list>
          <p xml:id="i-XmHS6fyip8ymMknNBEZzME">
            1 Yrkande 1 hänvisat till FiU.
          </p>
          <p xml:id="i-VKg6rvTwGQMWgqWzwJE1Js">
            2 Yrkande 2 hänvisat till UbU.
          </p>
        </div>
        <div xml:id="i-3s3My9T4GCX9fQh7iZExn9" type="motContent">
          <head xml:id="i-AMAVCQCosAvqci9DCEowwb" type="h1">
            Motivering
          </head>
          <p xml:id="i-K2jWHYTvYBG7p7WQ2Sa7tk">
            Den svenska barnsexhandeln är en del av den globala handeln med
            barns kroppar för sexuella ändamål. Handeln styrs av efterfrågan
            och beräknas omsätta mångmiljardbelopp. Barnsexhandeln omfattar
            människohandel med barn, dokumenterade övergrepp på barn, dvs.
            barnpornografi och kommersiellt sexuellt utnyttjande av barn i
            samband med resa – barnsexturism.
          </p>
          <p xml:id="i-RGTEJ9SfqXpLNXiNhw2k5T">
            Barnsexhandeln har ökat dramatiskt på senare år. Förr ansågs
            ett beslag på 10 000 bilder vara stort. Idag kan uppemot 100 000
            till en miljon bilder beslagtas vid ett och samma tillfälle.
          </p>
          <p xml:id="i-YNcDqsjP2vDYMczCZvdnof">
            Enligt FN har barnsexhandel tillsammans med sexuellt relaterad
            människohandel utvecklats till den mest lukrativa kriminella verksamheten
            i världen efter illegal vapen- och narkotikahandel.
          </p>
          <p xml:id="i-7yEkf5rP6fmU1Q2seKVuR9">
            Svenska Finanskoalitionen mot barnpornografi grundades år 2008.
            Syftet var att samla finansiella aktörer tillsammans med Rikskriminalpolisen,
            Ecpat och statliga myndigheter för att stoppa betalningarna till
            barnpornografiskt material för att på så sätt punktera möjligheterna
            till kommersiell handel. Samarbetet har visat sig vara framgångsrikt.
            Enligt polisen har de kommersiella internetsajterna som säljer
            övergreppsbilder på barn minskat betydligt i antal. Betalningar
            till kriminella aktörer genom traditionella betaltjänster har
            i princip upphört.
          </p>
          <p xml:id="i-YRseSdEkdPVaZdFB3CNptY">
            De illegala krafterna bakom övergreppen hittar dock ständigt
            nya vägar för att uppnå sina syften. När framgångar nås på ett
            område söker sig brottsligheten nya vägar, genom nya aktörer.
            Statliga aktörer måste i samarbete med det civila samhället arbeta
            för att ligga steget före och utveckla metoder för att komma åt
            nya alternativa betalningsvägar.
          </p>
          <p xml:id="i-Qn4whQjw3nDLnD1Bo8H7ff">
            Kunskap om barns rättigheter och kommersiell sexuell exploatering
            av barn är en förutsättning för att fler ska kunna agera mot dessa
            fruktansvärda brott. Alla som arbetar med, ansvarar för, eller
            möter barn i sin yrkesroll bör ha kunskap om vilka drivkrafter
            som ligger bakom den globala barnsexhandeln och hur den tar sig
            uttryck. Problematiken måste tacklas utifrån ett helhetsperspektiv
            och inte enbart fokusera på enstaka företeelser. Förutom brottens
            karaktär är det också viktigt att kunskap om de socioekonomiskt
            utsatta miljöer offren kommer ifrån. Även generell kunskap om
            barns utveckling och offer- respektive förövarpsykologi är viktig
            kunskap att förmedla.
          </p>
          <p xml:id="i-Nz8DtdcU4VgCfx5GSJQFmf">
            Flera aktörer har lyft fram behovet av förbättrad kunskap hos
            dem som arbetar med barn. Den statliga utredningen Kunskap om
            sexuell exploatering av barn i Sverige (SOU 2004:71) skriver i
            sitt betänkande:
          </p>
          <p xml:id="i-RSG2YMy851HRcmi4BG8b89">
            Ett problem som är osynligt och okänt kan fortgå mer eller mindre
            ostört. Först när det identifieras finns anledning att reagera
            och att vidta åtgärder. Därför är det viktigt att alla som i sitt
            arbete möter utsatta barn har kunskap och medvetenhet om sexuell
            exploatering och de problem den förorsakar. Då kan man ställa
            de rätta frågorna och erbjuda rätt hjälp. Att våga se och vilja
            veta är en första förutsättning för att sexuell exploatering av
            barn skall kunna upptäckas och bekämpas och att barnen ska få
            adekvat hjälp.
          </p>
          <p xml:id="i-ToUVHkygPvxf1SLR1djr7m">
            Unicef Sverige skriver i samband med lansering av en rapport
            från 2012:
          </p>
          <p xml:id="i-GvPqQ7KTaAqACWwbCEBm1t">
            Osäkerheten är stor hos myndigheter om mandat och ansvar. Trots
            många insatser för ökad kunskap är handlingsförlamningen påfallande
            när det gäller stöd för enskilda barn som kan vara utsatta för
            människohandel. Både socialtjänstlagen och barnkonventionen är
            tydliga med att alla barn som vistas i Sverige ska få hjälp om
            de far illa. Men ändå utnyttjas barn mitt framför ögonen på tjänstemän
            från olika myndigheter utan att upptäckas.
          </p>
          <p xml:id="i-UX4eo2Le9vCAsMRMQRqv7m">
            I en rapport från länsstyrelsen november 2012 beskrivs behovet
            i förhållande till barn som misstänks vara utsatta för människohandel:
          </p>
          <p xml:id="i-LLV5iG6nybswTUfiSTY2VE">
            Okunskap och osäkerhet om kommunens ansvar har gjort att många
            av barnen inte har identifierats och därför inte heller fått stöd
            och hjälp i den omfattning de har rätt att få.
          </p>
          <p xml:id="i-Y5xgE7yGFMtbRJayXKFMVy">
            Kartläggningen visar på behov av att förbättra upptäckt och identifiering
            av utsatta barn. Socialtjänsten behöver mer kunskap i att tidigt
            upptäcka barnens utsatthet och om vikten av tidiga insatser. Det
            behövs kompetensutveckling, inklusive kunskap om riskbedömning,
            för att garantera att ett bra bemötande och omhändertagande och
            för att minska risken för att barnen försvinner eller ramlar mellan
            stolarna.
          </p>
          <p xml:id="i-MasZzAahhQ3i7UmCF29gvJ">
            FN:s barnrättskommitté har vid två tillfällen påpekat bristen
            på kunskap om barns rättigheter i Sverige, 2009 respektive 2011.
            Kommittén rekommenderar att systematisk och fortlöpande utbildning
            om barns rättigheter bör ges till alla personer som arbetar med
            och för barn. I samma rapport rekommenderas Sverige att utbilda
            poliser, domare och åklagare i hur de ska ta emot, kontrollera
            och utreda anmälningar gällande sexuell exploatering, på ett mot
            barnen respektfullt sätt med iakttagande av tystnadsplikt.
          </p>
          <p xml:id="i-A59e59B2kw8sqbCfYtBtZh">
            För att ytterligare tillgodose barns rättigheter och skydd i
            rättssystemet krävs att specialiserade domstolar inrättas i Sverige,
            där domare har specialkunskap på området sexuella övergrepp på
            barn och våld eller att specialkunskap om barns rättigheter och
            barnpsykologi fordras för att få döma i barnmål. I den ovan nämnda
            statliga utredningens genomgång visar att domstolarna ofta saknar
            kunskap om dynamiken i och konsekvenserna av denna typ av brott.
            Exempel finns på domar där ansvaret för exploatering lagts på
            minderåriga barn och att risken för upprepad brottslighet negligerats.
          </p>
          <p xml:id="i-3bBcz9W8x6XZ6M8UEFhn9b">
            Trots att poliser och åklagare i högre grad idag är specialiserade
            på dessa områden är detta inte tillräckligt. Eftersom sakkunniga
            används alltmer sällan i domstolar idag, måste domarna som dömer
            i dessa mål inneha sakkunskap själva.
          </p>
          <p xml:id="i-AeZHLzn43ejbWQ1jucjZyq">
            Rättsväsendet i stort men framförallt domare måste ha större
            barnfokus. Vikten av sådan specialkunskap hos domare och andra
            yrkesgrupper inom rättsväsendet lyfts både i den nya EU-agendan
            för barns rättigheter och av Europarådet.
          </p>
          <p xml:id="i-V3o8VQ8GpFr7FwfZBYwLWy">
            I Barnombudsmannens rapport från 2012 konstateras också att i
            nästan en tredjedel av kamrarna har inte alla åklagare som handlägger
            dessa ärenden särskild utbildning. Enligt Barnombudsmannen är
            en av de grundläggande förutsättningarna – kanske till och med
            den viktigaste – för att kunna öka rättssäkerheten för barn som
            brottsoffer är att de som handskas med förundersökningar har utbildning
            och kunskap om barnets rättigheter.
          </p>
          <p xml:id="i-Ah5e2BesUfaGCdjtp9n2iJ">
            Detta bör ges regeringen till känna.
          </p>
        </div>
        <div xml:id="i-JXimdDhr9MgtmjwYPcRika" type="signatureBlock">
          <list xml:id="i-YZhFnuRBWKkJWLoEGaZbsd">
            <item xml:id="i-TuD5cfdvMT7TAghhbvrg7e" who="i-QrnhMBZLsGdbeBasmoTLpZ" type="signature">
              Mats Odell (KD)
            </item>
          </list>
        </div>
      </div>
    </body>
  </text>
</TEI>
