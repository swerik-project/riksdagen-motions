<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02883">
  <teiHeader>
    <fileDesc>
      <titleStmt>
        <title>Kommunal och statlig utbildning för vuxna (prop. 1983/84:169)</title>
        <author>Margareta Palmqvist</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunal och statlig utbildning för vuxna (prop. 1983/84:169)</title>
          <idno type="rdwebb">G7022883</idno>
          <rs type="number">2883</rs>
          <ref type="dokument_url_text">http://data.riksdagen.se/dokument/G7022883/text</ref>
          <ref type="dokument_url_html">http://data.riksdagen.se/dokument/G7022883</ref>
          <ref type="dokumentstatus_url_xml">http://data.riksdagen.se/dokumentstatus/G7022883</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SGS2vwReXFRqWxhxh3MNmH</idno>
            <name>MARGARETA PALMQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NX2a7hgPxLoJgNTGmDoY8e" type="signed"/>
        <correspContext corresp="i-NX2a7hgPxLoJgNTGmDoY8e">
          <note type="signatory" corresp="i-SGS2vwReXFRqWxhxh3MNmH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2883/mot_198384__2883-001.pdf"/>
      <fw xml:id="i-SxxBK3rxAxyDSNmNg4CfRY">
        Motion 1983/84: 2883
      </fw>
      <div type="motHeader" xml:id="i-WTXupGiL4ycCB3yfz3BNr7">
        <div type="motTitle" xml:id="i-5iDracWhJyPvL8433Q7Aor"/>
        <div type="motSubmissionInfo" xml:id="i-G77NvGRCBW6cCQAMxpwYNM"/>
      </div>
      <div type="motBody" xml:id="i-Q4WFPMaEfZ24prKzHyqnkA">
        <div xml:id="i-Dpo5FxKAkezD6EucXQUMKR">
          <p xml:id="i-Xsp81nzgusN3itDzs1mBHc">
            Margareta Palmqvist Kommunal och statlig utbildning för vuxna
            (prop. 1983/84:169)
          </p>
          <p xml:id="i-PH4Z4yuvgBKQ3PawoqpYHi">
            I proposition 1983/84:169 behandlas frågor som rör grundutbildning
            för vuxna (grundvux), kommunal vuxenutbildning (komvux) och utbildning
            vid statens skola för vuxna. I propositionen föreslås bl. a. att
            grundvux i princip skall bedrivas som deltidsstudier, dvs. i regel
            högst 15 lektionstimmar per vecka. Vidare föreslås att rätten
            att få ersättning för deltagande i undervisningen också begränsas
            till ett timantal som motsvarar normal deltidsundervisning. Tim-
            ersättning lämnas med ett högre belopp per timme (f.n. 36 kr.)
            för den som förlorar arbetsinkomst, ersättning från arbetslöshetskassa
            eller KAS och med ett lägre belopp per timme (f.n. 13 kr.) för
            andra. Motivet för skillna- den är att endast det högre beloppet
            är avsett att på ett avgörande sätt bidra till mottagarens försörjning
            i och med att det utgör ersättning för ett inkomstbortfall. Det
            lägre beloppet skall endast bidra till att täcka vissa personliga
            kostnader i samband med deltagandet i grundvux. De berörda personernas
            försörjning måste enligt propositionen tryggas på ett annat sätt
            oberoende av om de deltar i grundvux eller inte. De olika ersättningsnivåerna
            har lett till problem. Ett har att göra med de olika utbildningsalternativ
            som en blivande vuxenstuderande står inför. Det händer inte sällan
            att en person påbörjar den 20 veckors introduktions- kurs som
            ges vid AMU utan att ha tillräckliga grundkunskaper i främst svenska
            och matematik för att kunna tillgodogöra sig utbildningen. I dessa
            fall är det ofta uppenbart att grundvux hade varit det rätta alternativet
            att börja med. Många vill dock av kortsiktiga ekonomiska skäl
            gå 20-veckorskursen färdigt. De har därmed utan att ha tillgodogjort
            sig kursen förverkat sin rätt till den utbildningen, eftersom
            man ej får göra om kursen. Om en mer realistisk bedömning av studieförutsättningarna
            hade gjorts skulle sanno- likt många felsatsningar ha kunnat undvikas.
            Därför borde det allvarligt övervägas om någon form av studielämplighetstest
            skall vara ett obligato- riskt inslag i den syo-verksamhet som
            på sikt skall vara gemensam för samtliga vuxenutbildningsanordnare.
            Möjligen skulle problemen med felsatsningar i utbildningen kunna
            und- vikas om de ekonomiska villkoren gjordes likartade för de
            olika vuxenut- bildningsformerna. Den enskildes behov av utbildning
            skulle då lättare kunna bli avgörande för inriktningen av studierna.
            Det är också viktigt att den resurs i form av ett schablontillägg
            inom statsbidragssystemet som anvisas för bl. a. uppsökande verksamhet
            verkli-
          </p>
          <pb facs="riksdagen-motions-pdf/data/198384/mot_198384__2883/mot_198384__2883-002.pdf"/>
          <fw xml:id="i-GtVMyprUmhg8JAmKzWxpXe">
            Mot. 1983/84: 2883 2
          </fw>
          <p xml:id="i-9PQuHUpJqLmk7M9b72qzRN">
            gen utnyttjas för de ofta mycket eftersatta grupper som grundvux
            vänder sig till. I propositionen betonas på ett förtjänstfullt
            sätt det nödvändiga i att göra en noggrann studieplanering så
            att studierna anpassas till varje individs speciella förutsättningar.
            Därutöver är det angeläget att de pedagogiska formerna anpassas
            efter skilda gruppers förutsättningar. När det gäller de studieovana
            grupper speciellt bland invandrare som grundvux vänder sig till
            vore det därför angeläget att finna former för att blanda teori
            och praktik utifrån en pedagogisk helhetssyn som är anpassad till
            dessa grup- pers speciella behov. Av dessa skäl vore det angeläget
            att kunna ha så fria ramar som möjligt vid avgörandet hur många
            timmar per vecka som deltidsstudierna inom grundvux skall vara
            i det individuella fallet. Den möjlighet till dispens från begränsningen
            till 15 veckotimmar som erbjuds i propositionen för de beräknade
            sista fem månaderna bör därför utsträckas till en längre tidsperiod.
            Med hänvisning till vad som anförts hemställs att riksdagen som
            sin mening ger regeringen till känna vad som i motionen anförts
            om studieplanering, pedagogiska former och ekonomiska villkor
            inom vuxenutbildningen.
          </p>
          <p xml:id="i-JjowD4WFEWtibR2acpwxFe" type="date">
            Stockholm den 24 april 1984 MARGARETA PALMQVIST (s)
          </p>
        </div>
      </div>
    </body>
  </text>
</TEI>
