<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-JuU-01888">
  <teiHeader>
    <fileDesc>
      <titleStmt>
        <title>Lex Fadime - en särskild straffskärpningsregel för brott som begås med hedersmotiv</title>
        <author corresp="i-Y5fgQ33MMnP4uyafJ9fz8i">av Robert Hannah m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1888 av Robert Hannah m.fl. (FP)</title>
          <idno type="rdwebb">H2021888</idno>
          <rs type="number">1888</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H2021888/text</ref>
          <ref type="dokument_url_html">http://data.riksdagen.se/dokument/H2021888</ref>
          <ref type="dokumentstatus_url_xml">http://data.riksdagen.se/dokumentstatus/H2021888</ref>
          <ref type="docx">http://data.riksdagen.se/fil/E7A4F13A-520D-4DC8-9169-A3DB73012624</ref>
          <ref type="pdf">http://data.riksdagen.se/fil/C6BB24FA-8A8B-4B20-A164-3EF162C49C96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y5fgQ33MMnP4uyafJ9fz8i</idno>
            <name>Robert Hannah</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-Kb87jeTEio4k4qCJeZ6pQE</idno>
            <name>Said Abdu</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Q14z8GajUYhf34cembagLV" type="signed"/>
        <correspContext corresp="i-Q14z8GajUYhf34cembagLV">
          <note type="signatory" corresp="i-Y5fgQ33MMnP4uyafJ9fz8i"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-Kb87jeTEio4k4qCJeZ6pQE"/>
        </correspContext>
        <correspAction xml:id="i-V85NTAFn3jrKdKMzoeC8jZ" type="submitted">
          <date when="2014-11-10"/>
          <time when="12:20:40"/>
        </correspAction>
        <correspAction xml:id="i-SuDFfQkn19T2mmwzVP7Ysm" type="reviewed">
          <date when="2014-11-10"/>
          <time when="14:29:32"/>
        </correspAction>
        <correspAction xml:id="i-KNP2tcNabxZjodrreQ3b8K" type="referred">
          <date when="2014-11-12"/>
        </correspAction>
        <correspAction xml:id="i-753XwSAHA9CN9KmN94U5GD" type="assigned">
          <date when="2016-10-02"/>
          <time when="22:54:54"/>
        </correspAction>
        <correspContext corresp="i-753XwSAHA9CN9KmN94U5GD">
          <ref type="assignedTo">Justitieutskottet</ref>
        </correspContext>
        <correspAction xml:id="i-Sh5ZtxTAwi1zG7WxhtopAu" type="behandlas_i"/>
        <correspContext corresp="i-Sh5ZtxTAwi1zG7WxhtopAu">
          <ref type="uppgift">2014/15:JuU14</ref>
          <ref type="ref_dok_id">H201JuU14</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1888 av Robert Hannah m.fl. (FP)
          Lex Fadime – en särskild straffskärpningsregel för brott som begås
          med hedersmotiv
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SjJLLWWktjwocFm5diEMMt">
            Förslag till riksdagsbeslut
          </head>
          <list style="ol">
            <item xml:id="i-6jsy4XnmFL35rpBAYTQB5g">
              Riksdagen tillkännager för regeringen som sin mening vad som
              anförs i motionen om att i 29 kap. 2 § brottsbalken införa en
              straffskärpning om ett av den tilltalades motiv för ett brott
              har varit att skydda sin eller någon eller några närstående personers
              heder baserat på offrets livsstil, ”lex Fadime”.
            </item>
          </list>
        </div>
        <div type="motContent">
          <head xml:id="i-P67g1zbKDY8DbH2xKpECiZ" type="h1">
            Förekomsten av hedersrelaterat våld och förtryck
          </head>
          <p xml:id="i-2BpHbP1HuDd1U9qU1EML2z">
            Ungdomsstyrelsen publicerade år 2009 en rapport om att 70 000
            ungdomar inte upplever att de fritt kan välja vem de ska gifta
            sig med. Men Ungdomsstyrelsen har sannolikt endast hittat toppen
            av ett isberg; mörkertalen är stora när det kommer till personer
            som är drabbade av hedersrelaterat våld och förtryck. Dessutom
            undersöktes enbart möjligheten till att själv välja sin livspartner.
            Vi vet idag att hedersförtrycket inte känner någon åldersgräns
            och även många vuxna drabbas. Särskilt hård är pressen att gifta
            sig med någon från samma kulturella och religiösa bakgrund eller
            att man som hbt-person inte kan vara öppen med vem man är.
          </p>
          <p xml:id="i-DaRLcnd4JJ5NkqHk4w8qBi">
            Vi vet också att det är en mängd olika brott som dessa personer
            utsätts för i hederns namn – bland annat olaga hot, utpressning,
            olaga tvång, olaga frihetsberövande, misshandel, tvångsäktenskap,
            våldtäkt, dråp och mord. Det är en stor politisk utmaning att
            skydda personer från att bli utsatta för hedersrelaterat våld
            och förtryck som i praktiken innebär att man under en längre period
            förvägras mänskliga rättigheter som t.ex. rätten till liv, personlig
            integritet och privatliv – samtliga rättigheter som vi är tillförsäkrade
            enligt bland annat svensk grundlag, Europakonventionen och barnkonventionen.
          </p>
          <p xml:id="i-EQUR7sT5gYcuz48QMGRMPz">
            Det var först genom mordet på Fadime Sahindal som den svenska
            allmänheten för första gången på allvar fick upp ögonen för en
            central del av vår tids kamp för frihet – kampen mot hedersrelaterat
            våld och förtryck. Men långt innan dess hade Fadime tappert försökt
            få medier och svenska politiker att vakna upp och inse omfattningen
            av problemet och brotten mot svensk lag. Den 20 november 2001
            höll Fadime ett tal i riksdagen under ett seminarium arrangerat
            av nätverket Våld mot kvinnor där hon uppmanade Sveriges riksdag
            att bekämpa hedersrelaterat våld och förtryck. Fadimes tal går
            att hitta på föreningen Glöm aldrig Pela och Fadimes (GAPF) hemsida
            (http://gapf.se/glom-aldrig-fadime-sahindal/).
          </p>
          <p xml:id="i-WjBEASKYz3QRa87vVHB46s">
            Fadime berättade i riksdagen att hon levde ett normalt liv men
            att ju äldre hon blev desto fler frihetsbegränsande förbud började
            hennes föräldrar ställa upp, vilket även många andra personer
            som är drabbade av hedersrelaterat våld och förtryck tvingas erfara.
            Som med många andra hedersutsatta, särskilt flickor, ansågs Fadime
            inte ha rätt till högre studier och försök gjordes för att pressa
            henne att ingå ett tvångsäktenskap med en släkting. Trots riskerna
            och rädsla för livet valde Fadime ett liv i frihet – hon inledde
            ett förhållande med en person som hon själv valt.
          </p>
          <p xml:id="i-TcdEmu72Cpa9QcnsGsaASD">
            ”Jag hade ju mina egna drömmar och mål här i livet. Jag ville
            sätta upp mina egna villkor för mitt liv, göra mina egna misstag
            och lära mig av dem. Och jag ville stå på mina egna två ben och
            ta ansvar för mina egna handlingar. Inte låta någon annan bestämma
            över hur jag skulle tycka, tänka och handla.”
          </p>
          <p xml:id="i-EdX198SYLK2mqgQ2A1cz7p">
            Fadime tvingades, som många andra svenskar som lever med hedersrelaterade
            livsbegränsningar, ständigt leva med skräcken att bli upptäckt.
            Hon blev, precis som många andra, upptäckt.
          </p>
          <p xml:id="i-88Tmq9Rx6WHFvYYEo7KKFZ">
            ”Det synsätt som mina föräldrar hade var att familjen och släkten
            skulle stå i centrum, varför jag måste tänka på familjens bästa
            framför mitt eget välbefinnande. Det är bättre att en person lider
            än att en hel familj och släkt lider.”
          </p>
          <p xml:id="i-4bHk8Aggui15MX2dqHZbvX">
            Fadimes otroliga mod och frihetskamp mot hedersrelaterat våld
            och förtryck kostade henne livet. Hon mördades av sin egen far,
            den 21 januari 2002, nästan precis två månader efter hennes tal
            i riksdagen. Som motiv angav Fadimes far att hon hade vanhedrat
            sin familj och släkt genom sitt agerande. Enligt honom var Fadime
            problemet och nu var problemet borta (P3 Dokumentär om mordet
            på Fadime Sahindal). Samma argument är ständigt återkommande än
            idag bland personer som begår brott mot släktingar i hederns namn.
            Det är offret som är problemet.
          </p>
          <p xml:id="i-RJ47htXRmep57TD5stscZo">
            Fadime var den första svenska person att så stort medialt uppmärksammas
            för den hemska företeelse som hedersrelaterat våld och förtryck
            innebär. Men hon är tyvärr långt ifrån den sista att drabbas.
            Många människor tvingas än idag uppleva det förtryck som Fadime
            tvingades utstå. Sedan Fadimes mord har ideella organisationer
            som GAPF och Varken Hora eller Kuvad (VHEK), nästan samtliga av
            Sveriges kvinnojourer, myndigheter som Länsstyrelsen i Östergötland
            och särskilda satsningar som Origo Stockholm tappert arbetat med
            att hjälpa människor som utsätts för hedersrelaterat våld och
            förtryck.
          </p>
          <head xml:id="i-jkv1DE2uVWN5HBBZ9i6cy" type="h1">
            Motivering för en särskild straffskärpningsregel
          </head>
          <p xml:id="i-YTcw7YscUttMLqc2o2miQL">
            Mordet på Fadime Sahindal fick ett enormt genomslag i media –
            en ung tjej med framtiden för sig mördades för att hon själv ville
            välja hur hon skulle leva sitt liv. Men det är viktigt att komma
            ihåg att Fadime utsattes för otroligt långtgående frihetsinskränkningar
            under en väldigt lång period innan hon mördades – ett dagligt
            socialt tryck där släktingar tvingade henne att anpassa sitt liv
            efter hederskulturens stenhårda normer. Fadimes och andra uppmärksammade
            fall visar att brott med hedersmotiv bör bedömas hårdare än andra
            brott. Därför föreslås det att i den så kallade straffskärpningsregeln
            i 29 kap. 2 § brottsbalken införs en regel som innebär att om
            ett av den tilltalades motiv för brottet varit att skydda sin
            eller någon närstående person eller personers heder baserat på
            offrets livsstil bör man alltid vid bedömningen av straffvärdet
            värdera den begångna gärningen som grov. Det finns två huvudsakliga
            anledningar som motiverar behovet av en straffskärpning vid brott
            med hedersmotiv:
          </p>
          <p xml:id="i-KAiFCrdC6U39VffWSFhKJK">
            1) Kränkningen av den personliga friheten är värre än vid andra
            brott.
          </p>
          <p xml:id="i-FSBGSQ5cHwsNuumUeUmsSy">
            Samhället har ett ansvar att visa att frihetskränkningar aldrig
            får accepteras. Brott som begås av en person eller en grupp av
            personer mot en enskild individ i syfte att kontrollera personens
            levnadssätt eller för att straffa personen för sitt livsval till
            förmån för att upprätthålla sin egen eller någon närståendes rykte
            innebär alltid allvarliga ingrepp i en persons rätt till privatliv
            och integritet. För att markera det allvarliga ingreppet, som
            brott med hedersmotiv innebär för en persons möjlighet att forma
            sitt eget liv, är det av yttersta vikt att införa en straffskärpning
            för denna typ av brott. Det är också av yttersta vikt för samhället
            att markera samhällets avståndstagande från frihetskränkande brott.
          </p>
          <p xml:id="i-YYzwzu6q9eVbCf9He8b6SJ">
            2) Frihetskränkningen är att likställas vid ett perdurerande
            brott.
          </p>
          <p xml:id="i-QcQQAbac8vqkBJWyWscYGT">
            Brott med hedersmotiv, såsom mordet på Fadime, har större likheter
            med perdurerande brott, dvs. brott som pågår under en längre tidsrymd,
            såsom olaga frihetsberövande, än med brott som begås vid ett särskilt
            tillfälle. Fadimes fall är ett tydligt exempel på hur den absoluta
            majoriteten av personer som utsätts för brott med hedersrelaterade
            motiv under flera års tid tvingas anpassa sitt liv efter hedersnormer
            för att undvika att utsättas för brott. Eftersom kränkningarna
            pågår under en längre tid är också den psykiska, och i vissa fall
            även fysiska, skadeinverkan på brottsoffret större. Det är därför
            också lämpligt att straffbedömningen av dessa typer av brott alltid
            bedöms vara grova.
          </p>
          <p xml:id="i-UxhvePnAy1gcTyL4GBkkrC">
            Fadime var en sann och modig hjälte. Hon har blivit symbolen
            för 2000-talets svenska frihetskamp. Hennes mod och arbete i humanismens
            namn, genom att hon tog bladet från munnen och berättade om det
            hedersförtryck och våld hon blivit utsatt för, möjliggjorde för
            det fantastiska arbete som än idag fortgår genom organisationer
            som GAPF för att rädda människor som lever i hennes situation
            idag. Men det kostade henne även livet. För att hedra Fadimes
            betydelsefulla livsgärning bör den föreslagna straffskärpningsregeln
            bära hennes namn och kallas för ”lex Fadime”.
          </p>
        </div>
        <div type="motSignatures">
          <list>
            <item xml:id="i-FbNQd1E4HrfXdNKDhtVbwp" who="i-Y5fgQ33MMnP4uyafJ9fz8i">
              Robert Hannah (FP)
            </item>
            <item xml:id="i-5oVYLUvCnT1w2ZaMDpihWT" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
            <item xml:id="i-QPmjrZbVVWmL6Nw8TzrzhP" who="i-Kb87jeTEio4k4qCJeZ6pQE">
              Said Abdu (FP)
            </item>
          </list>
        </div>
      </div>
    </body>
  </text>
</TEI>
