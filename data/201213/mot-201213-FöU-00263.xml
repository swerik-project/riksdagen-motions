<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00263">
  <teiHeader>
    <fileDesc>
      <titleStmt>
        <title>Sårbarhetsanpassning för ett förändrat klimat</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sårbarhetsanpassning för ett förändrat klimat</title>
          <idno type="rdwebb">H002Fö263</idno>
          <rs type="number">Fö263</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö263/text</ref>
          <ref type="dokument_url_html">http://data.riksdagen.se/dokument/H002Fö263</ref>
          <ref type="dokumentstatus_url_xml">http://data.riksdagen.se/dokumentstatus/H002Fö263</ref>
          <ref type="doc">http://data.riksdagen.se/fil/A735C655-EC81-458E-B051-9EC2C8529199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HMn3gFjWDo1fQeG3d8R7J1" type="signed"/>
        <correspContext corresp="i-HMn3gFjWDo1fQeG3d8R7J1">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-FeVXF7pVocmUfQoPXGuJKR"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-M8ATDq8dY86Mu6RaFJWcL8" type="numbering">
          <date when="2012-10-09"/>
        </correspAction>
        <correspAction xml:id="i-dPft4r5CBj9wTayVnKPXF" type="submission">
          <date when="2012-10-05"/>
        </correspAction>
        <correspAction xml:id="i-AatzgF3UQmkS2VrF5brT89" type="transfer">
          <date when="2012-10-05"/>
        </correspAction>
        <correspAction xml:id="i-5qL5orTreJq5S7s5v9xYRV" type="assigned"/>
        <correspContext corresp="i-5qL5orTreJq5S7s5v9xYRV">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HgwZor7UR858FE64sveCRY" type="motHeader"/>
      <div xml:id="i-2M1zixzEkNnpkuAYKrK3Rx" type="motBody">
        <div xml:id="i-VEGbTzgmJPwhkwzC4oG41r" type="motSummary">
          <head xml:id="i-BGkjtRrSqQa9cyfbrYhYpF">
            Sammanfattning
          </head>
          <p xml:id="i-KF28qHKknxb1thRrt8Z9Qh">
            De hot som Sverige och våra grannländer står inför är svåra att
            förutsäga, och de är gränslösa och komplexa till sin natur. De
            behöver i första hand inte vara militära utan kan handla om miljö-
            och klimatkatastrofer i olika former, grov brottslighet och terrorism.
            Hoten kan också vara it-relaterade i form av cyberattacker. Dessa
            icke-militära hot understryker vikten av att omfördela kostnader
            från Försvarsmakten till andra sektorer för att möta de reella
            hoten mot vårt samhälle samt att investera i förebyggande åtgärder
            och sårbarhetsreducerande investeringar, både i Sverige och i
            omvärlden.
          </p>
          <p xml:id="i-9LqCpmTR9Ya2mHNn8qo3w4">
            Att möta dessa icke-militära hot kräver ökade insatser från samhällets
            sida. Insatser som i många fall kommer att kosta mycket pengar.
            Prognoser visar att Sverige kommer att påverkas kraftigt av klimatförändringarna
            fram till år 2100. Nyligen presenterade SMHI en rapport som visar
            på att Sverige har blivit både varmare och blötare. I genomsnitt
            har hela Sverige fått det ungefär en grad varmare och omkring
            10 procent mer nederbörd än normalt. Ju längre norrut, desto varmare
            har det blivit. Nederbörden har ökat i norr och i söder, men minskat
            på delar av ostkusten. Det visar sammanställd statistik för temperatur
            och nederbörd under perioden 19912011.
          </p>
          <p xml:id="i-TZRYgF5SeQ6q31kysjsCqj">
            Efter sommarens många skyfall och ihållande regn som resulterade
            i att många områden i svenska samhällen översvämmades, menar Miljöpartiet
            de gröna att det är hög tid att börja vidta åtgärder redan nu.
          </p>
          <p xml:id="i-NRoC71T9jW36hvodVhuMnJ">
            Klimatanpassning handlar om att anpassa samhället till ökande
            medeltemperaturer, mer nederbörd och mer ofta återkommande extremväder
            som skyfall och värmebölja.
          </p>
          <p xml:id="i-KydHbyia5zHPR39xiSFRDv">
            På nationell nivå handlar det framför allt om att säkra färskvattenförsörjningen
            då vattenkvaliteten i sjöar och vattendrag kommer att försämras
            och hota tillgången på dricksvatten samt säkra statlig infrastruktur
            och andra grundläggande samhällsfunktioner.
          </p>
          <p xml:id="i-J3FQ8wMFkJZgzRd2mFebur">
            Ökad nederbörd ökar risken för ras och jord utmed Göta älv och
            översvämning utmed Vänern och Mälaren och gör behovet av reglerad
            avrinning än mer akut.
          </p>
          <p xml:id="i-8pLke2kofqk3KRh2vYSXbx">
            De som kommer att få ta det största ekonomiska ansvaret för att
            förebygga klimatrelaterade olyckor är kommunerna, därför är det
            nödvändigt att få igång kommunernas arbete som minskar konsekvenserna
            av de klimatförändringar som inte kan förhindras. Miljöpartiet
            menar att det handlar om att förebygga översvämningar samt att
            mildra de översvämningar som ändå kommer att ske. Kommunerna kommer
            att få ökade kostnader för underhåll och ombyggnation av VA-nät
            och ombyggnation av den stora andelen hårdgjord yta som gör att
            vattnet inte kan sjunka undan, vilket är den främsta orsaken till
            översvämningar.
          </p>
          <p xml:id="i-CPwefQP671W14a6VcuQcPM">
            Ett annat problem är att kommunerna frångår de restriktiva reglerna
            kring strandskyddet och godkänner byggnation vid vattendrag som
            riskerar att svämmas över. En fördubblad preskriptionstid för
            ersättning vid skador till enskilda och företag skulle bidra till
            att kommunerna blir mer restriktiva med att bevilja bygglov på
            mark i riskzoner.
          </p>
          <p xml:id="i-32nSBpGg5nJwohaHD3YG5q">
            I dagsläget är frågan om att säkra Sverige för kommande klimatförändringar
            en Svarte Petter. Många vet om problemen, men ingen har det övergripande
            ansvaret. För närvarande är det sju olika myndigheter som i sina
            regleringsbrev har uppdrag att jobba med klimatsäkring.
          </p>
          <p xml:id="i-53CBFPqyJTrLUkvepAsyLQ">
            I stort sett allt som behöver göras för att förhindra framtida
            översvämningskatastrofer finns med i den statliga klimat- och
            sårbarhetsutredningen som presenterades 2007. Hittills har ingen
            tagit vara på de tyngsta av utredningens förslag och vidtagit
            åtgärder. Regeringen har hittills nöjt sig med kartläggningar
            och kunskapsuppbyggnad. Detta är nödvändigt, men helt otillräckligt.
            Därför vill Miljöpartiet ge Myndigheten för samhällsskydd och
            beredskap (MSB) huvudansvar för arbetet med klimatanpassningen
            samt resurser för att på allvar sätta igång arbetet med att klimatanpassa
            det svenska samhället.
          </p>
        </div>
        <div xml:id="i-KGCAVkSGpuRppX8QnHCwtr" type="motProposal" subtype="förslag">
          <head xml:id="i-Qx1AJHcUdrrV8kg2froiDJ">
            Förslag till riksdagsbeslut
          </head>
          <list xml:id="i-2VBv5AtumDCXfhJ1pbzH2a" style="ol">
            <item xml:id="i-3pfjHzvfVkiVhzL2r9fgAq">
              Riksdagen tillkännager för regeringen som sin mening vad som
              anförs i motionen om att Myndigheten för samhällsskydd och beredskap,
              MSB, ska ha det överordnade ansvaret för genomförandet av de klimatanpassningsåtgärder
              som är nödvändiga.
            </item>
            <item xml:id="i-Fc2gjkDwrnmTYQt4wBvYki">
              Riksdagen tillkännager för regeringen som sin mening vad som
              anförs i motionen om att införa ett obligatorium för kommuner
              att ha klimat- och sårbarhetsplaner. 1
            </item>
            <item xml:id="i-T5RN9AE7qNuUPfjBDhYmGN">
              Riksdagen tillkännager för regeringen som sin mening vad som
              anförs i motionen om att riksdagen bör anslå 1 miljard kronor
              över den kommande treårsperioden till MSB för stöd till kommunala
              anpassningsåtgärder, kallat klimatanpassningsmiljarden (Klamp).
            </item>
            <item xml:id="i-5pWd4Bbkwq5mPDCbQ6gPG2">
              Riksdagen tillkännager för regeringen som sin mening vad som
              anförs i motionen om att kommunernas ansvar för detaljplaner och
              bygglov bör förlängas från tio till tjugo år. 1
            </item>
            <item xml:id="i-SV8jHh2aDUrrDNycegZK8p">
              Riksdagen tillkännager för regeringen som sin mening vad som
              anförs i motionen om att Mälarens och Vänerns avtappning måste
              lösas, där staten måste vara en part i finansieringen.
            </item>
            <item xml:id="i-UU2bFWwoT5MsTPMCSFfPwJ">
              Riksdagen tillkännager för regeringen som sin mening vad som
              anförs i motionen om att regeringen ska återkomma till riksdagen
              med ett förslag till nationell klimatanpassningsstrategi med åtgärder
              som behövs för att nå målet.
            </item>
            <item xml:id="i-SzoxTVH6ExqmmR3UYjS7eJ">
              Riksdagen tillkännager för regeringen som sin mening vad som
              anförs i motionen om att regeringen via regleringsbrev ger alla
              relevanta statliga myndigheter och verk i uppdrag att anpassa
              sin verksamhet för att motverka de pågående klimatförändringarna.
            </item>
          </list>
          <p xml:id="i-FyeXcEbpSwrMfGudViToih">
            1 Yrkandena 2 och 4 hänvisade till CU.
          </p>
        </div>
        <div xml:id="i-C95dYDVLdY7DdbyzhXS7tH" type="motContent">
          <head xml:id="i-GzuKfnMKBqcJS4n7zk4HFh" type="h1">
            Sårbarhetsanpassning för ett förändrat klimat En säkerhetsfråga
          </head>
          <p xml:id="i-NDvBwFVcL3kkxu5CoWaLW5">
            Klimatförändringarna har redan börjat. Klimatet förändras ständigt,
            men under de närmaste årtiondena kommer förändringarna att ske
            snabbare och vara mer omfattande än de naturliga variationerna
            som en följd av människans utsläpp av växthusgaser. Enligt den
            senaste utvärderingsrapporten (AR4) från FN:s klimatpanel (Intergovernmental
            Panel on Climate Change, IPCC) 2007 kan den globala medeltemperaturen
            öka med mellan 1,1 och 6,4 grader Celsius jämfört med perioden
            19801999 till slutet av nuvarande århundrade.
          </p>
          <p xml:id="i-UVqEzUfahy9f2zK1YtwPqq">
            Avsmältningen av Arktis och Antarktis liksom glaciärerna på Grönland
            och i Himalaya går betydligt snabbare än förväntat. På endast
            några få år får vi stryka en nolla i tidtabellen det som skulle
            ske på 1 000 år tycks nu ske på 100 år och det som skulle ta ett
            århundrade sker nu kanske på några få årtionden. Det som forskarna
            uppfattade som en successiv förändring har redan visat sig innehålla
            snabba trappsteg.
          </p>
          <p xml:id="i-NHrfHS6wmQb1EqN1ajPxF6">
            Det är nu fem år sedan Klimat- och sårbarhetsutredningen kom
            med sitt slutbetänkande och det är hög tid att frågan om vem som
            har ansvaret för klimatförändringarna får ett svar. Försäkringsbolagen
            betalar redan idag ut 100-tals miljoner kronor årligen för skador
            orsakade av naturskaderelaterade översvämningar. Globalt sett
            var 2011 det näst mest kostsamma året någonsin för försäkringsindustrin.
            Bara orkanerna Katrina, Rita och Wilma som slog till mot USA år
            2005 var kostsammare. 2005 var ett år som toppade antalet inrapporterade
            naturkatastrofer med 431 stycken.
          </p>
          <head xml:id="i-T5DDPtYuMAcjpBznYhMjJQ" type="h1">
            Sverige både varmare och blötare
          </head>
          <p xml:id="i-ANwWt7zJ9CPftPbusMd9UQ">
            Enligt SMHI:s klimatdata förutspås den genomsnittliga temperaturökningen
            för landets län (i genomsnitt) uppgå till +4 grader Celsius fram
            till slutet av detta århundrade. I norr väntas temperaturökningen
            bli ännu högre, kanske kan vintertemperaturen komma att öka med
            7 grader i norra Sverige. Mälardalens klimat kommer att likna
            klimatet i norra Frankrike idag.
          </p>
          <p xml:id="i-7qnuv2uSA4WMMQqFWnUwsU">
            Höjd havsnivå och översvämningar riskerar att hota såväl människors
            säkerhet som stora materiella värden. I Malmö finns 43 kilometer
            kust. Innanför kustlinjen finns lågt belägna områden som är hotade
            när vattnet stiger. I Stadsbyggnadskontorets pm om klimatet, havsnivån
            och planeringen redovisas vilka nya murar, vallar och slussar
            som kan behövas för att skydda Malmöborna.
          </p>
          <p xml:id="i-181Epc73DsQBe1oRMnmjan">
            Malmö är långt ifrån unikt. I Göteborg har det beräknats att
            det kan kosta upp till 10 miljarder kronor att skydda centrala
            Göteborg mot extremt väder.
          </p>
          <p xml:id="i-GJDMehVgQkCutC1miXbkhW">
            Så alldeles oavsett hur drastiskt vi än minskar utsläppen så
            kommer en viss fortsatt temperaturökning att äga rum. Det kommer
            att få konsekvenser i form av ökad sårbarhet för översvämningar,
            ras, skred och stormar. Ett exempel är översvämningarna som drabbade
            Västsverige åren 20002001 som orsakade skador för 100-tals miljoner
            för kommuner, industrier, fritidsanläggningar, enskilda hushåll
            samt vägar och lantbruk. De statliga bidragen till kommunerna
            var då 86 miljoner kronor för att reparera skador.
          </p>
          <p xml:id="i-Ex69J7X5LWzXvJvjjvNZ5f">
            Samhället behöver förbereda sig för dessa förändringar parallellt
            med ett offensivt arbete för att minska utsläppen av växthusgaser.
          </p>
          <p xml:id="i-NKFGcuNousWmrfwFrzmafT">
            Miljöpartiet ser den ökade sårbarheten för klimatförändringarna
            som en anledning att se över den militära organisationen och fördela
            om resurser så att Nationella skyddsstyrkorna/Hemvärnet och Civilförsvarsförbundet
            ges tydligare direktiv för hur dessa båda organisationer ska arbeta
            med klimat- och sårbarhetsarbetet.
          </p>
          <head xml:id="i-FkWop3xUL7toGhYmDUVASG" type="h1">
            Ökade risker
          </head>
          <p xml:id="i-YPVKo4YdDhS1Jt9rPzSGfX">
            Stigande nivåer i sjöar och vattendrag kan leda till stora katastrofer.
            Brister exempelvis en damm kan det leda till att samhällen nedströms
            riskerar att dränkas. Den ökade översvämningsrisken drabbar framförallt
            bebyggelse, vägar och järnvägar, och dricksvattenförsörjningen
            riskerar att slås ut. Enligt Klimat- och sårbarhetsutredningen
            riskerar dagens klimat drygt sex miljoner kvadratkilometer byggnadsyta
            längs vattendrag att översvämmas i genomsnitt en gång per hundra
            år. Denna yta kommer sannolikt att öka. Risken för ras och skred
            kommer också att öka. I Munkedal raserades E6:an längs en sträcka
            på flera hundra meter. Sådana händelser kan bli vanligare. Uppskattningsvis
            över 220 000 byggnader ligger i områden där ras- och skredrisken
            ökar.
          </p>
          <p xml:id="i-9PABCfA4P6RkBa8JGdgb2z">
            Totalt i Sverige riskerar hus för uppskattningsvis 320 miljarder
            kronor att förstöras. Enligt beräkningar kommer översvämningarna
            runt det kommande sekelskiftet hota 20 procent av den bebyggda
            ytan i Skåne och Blekinge. 10 procent av Götaland och Svealand
            hotas enligt samma beräkningar och 5 procent av Norrland. Vattenkvaliteten
            i sjöar och vattendrag kommer att försämras och hota tillgången
            på dricksvatten. Det varmare klimatet kommer att påverka folkhälsan
            negativt i form av bland annat fästingburna sjukdomar. Vi nordbor
            kommer dock mycket lindrigt undan jämfört med de umbäranden som
            redan inträffar och än mer väntar befolkningen på sydligare breddgrader.
          </p>
          <p xml:id="i-EoQSknYzu6w1jYywNsg8TN">
            Klimatförändringarnas effekter för den enskilde är en fråga för
            hela samhället. Inte minst eftersom försäkringsbolagen successivt
            kommer att vilja minska sitt ansvar i takt med att effekterna
            blir allt mer förutsägbara. Därmed ökar kraven på att det offentliga
            ska ta ett större ansvar. Om inte samhället axlar detta ansvar
            finns risk att enskilda medborgare kommer att råka illa ut, både
            genom skador på egendom och i värsta fall i olyckor, till exempel
            genom ras och skred.
          </p>
          <p xml:id="i-8Hk5ahiKnMNn5Mz5rNR7R1">
            Översvämningars omfattning avgörs inte bara av mängden nederbörd,
            utan en avgörande faktor är också markens förmåga att infiltrera
            vatten. Ju mer asfalterade ytor och ju färre våtmarker, desto
            sämre blir denna förmåga. Vattnet rinner vidare och ansamlas,
            istället för att infiltreras i marken. En av anledningarna till
            att samhället drabbas hårt vid översvämningar och stormar är att
            naturens egen förmåga att hantera kriser minskat successivt. Våtmarker
            har dikats ut och skogar kalhuggits och ersatts med träd av samma
            art och i samma ålder. När stormen Gudrun drog fram drabbades
            framför allt de planterade granskogarna, medan skadorna i naturreservat
            blev mycket mindre. En blandad och olikåldrig skog har större
            förmåga att hantera kriser, så kallad resiliens.
          </p>
          <p xml:id="i-Dm8YFcc3oNumE5iPSAYdmT">
            Det är nödvändigt att få igång kommunerna med de åtgärder som
            är nödvändiga för att minska konsekvenserna av de klimatförändringar
            som inte kan förhindras. Här handlar det om att förebygga översvämningar
            samt att mildra de översvämningar som ändå kommer att ske. 2011
            drabbades Köpenhamn av ett kraftigt skyfall som på endast en timme
            fällde 150 millimeter regn. Det skyfallet kostade danska försäkringsbolagen
            uppemot 6 miljarder kronor. Som jämförelse kan nämnas att när
            stormen Gudrun drog förbi över södra och västra Sverige för ett
            par år sedan landade försäkringsbolagens slutnota på över 4 miljarder
            kronor. Så det visar på att skyfall kan orsaka stora skador som
            i många fall blir väldigt kostsamma. VA-tekniker är ofta medvetna
            om problemen med underdimensionerade VA-rör och eftersatt underhåll,
            men körs ofta över av politiker som inte tar sitt ansvar då åtgärderna
            anses kosta stora pengar. Miljöpartiet menar att det är av yttersta
            vikt att samhällsstrukturerna anpassas efter ett förändrat klimat,
            till exempel genom att inrätta en klimatanpassad hantering av
            dagvatten.
          </p>
          <head xml:id="i-DSD2mvfti1LhwqGDP1jnBi" type="h1">
            Ökade kostnader
          </head>
          <p xml:id="i-BPUoXA2PTRRUCsAm3HZghN">
            Privata försäkringslösningar ses av många, speciellt i branschen,
            som en framtids­lösning. Statliga lösningar anses sakna tillgång
            till riskdifferentiering vilket medför att skattebetalare i lågriskområden
            subventionerar högriskområden. Det finns naturligtvis en gräns
            för hur stora belopp som kan försäkras i den privata marknaden.
            Stater kommer alltid att utgöra en slutlig resurs när extremt
            stora naturkatastrofer inträffar.
          </p>
          <p xml:id="i-TRcRYQcrHsxp2jXENTntcY">
            I dag erbjuds svenska hushåll en hemförsäkring med ett omfattande
            skydd mot översvämningsskador, men självrisken för vattenskador
            ligger på minst 10 000 kronor vilket är en betydlig kostnad för
            många husägare. Allt kan dessutom inte heller ersättas med pengar.
            Står den enskilde utan det här skyddet kan det bli dyrt att få
            råd att reparera skadorna, vilket kan leda till en svår ekonomisk
            situation för fastighetsägaren då fastigheten sjunker i värde.
          </p>
          <p xml:id="i-KFp8rJv2kz4etmWL9Q6LUB">
            Försäkringsbranschen betalar i dag ut cirka 4 miljarder kronor
            årligen för översvämningsrelaterade skador. Av dessa går cirka
            300400 miljoner kronor för att ersätta skador orsakade av naturskaderelaterade
            översvämningar. Visar ett område på en ökad översvämningsrisk
            kan det i framtiden bli så att försäkringsbranschen inte längre
            kommer att kunna erbjuda ett lika omfattande försäkringsskydd
            för översvämningsskador om inte klimatanpassningsåtgärder vidtas.
          </p>
          <p xml:id="i-4PMf17cSKtZmA6ujWkVuBN">
            Uppskattningsvis 80 procent av de skador som branschen ersätter
            är baktrycksskador, dvs. när vatten trycker in i fastigheten.
            Detta kan ske på grund av flera olika orsaker. Kommunen kan ha
            fel i sina system. Man kan ha underdimensionerade rör och kommunen
            kan ha slarvat med underhållet av sitt VA. Men även ett visst
            ansvar kan ligga på fastighetsägaren själv. Helt klart är att
            kommuner, byggherrar och privatpersoner måste vidta en hel del
            förebyggande åtgärder i framtiden. Annars är risken stor att försäkringsbranschen
            inte längre kommer att vilja försäkra hus och fastigheter i översvämningsdrabbade
            områden, vilket redan har skett i Danmark och Storbritannien.
          </p>
          <p xml:id="i-U4JDSd9ydtv5xcz36LLC3r">
            Försäkringsbranschen har identifierat ett antal åtgärder som
            behöver vidtas för att skydda befintlig bebyggelse: dagvattenhantering
            måste förbättras, vallar måste byggas för att skydda mot översvämningar,
            införandet av gröna tak som sänker inomhustemperaturerna i byggnader
            och baktrycksskydd som hindrar avloppsvatten från att tränga in
            i utsatta fastigheter.
          </p>
          <p xml:id="i-434sVyRkTf1sp1G5JUa6ei">
            Kommunerna behöver bli striktare på att värna strandskyddet och
            ska inte ge bygglov i områden där det finns risk för översvämningar,
            ras och skred. Kommunerna måste bli mer restriktiva i tillståndsgivandet
            av bygglov i riskområden. Det är av den anledningen som Miljöpartiet
            vill förlänga preskriptionstiden för kommunernas ansvar för detaljplaner
            och bygglov från tio till tjugo år.
          </p>
          <head xml:id="i-AUsq4kHhHSzQ5TPqwRSbH9" type="h1">
            Otillräckligt intresse hos kommunerna
          </head>
          <p xml:id="i-7TWVMLmA7cgRi1hykLkyHm">
            Sveriges Kommuner och Landsting (SKL) genomförde år 2009 en enkätundersökning
            om kommunernas arbete med klimatanpassning. I den framkom det
            att endast 70 av 290, det vill säga cirka 25 procent, av kommunerna
            arbetade med klimatanpassning i någon större utsträckning. Resterande
            kommuner arbetade endast i mindre utsträckning eller inte alls
            med klimatanpassningen.
          </p>
          <p xml:id="i-5Mw72CWWtfVYh8kQFqWMw8">
            År 2011 genomförde SKL en uppföljande enkät för att ta reda om
            arbetet tagit fart ute i kommunerna, framförallt med tanke på
            att kommunerna har fått ett utökat planeringsansvar genom den
            nya plan- och bygglagen som trädde i kraft våren 2011. Resultatet
            visade att kommunerna i stor utsträckning fortfarande saknar planeringsunderlag
            och verktyg. Men fler kommuner än tidigare arbetar aktivt med
            klimatanpassningen.
          </p>
          <p xml:id="i-A94yqJKivT4DXVMHKqrTZg">
            Nio av tio kommuner arbetar med att anpassa den fysiska planeringen
            till ett förändrat klimat. Det vanligaste sättet att organisera
            arbetet (55 procent) är att kommunstyrelsen har ansvar för klimatanpassning
            i fysisk planering. Andelen kommuner som har fattat principbeslut
            eller har riktlinjer för klimatanpassning i planeringen har ökat
            från 29 till 39 procent. Ungefär en tredjedel av kommunerna anger
            att de i stor utsträckning hanterar frågorna i sin översiktsplan.
            Tillgången till planeringsunderlag är dålig. 70 procent av kommunerna
            saknar verktyg för att kunna göra egna lokala klimatscenarier.
          </p>
          <head xml:id="i-FggELjnpLeQuKjyjxE7QT7" type="h1">
            Ändrat skadeståndsansvar
          </head>
          <p xml:id="i-ULKqaEAMEsPJSDrfE4fe5m">
            I dag finns ett stort politiskt och ekonomiskt tryck för att
            luckra upp strandskyddet och öka möjligheterna att bygga nära
            vattnet. Att stärka strandskyddet bör ingå i en samlad strategi
            för minskad sårbarhet inför kommande klimatförändringar. Länsstyrelsernas
            rätt att upphäva planer som strider mot strandskyddet måste stärkas
            samtidigt som länsstyrelsens möjlighet att ge dispens från strandskyddet
            måste minska. För att uppnå detta krävs mer resurser till länsstyrelserna.
          </p>
          <p xml:id="i-HiQfADJChDgRkASGZ2zkVy">
            För att tydliggöra kommunens ansvar för förebyggande klimatarbete
            bör kommunens ansvar för detaljplaner och bygglov utökas från
            10 till 20 år vad gäller skadeståndsansvar vid översvämning, ras,
            skred och erosion gentemot enskilda och företag, i enlighet med
            Klimat- och sårbarhetsutredningens förslag.
          </p>
          <p xml:id="i-TjZKNGAFdZDnoswRD8sRWi">
            Förslaget innebär att den som sitter i en byggnadsnämnd kan då
            till exempel bli personligen ersättningsskyldig om man beviljat
            bygglov eller detaljplan på ett område där det finns ett dokumenterat
            område för risk för översvämning.
          </p>
          <p xml:id="i-UrT5831X9HueGHZgUC7SeP">
            Statliga katastroffonder kommer bara att kunna ersätta skador
            i mycket liten utsträckning. Detta motiverar statliga anslag som
            gör det möjligt för kommuner att erhålla kostnadsfri information
            från statliga myndigheter för att kunna förebygga klimatrelaterade
            skador. Den utökade preskriptionstiden ska inte gälla retroaktivt.
          </p>
          <head xml:id="i-Nt5iu1qWBRvwmh8YHf7Mbv" type="h1">
            Kommunala klimat- och sårbarhetsplaner
          </head>
          <p xml:id="i-PMbKULPtPBM1z5ZzjUJ8ic">
            Kommunerna behöver planera utifrån de kommande klimatförändringarna
            och staten bör kräva av kommunerna att de inrättar klimat- och
            sårbarhetsplaner. Kommunala klimat- och sårbarhetsplaner kan ta
            ett helhetsgrepp på klimatfrågan, både genom att titta på förebyggande
            åtgärder för att minska riskerna vid kommande klimatförändringar
            och genom att minska sin egen klimatpåverkan. Att kombinera dessa
            två aspekter lämpar sig väl eftersom det till stor del handlar
            om samhällsplanering, där man till exempel i nybyggnation av bostäder
            både kan planera för minskad klimatpåverkan och minskad sårbarhet.
          </p>
          <p xml:id="i-M4mhLchT4SXtdCdAEKgBym">
            Vi föreslår därför att plan- och bygglagen skärps med krav på
            att kommunerna ska upprätta klimat- och sårbarhetsplaner.
          </p>
          <p xml:id="i-VbNyhMTzx6P61cCLMt6REq">
            I kombination med obligatoriska klimat- och sårbarhetsplaner
            som Miljöpartiet har motionerat om vid flera tillfällen (som nu
            också genomförs i Danmark) kan en väldigt positiv lokal klimatomställning
            ta fart och ge många nyttiga arbetstillfällen inom t ex VA-anläggningssektor,
            skogsplantering och andra park-/trädgårdsanläggningar.
          </p>
          <head xml:id="i-MGZgkmMiMNNkr5s9Gv9Dbd" type="h1">
            Klimatanpassningsmiljarden
          </head>
          <p xml:id="i-WnriYh23Hpu1GvAc7RnuTF">
            Kommunerna har ett stort ansvar vad gäller anpassning till nya
            förhållanden, inte minst vad gäller stadsplanering och beredskap.
            Miljöpartiets förslag till obligatoriska sårbarhetsplaner för
            kommunerna kommer att belysa en mängd nödvändiga förändringar
            på många håll och aktualisera behovet av statligt stöd för anpassningsåtgärder.
          </p>
          <p xml:id="i-Ufat9AMGoQHK9NSjP79yuU">
            Idag har MSB cirka 35 miljoner kronor för medfinansiering av
            kommunala klimatsäkringsåtgärder. Miljöpartiet anser att det befintliga
            anslaget är otillräckligt utifrån vad det verkliga behovet är.
            Ställer vi högre krav på kommunerna i det här avseendet, ökar
            även kravet på statlig medfinansiering. Vi vill därför skala upp
            stödet till 1 miljard kronor fördelat på tre år (350, 350 respektive
            300 mkr). Vi kallar denna satsning för klimatanpassningsmiljarden
            eller Klamp.
          </p>
          <p xml:id="i-5JKDty7bfPXEyYSLZaMAnA">
            Som ett första steg tas, enligt Miljöpartiet modell, medel från
            den militära verksamheten i försvarsanslagen för att styras över
            till klimatanpassningsåtgärder. Att det kommer att krävas att
            ytterligare ekonomiska medel tillförs sektorn sårbarhet och klimatanpassning
            ser vi som en självklarhet, men att det måste till nya fräscha
            pengar.
          </p>
          <p xml:id="i-NuwwkBwfWfxEdbE8VsmwWd">
            MSB har idag samordningsansvar för sårbarhets- och klimatanpassningen,
            medan Boverket har ansvar för samhällsplaneringsfrågorna. SMHI
            och flera andra verk har fått deluppdrag. Det är ett delat ansvar,
            men när man delar ansvaret så är det ingen som tar ansvaret. Därför
            vill Miljöpartiet ge Myndigheten för samhällsskydd och beredskap
            (MSB) huvudansvar för arbetat med klimatanpassningen samt resurser
            för att på allvar sätta igång arbetet med att klimatanpassa det
            svenska samhället.
          </p>
          <p xml:id="i-JcNWbqCKnU61wqZxnriWSc">
            Miljöpartiet har under arbetets gång identifierat att det saknas
            en nationell strategi för klimatanpassning där det återfinns tydliga
            mål och vilka åtgärder som behövs för att nå målet, hur arbetet
            ska finansieras och med vilka styrmedel som krävs. Regeringen
            behöver via sina regleringsbrev ge alla relevanta statliga myndigheter
            och verk i uppgift att anpassa sin verksamhet för att motverka
            de pågående klimatförändringarna.
          </p>
          <head xml:id="i-T9oxtiWtHhi9MSMkWyBP81" type="h1">
            Gröna och blå städer
          </head>
          <p xml:id="i-5ubMZ6LUpiiMRs2oVh9Qbg">
            Kommunerna är som vi försökt påvisa nyckelspelare i arbetet med
            klimatanpassning av det svenska samhället. Det finns många åtgärder
            som aktiva kommunpolitiker kan göra för att förebygga översvämningar
            och andra klimatrelaterade skador. Det går till exempel att stärka
            naturens egen förmåga att hantera kriser genom aktivt arbete,
            vilket i sin tur ger minskad sårbarhet för mänskliga samhällen.
            Genom restaurering av våtmarker kan vattenflöden göras jämnare.
            Genom skogsbruk som premierar olikåldrig och artrik skog kan skador
            från stormar minska. Den biologiska mångfalden påverkas av klimatförändringarna
            och klimatförändringarnas konsekvenser påverkas av den biologiska
            mångfalden.
          </p>
          <p xml:id="i-UztrqQ45EMPWaFTbGjxKYf">
            Kommunerna behöver titta på gröna lösningar för att göra dagvattenhanteringen
            långsiktigt hållbar. Regnvatten kan inte längre tillåtas rinna
            i rörsystem med kloakvattnet. Stadsplanerare måste börja tänka
            öppna ytor och låta regnvattnet rinna i öppna system, bäckar,
            dammar och anlägga grönområden som kan suga upp vatten.
          </p>
          <p xml:id="i-BXSfcwDWjwRpuszA1bDDs1">
            Ett praktiskt exempel på detta är bostadsområdet Augustenborg
            i Malmö. Där har hårdgjorda takytor ersatts med gröna tak som
            samlar upp regnvattnet, vilket har minskat översvämningsproblemen
            i området. Upp till hälften av det regnvatten som faller på taken
            kan magasineras i skikten av bland annat mossor och jord. Samtidigt
            skyddar växtligheten taken och isolerar byggnaden. Den biologiska
            mångfalden i området uppskattas ha ökat med 50 procent. För att
            minska riskerna för översvämningar och för att öka den biologiska
            mångfalden har ett dagvattensystem anlagts på marken. Genom att
            samla upp regnvatten från tak och hårdgjorda ytor och leda det
            till dammar avlastas det kommunala avloppssystemet.
          </p>
          <p xml:id="i-VCc46VWRV1ggumVURzDJqU">
            Dessutom har de boende i Augustenborg fått en skönare livsmiljö
            med mer grönt och vatten. Arkitekter och stadsplanerare vallfärdar
            till städer som Portland, Zürich, Köpenhamn och till Malmö, Växjö
            och Kristianstad för att lära hur man bygger moderna klimatanpassade
            städer.
          </p>
          <head xml:id="i-GHeAFFGK8pHM7V3cFjibqh" type="h1">
            Avtappning av Vänern och Göta älv
          </head>
          <p xml:id="i-J3cVJkUoZL65VS2a93jK7h">
            Göta älv är en viktig sötvattenresurs och vattentäkt för cirka
            700 000 personer. En utbyggd avtappningskapacitet i Göta älv är
            nödvändig. Idag har älven en medelvattenföring på 550 m 3 /s och
            kan ökas med ytterligare 400 m³/s förutsatt att älvsidorna förstärks
            för att klara den ökade risken för ras och skred. Kostnaderna
            för sådana förstärkningar kan bli mycket kostsamma och bedöms
            av SGI uppgå till mellan 1 och 6 miljarder kronor.
          </p>
          <p xml:id="i-684anjAUaG6fgTanJckYz6">
            Klimat- och sårbarhetsutredningen har som alternativ till ökad
            avtappning genom Göta älv när det är en farligt hög vattennivå
            i Vänern föreslagit att en tunnel byggs från Vänern till Västerhavet.
            Kostnaderna för en tunnel som kan avbörda 400 kubikmeter per sekund
            bedöms enligt Klimat- och sårbarhetsutredningen uppgå till 3,54,6
            miljarder kronor. Detta behöver utredas som ett alternativ till
            att skredsäkra och eventuellt gjuta in Göta älv för att kunna
            klara en avtappning av Vänern. Miljöpartiet har tidigare föreslagit
            att båda förslagen måste utredas samtidigt för att man sedan ska
            kunna ta ställning till den bästa kombinationen av åtgärder för
            att förhindra stora materiella och mänskliga skador.
          </p>
          <p xml:id="i-RzwBJekSxAaCwgjCYhBziN">
            Våren 2012 presenterade Statens geologiska institut sin rapport
            där man analyserade behovet av förstärkningar i Göta älv. Slutrapporten
            visar på att risken för skred är stora redan idag. Med ett förändrat
            klimat med mera nederbörd ökar risken för jordskred ännu mera
            i framtiden. SGI föreslår också i sin slutrapport att en delegation
            tillsätts för att samordna och effektivisera arbetet med geotekniska
            stabilitetsåtgärder.
          </p>
          <p xml:id="i-XrwJDvUUagqDGcMJp8zGmL">
            Klimat- och sårbarhetsutredningens delbetänkande menar att en
            tunnel eller kanal, om den ska byggas, kostar någonstans mellan
            3,5 och 4,6 miljarder kronor. Ingen har dock ansvar eller anslag
            för att ta fram underlag för en eventuell tunnel (eller kanal)
            till Uddevalla eller annan anslutning till Västerhavet. Miljöpartiet
            menar att när MSB tar ansvaret för klimatanpassning och sårbarhetsfrågorna
            så måste MSB även ansvara för frågan hur avtappningen av Vänern
            och Göta älv ska lösas.
          </p>
          <p xml:id="i-KyYHqVw5pmoqSHvm5NKV9D">
            Vad gäller Vänern anger Klimat- och sårbarhetsutredningen att
            vattenhållningen behöver minska så att de högsta vattenstånden
            kan sänkas med minst cirka 0,4 meter. MSB bör ges ett övergripande
            ansvar för fortsatta utredningar kring ökade avtappningsmöjligheter
            från Vänern. Då beslut fattats om en långsiktig lösning för ökade
            avtappningsmöjligheter i Vänern bör en förhandlingsman utses.
            Förhandlingen ska resultera i ett förslag till finansiering av
            åtgärderna.
          </p>
          <head xml:id="i-E15iSAsBJTSWBDvZcjQA1B" type="h1">
            Ökad tappningskapacitet i Mälaren
          </head>
          <p xml:id="i-KyFLjPHYVtwyjy3bKJk1WL">
            Liksom Vänern och Göta älv behöver även Mälarens tappningskapacitet
            öka för att undvika framtida översvämningar på grund av klimatförändringarna.
          </p>
          <p xml:id="i-9BzzBfcpZrKvKxY9UPtaK2">
            Mälardalen är en tillväxtregion och Mälaren är dricksvattentäkt
            för nästan två miljoner människor. Det är därför viktigt att minska
            översvämningsriskerna i Stockholm och i Mälardalen. Klimatförändringar
            kan dock komma att kräva ändringar i regleringen, exempelvis för
            att säkra Mälaren som vattentäkt mot saltvattenintrång vid höjda
            havsnivåer. Främst handlar det inte om havets nivå utan snarare
            om att det idag inte är möjligt att tappa ut tillräckligt mycket
            vatten från Mälaren till havet när det rinner mycket vatten till
            sjön exempelvis i samband med snösmältningen. Det gör man bäst
            genom att öka avtappningen från Mälaren till Saltsjön, från dagens
            avtappningskapacitet ca 800 m³/s till totalt 2 000 m³/s. En förhandlingsman
            bör utses för att genomföra en förhandling kring finansieringen
            av ökat utskov genom Södertälje sluss, Hammarbykanalen samt slussen
            vid Söderström. Förhandling bör ske med kommunerna som ligger
            kring Mälaren. Även intäkter genom offentlig-privat samverkan
            kan övervägas.
          </p>
          <p xml:id="i-5SY9zFiXzeNcK3rxUfMtSA">
            Mer regn kan även leda till att fler och större mängder gifter
            hamnar i Mälaren. Med ras och skred kan föroreningar som idag
            är bundna hamna i vattnet. SMHI bör ges i uppdrag att i samarbete
            med berörda intressenter undersöka möjligheten att ytterligare
            täta luckor, utskov och markpartier där vatten från Mälaren strömmar
            ut för att undvika låga vattenstånd.
          </p>
          <p xml:id="i-PUU7icETRjJexmdB7Zgtum">
            Vi tror att Mälardalsrådet kan vara en aktör som kan bidra till
            att frågan om Mälarens avtappning får en slutlig lösning.
          </p>
          <head xml:id="i-5EYzLPdU2udJSgaMBeRu8M" type="h1">
            Finansiering
          </head>
          <p xml:id="i-4xaHnERpebcYhzm8typAJd">
            Det är en prioriterad fråga att finansieringen för både Mälaren
            och Vänern/Göta älv får en snar lösning. För Miljöpartiet står
            det helt klart att det måste till statliga pengar för att lösa
            både Mälarens och Göta älvdalens översvämningsproblem. Annars
            lär ingenting hända. Under sommaren 2012 debatterades frågan om
            finansieringen av Mälarens avrinning i Svenska Dagbladet, ungefär
            samtidigt som regeringens förslag var ute på remiss i kommunerna
            kring Mälaren. Vad vi har förstått från debatten är betalningsviljan
            låg ute i kommunerna, i det här skedet.
          </p>
          <p xml:id="i-KW8GWrxrWsduk8bS5saQrz">
            Miljöpartiets utgångspunkt i den fortsatta diskussionen om finansieringen
            är att SGI:s finansieringslösning för Vänern/Göta älv även borde
            kunna appliceras på Mälaren och att kostnaden bör delas mellan
            staten och de aktörer som drar nytta av åtgärden, såsom kommuner
            kring Mälaren och Vänern/Göta älv samt innehavare av vattenrättigheter.
            Även intäkter genom offentlig-privat samverkan kan övervägas.
          </p>
        </div>
        <div xml:id="i-KmVzGqgDxpHXQ9R8VzcPck" type="motSignatures">
          <list xml:id="i-HgaYZiuX7KAoPez2Mivx4X">
            <item xml:id="i-QeTHBjDVKYi1R9qzrYjc2A">
              Peter Rådberg (MP)
            </item>
            <item xml:id="i-6GArtNK7oAJQS3nvtZNjJw">
              Bodil Ceballos (MP)
            </item>
            <item xml:id="i-NGm5NcSjDyNgxgVKLoyNUX">
              Valter Mutt (MP)
            </item>
            <item xml:id="i-2uxVDefmaP2dAjfKTLt3DF">
              Stina Bergström (MP)
            </item>
            <item xml:id="i-Bk8vArd7tiCigeo8WUDDrt">
              Helena Leander (MP)
            </item>
            <item xml:id="i-M3HWaKxHZ7FEASU11fMuqJ">
              Jan Lindholm (MP)
            </item>
            <item xml:id="i-NDJygbbhUnLYmWrDCs2TNu">
              Annika Lillemets (MP)
            </item>
            <item xml:id="i-Go791YVPf78iaraCxoAdwC">
              Mats Pertoft (MP)
            </item>
            <item xml:id="i-EkfACXaJVxiisYKQ3XG4hY">
              Tina Ehn (MP)
            </item>
            <item xml:id="i-MyZMqeADXp7WNi3AkmFVD9">
              Maria Ferm (MP)
            </item>
          </list>
        </div>
      </div>
    </body>
  </text>
</TEI>
