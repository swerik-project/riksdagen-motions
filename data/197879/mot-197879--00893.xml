<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00893">
  <teiHeader>
    <fileDesc>
      <titleStmt>
        <title>om den psykiatriska vården</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om den psykiatriska vården</title>
          <idno type="rdwebb">G202893</idno>
          <rs type="number">893</rs>
          <ref type="dokument_url_text">http://data.riksdagen.se/dokument/G202893/text</ref>
          <ref type="dokument_url_html">http://data.riksdagen.se/dokument/G202893</ref>
          <ref type="dokumentstatus_url_xml">http://data.riksdagen.se/dokumentstatus/G202893</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FWoEapCLg7CYc9UV9fCtHc" type="signed"/>
        <correspContext corresp="i-FWoEapCLg7CYc9UV9fCtHc">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-GaozvGLNGCb9Vstyp2PrQH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__893/mot_197879__893-001.pdf"/>
      <fw xml:id="i-4U7MMoGwVbBTXkqwjBmm1X">
        Motion 1978/79:893
      </fw>
      <div xml:id="i-PEJv89KBkCvGvaSmfssRHu" type="motHeader">
        <div xml:id="i-Scm51fnaYsxW4aGp2n3NTu" type="motTitle"/>
        <div xml:id="i-9VbrwWt5wDg3iJSUTgMmAq" type="motSubmissionInfo"/>
      </div>
      <div xml:id="i-JuV6Bp8Cf2X5JPbhzxu76P" type="motBody">
        <div xml:id="i-2rf6UU8yg1fDESR68BNKBR">
          <p xml:id="i-Fvoe518MCPKQRtn8P6YFqX">
            av Lars Werner m. fl. om den psykiatriska vården
          </p>
          <p xml:id="i-Cjn6fhENhh8JNLEyJ33g4W">
            För den som råkar ut för psykiska problem är bilden mycket mörk.
            Det är svårt att få en psykiatrisk kontakt inom rimlig tid. Får
            någon vårdbehövande väl kontakt med den psykiatriska vården är
            risken stor att hamna i en vård där många passiviseras och många
            alldeles i onödan får en svårutrotlig stämpel på sig: psykiskt
            sjuk. Psykiatrin har en ensidig biologisk-medicinsk inriktning.
            Den använder sig av diffust sjukdomsbegrepp. Årligen sker över
            100000 intagningar på mentalsjukhus, varav ca 20000 med tvång
            eller enligt lagen om sluten psykiatrisk vård. Det finns sjukhus
            där varannan intagen har tagits in med tvång.
          </p>
          <p xml:id="i-MNu2NnykTRzdx4wJNBmpAE">
            Bakgrund och utveckling
          </p>
          <p xml:id="i-GuuHswAFehsb5Psy1bu5Fg">
            Dagens psykiatriska vårdstruktur gör på den oinvigde ett ganska
            förvirrat intryck och kan bara förstås om man tar med historiska
            förhållanden. Huvuddelen av alla psykiatriska vårdplatser finns
            på stora psykiatriska sjukhus. Dessa sjukhus har en historia som
            går tillbaka till medeltiden då man i kyrklig regi upprättade
            hospital i syfte att ta hand om människor som på grund av olika
            förhållanden inte klarade sin försörjning, uppträdde störande
            eller starkt avvikande. Hospitalen överfördes så småningom i värdslig
            regi, men huvuduppgifterna kvarstod oförändrade. Däremot tillkom
            i allt högre grad uppgiften att ta in lösdrivare och skaffa fram
            billig arbetskraft. I och med industrialismen ökade det antal
            människor som togs in på anstalt. Stora institutioner byggdes
            samtidigt som överbeläggningen var enorm. Psykiatri, i våra dagars
            bemärkelse, gjorde sitt intåg på dessa anstalter först mot slutet
            av 1800-talet. Den dåvarande psykiatrin hade huvudsakligen en
            diagnostisk funktion. Psykiska sjukdomar ansågs bero på organiska
            rubb- ningar i hjärnan. I avvaktan på att man upptäckte lämpliga
            läkemedel ansågs de dessutom obotliga, varför någon socialt rehabiliterande
            verksamhet inte bedrevs vid de psykiatriska sjukhusen. Fortfarande
            bär de psykiatriska sjukhusen spår av denna tradition. Sjukhusen
            har att tillgodose en rad olika socialt betingade uppgifter. På
            samma gång skall dessa sjukhus utöva social kontroll, hålla människor
            isolerade från samhället utanför, fungera som ett alternativ till
            kriminalvår- den, utöva en mycket omfattande långtidsvård samt
            försöka rehabilitera människor till ett normalt liv utanför sjukhuset.
            För den senast nämnda uppgifter saknas till största delen resurser.
            Den psykiatriska vården kan inte
          </p>
          <pb facs="riksdagen-motions-pdf/data/197879/mot_197879__893/mot_197879__893-002.pdf"/>
          <fw xml:id="i-RxqDPEdLamZCU89rzFy8Xa">
            Mot. 1978/79:893 6
          </fw>
          <p xml:id="i-MfHa39tG1wuP9mUFPBJnqJ">
            påverka samhällets utslagningsprocesser. För det mesta saknar
            man möjlighet till arbete och hjälp med bostadsanskaffning — två
            helt nödvändiga förutsättningar för rehabilitering. Vårdmiljön
            på de psykiatriska sjukhusen är fortfarande mycket auktoritär.
            De viktigaste beslutsfunktionerna är koncentrerade till överläkare
            och klinikchefer. Dessa har mycket långtgående befogenheter när
            det gäller tvångsåtgärder riktade mot enskilda patienter. Försök
            har visserligen gjorts att demokratisera de psykiatriska sjukhusen,
            men dessa har ofta stupat i konfrontationen med den auktoritära
            maktstrukturen och de formella regler som styr den psykiatriska
            vården. På senare år har ett stort antal yngre människor sökt
            sig till psykiatriskt vårdarbete med en önskan att förändra vårdmiljön
            i positiv riktning. Deras krav har också fått stöd i den utbildning
            i psykiatri som numera meddelas på fler vårdskolor. När kraven
            på förändring har mött den praktiska verkligheten har konfrontationen
            ofta lett till att de som velat förbättra vården slutat och sökt
            sig till andra verksamhetsområden. Särskilt i storstäderna är
            personalomsättningen enorm. Andelen outbildade vikarier är mycket
            hög. En annan del av den psykiatriska vården är de kliniker som
            finns på sjukhus med huvudsakligen somatisk vård. Åtskilliga av
            dessa kliniker har kritiserats mycket starkt för en ensidig biologisk
            inriktning av vården med elbehandlingar och psykofarmaka som dominerande
            behandlingsmetoder. Är man väl socialt integrerad ökar chansen
            för frivillig vård på en lasarettsklinik. Är man på väg nerför
            i utslagningsspiralen ökar risken för att hamna på vårdintyg på
            ett psykiatriskt sjukhus. De allra mest utslagna tas förmodligen
            inte in alls. De får uppsöka natthärbärgen eller andra insti-
            tutioner inom socialvården. En tredje del av det psykiatriska
            vårdutbudet är den ytterst bristfälliga öppenvården. För den som
            behöver kvalificerad psykoterapi finns det enbart ytterst knappa
            resurser i storstadsområdena. På de flesta håll i landet saknas
            resurser helt. Eftersom varken stat eller landsting hittills tagit
            något ansvar för psykoterapin, vare sig organisatoriskt eller
            ekonomiskt, har det utvecklats ett omfattande geschäft på detta
            område. Primalterapi, mystiska former av gruppterapi och annat
            USA-inspirerat dravel utbjuds för hutlösa arvoden till människor
            i nöd.
          </p>
          <p xml:id="i-BFedxxrHwo3oaRQ8p5qvJL">
            Öppenvård i stället
          </p>
          <p xml:id="i-BTKoCu8PHby448jc7wbyrV">
            Vårdapparaten behöver inte utvidgas ytterligare. De resurser
            som finns bör mer och mer styras över till öppenvård och mindre
            behandlingsenheter som integreras i samhället i övrigt. På flera
            håll i vårt land, bl. a. i Nacka och i Luleå, bedrivs en verksamhet
            med en helt annan struktur än man i övrigt har inom den psykiatriska
            vården. Man har som målsättning att undvika sjukhusvård och tvångsintagningar.
            Redan nu står det klart att Nackapro- jektet inom sitt område
            har en betydligt lägre frekvens intagningar på sjukhus
          </p>
          <pb facs="riksdagen-motions-pdf/data/197879/mot_197879__893/mot_197879__893-003.pdf"/>
          <p xml:id="i-9C2vScRwtSbV26cUwughq6">
            er
          </p>
          <fw xml:id="i-WiN72s2LhjGopVgAWjbtxk">
            Mot. 1978/79:893 T
          </fw>
          <p xml:id="i-JLxJBRikygcuATaUiigpUE">
            än inom jämförbara distrikt. Den sektoriserade psykiatrin innebär
            att man bryter med den auktoritära och läkarcentrerade struktur
            som brukar känne- teckna psykiatrisk vård. I stället jobbar vårdare,
            sjuksköterskor, socialarbe- tare, psykologer och läkare i ett
            arbetslag. Ett resultat av detta har blivit att personalomsättningen
            sjunkit till praktiskt taget noll, vilket fördelaktigt avviker
            från vad som förekommer inom annan psykiatrisk vård. Avsiktligt
            försöker man göra den sektoriserade psykiatrin lättillgänglig
            och lösa problem på så låg vårdnivå som möjligt och nära patientens
            hemmiljö. Samtidigt inser man för det mesta psykiatrins begränsningar.
            I stället för att ta sig an alla möjliga mänskliga problem och
            diagnostisera dessa som psykisk sjukdom försöker man etablera
            vettiga samarbetsrelationer med exempelvis socialvård och skola.
          </p>
          <p xml:id="i-aM5oY62hRF2xgjBZhF4vo">
            Sjukdomsdiagnostiserandet
          </p>
          <p xml:id="i-E7vNAGyEHhm4F1Xc5Fm5y4">
            Att sätta psykiatrisk sjukdomsstämpel på människor där detta
            inte är absolut motiverat kan leda till skadeverkningar. Från
            bland annat sociolo- giskt håll har påpekats att sjukdomsdiagnosen
            kan leda till att individen också tar på sig de nedvärderande
            föreställningar om psykisk sjukdom som finns i vårt samhälle.
            Omgivningen kan komma att betrakta den som diagnostise- rats som
            psykiskt sjuk som mindre kapabel att ta ansvar för sina handlingar,
            som opålitlig och kanske till och med farlig. Psykiatrisk vård
            kan innebära en stämplingsprocess där patienten förs in i en sjukroll
            som kan bli mycket svår att bryta sig ur. I vårt samhälle innebär
            genomgången psykisk sjukdom en svårighet när det gäller att söka
            arbete. Frestelsen inom olika delar av vårdapparaten att diagnostisera
            svårförklar- liga beteenden som psykisk sjukdom är mycket stark.
            Genom sjukdomsdia- gnosen får man en skenförklaring till varför
            klienten på socialbyrån inte svarar på insatta rehabiliteringsåtgärder,
            varför försök till arbetsanskaffning misslyckas eller varför en
            person ständigt återfaller i brottslighet. På så sätt slipper
            man ta ställning till brister i den egna behandlingsorganisationen
            och de ofta politiskt brännbara sociala orsakerna till de problem
            som uppstår.
          </p>
          <p xml:id="i-JBoGVp8auza3TNnnfS7nQn">
            Ett handlingsprogram
          </p>
          <p xml:id="i-HtECcDiUjQ1NzihxWhRfWJ">
            Vad som behövs i dag är en helhetssyn på frågan om vård och rehabilitering
            av människor som har eller har haft psykiska problem, inte fler
            utredningar eller förslag som enbart syftar till att ytterligare
            utvidga eller omskriva den mentalvård som finns i dag och den
            lagstiftning som denna mentalvård bygger på. En sådan helhetssyn
            kräver ett medicinskt-socialt handlingsprogram som kan tjänstgöra
            som en riksomfattande plan för hur den psykiatriska vården och
            rehabiliteringen skall omstruktureras och byggas ut under den
            kommande fem- eller tioårsperioden.
          </p>
          <pb facs="riksdagen-motions-pdf/data/197879/mot_197879__893/mot_197879__893-004.pdf"/>
          <fw xml:id="i-YGtLd1u7WxbXHWEeEnrHzL">
            Mot. 1978/79:893 8
          </fw>
          <p xml:id="i-PBxBCdg8UK6UgRHexaHsLK">
            Viktiga inslag i en sådan plan är: o Avveckling av de stora psykiatriska
            sjukhusen. Dessa bör ersättas av mindre sjukhus, sjukhem och inackorderingshem
            för långvarigt psykiskt sjuka. Behandlingshem med arbetsplatser,
            inackorderingshem och boende- kollektiv bör vara led i en behandlingskedja
            för psykiskt sjuka i behov av planmässig rehabilitering. Mindre
            enheter för missbruksvård och avdel- ningar för akutvård bör byggas
            upp i nära samband med öppenvården. o Demokratisering av vårdmiljön.
            Patienterna ges möjligheter att delta i utformningen av vårdinnehållet
            och ansvaret fördelas mellan olika personal- grupper. Vid många
            av de institutioner som kan ingå i en framtida psykiatrisk vård
            är det inte nödvändigt att en läkare är chef. o Förstärkta utbildningsinsatser,
            innefattande möjlighet till vidareutbild- ning för alla personalgrupper.
            Utbildningen bör inriktas bl. a. på att främja en mer demokratisk
            vårdstruktur. Oo Särskild vikt måste läggas vid invandrargruppernas
            behov en psykiatrisk vård. Flerspråkig personal med god kännedom
            om berörda invandrargrup- pers kulturella och sociala förhållanden
            måste finnas på samtliga vårdni- våer. o Vettig samordning med
            socialvården. Direkt samarbete mellan social- vård och sjukvård
            måste ske vid uppbyggnaden av den psykiatriska öppenvården. När
            det gäller institutionsvård är det viktigt att avgränsningen sker
            på ett sådant sätt att grupper ej kommer i kläm. Många äldre kan
            exempelvis vårdas inom den kommunala äldrevården om denna är vettigt
            utformad och förses med tillräckliga konsultresurser. Oo Avgränsningsproblemen
            inom missbruksvården måste studeras, särskilt med tanke på att
            här föreligger ett primärkommunalt ansvar både för viss öppenvård
            och för längre tids institutionsvård. Sjukvårdens insatser bör
            framförallt inriktas på avgiftning och kvalificerad vård av psykotiska
            tillstånd i samband med alkohol- och narkotikamissbruk. Vård av
            missbruksproble- matik bör blir en självständig medicinsk specialitet.
            o När det gäller psykiatrins vetenskapliga utveckling är det av
            stor vikt att biologiskt-farmakologiskt inriktad forskning ej
            ensidigt prioriteras i merit- och anslagshänseende. Särskilda
            insatser måste till för att stimulera social- psykiatriskt inriktat
            arbete och för att främja icke medicinares deltagande i forskningen.
            o Landstingen måste ta ett övergripande ansvar för att seriös
            psykoterapi finns tillgänglig med rimliga väntetider. Långvarig
            psykoterapi bör göras helt kostnadsfri, och i övrigt bör denna
            behandling helt inordnas i sjuk försäk- ringssystemet. Rätten
            till arbete måste garanteras, arbeten som motsvarar individers
            önskningar och färdigheter. Kön, ålder och bostadsort får inte
            utgöra hinder för att förverkliga dessa krav. | Demokratiskt valda
            organ måste ha överseende över mentalvården och handikapporganisationerna
            ges en mer aktiv roll. Handikapporganisatio-
          </p>
          <p xml:id="i-85jJQ7wRo2rhZYCYPwA5F7">
            a RN
          </p>
          <pb facs="riksdagen-motions-pdf/data/197879/mot_197879__893/mot_197879__893-005.pdf"/>
          <fw xml:id="i-j5FCifZaz3iPhQTA65Jgz">
            Mot. 1978/79:893 9
          </fw>
          <p xml:id="i-MQb5oWYuMWcEmtPPkgHhWh">
            nerna måste få representation inte bara inom vårdorganisationen
            utan också i länsarbetsnämnderna, arbetsmarknadsstyrelsen och
            arbetarskyddsstyrelsen. En av deras viktigaste uppgifter skall
            bli att se till att det medicinskt-sociala handlingsprogrammet
            fungerar.
          </p>
          <p xml:id="i-MtCgXg6cLLoBBE55AQrXZr">
            Hemställan
          </p>
          <p xml:id="i-EhUCBxfWpC3hymX9smfEXi">
            Med hänvisning till ovanstående föreslås att riksdagen hos regeringen
            hemställer om tillsättande av en parlamentarisk utredning med
            uppgift att skyndsamt framlägga ett medicinskt-socialt handlingsprogram
            för den psykiatriska vården och rehabiliteringen och att riktlinjerna
            i denna motion bör ligga till underlag för utredningsarbetet.
          </p>
          <p xml:id="i-Jc1gKxfMzKnDuYBurDizLy">
            Stockholm den 24 januari 1979
          </p>
          <p xml:id="i-3Z7t8bHFeVm9SaA57RYo92">
            LARS WERNER (vpk)
          </p>
          <p xml:id="i-JGF3rUpuLgbyvSSm5Rjxox">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            JÖRN SVENSSON (vpk) INGA LANTZ (vpk) LARS-OVE HAGBERG (vpk)
          </p>
          <p xml:id="i-My4RKJAtpWe51wqpefy2Bc">
            KARIN NORDLANDER (vpk)
          </p>
        </div>
      </div>
    </body>
  </text>
</TEI>
