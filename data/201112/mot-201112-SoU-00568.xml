<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00568">
  <teiHeader>
    <fileDesc>
      <titleStmt>
        <title>Psykiatrin</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Psykiatrin</title>
          <idno type="rdwebb">GZ02So568</idno>
          <rs type="number">So568</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So568/text</ref>
          <ref type="dokument_url_html">http://data.riksdagen.se/dokument/GZ02So568</ref>
          <ref type="dokumentstatus_url_xml">http://data.riksdagen.se/dokumentstatus/GZ02So568</ref>
          <ref type="doc">http://data.riksdagen.se/fil/37B262F2-8ACF-4CF4-AD4A-023CF48FAB23</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2zmxy2xXkR3t2ZMG2nNf2H" type="signed"/>
        <correspContext corresp="i-2zmxy2xXkR3t2ZMG2nNf2H">
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="numbering" xml:id="i-B5HqWUTUf9mrozGJ26q9VA">
          <date when="2011-10-10"/>
        </correspAction>
        <correspAction type="submission" xml:id="i-HfiwUND8rQk98VsZmwnAfA">
          <date when="2011-10-05"/>
        </correspAction>
        <correspAction type="transfer" xml:id="i-XDdkDqHXf6h616d1MwiczN">
          <date when="2011-10-05"/>
        </correspAction>
        <correspAction type="assigned" xml:id="i-X6LdedJAK7dvitJzupNcaH"/>
        <correspContext corresp="i-X6LdedJAK7dvitJzupNcaH">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-rDq6DLs2o8B67SEQZNFu7">
          <head xml:id="i-YTDFzMDoMUhqrcrp7oq2Zf">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Psykisk ohälsa är ett stort samhällsproblem 3
            </item>
            <item>
              4 En långsiktig psykiatrisatsning 3
            </item>
            <item>
              5 Könsperspektiv i psykiatrisk vård 5
            </item>
            <item>
              6 Ge brukarna inflytande genom brukarrevisioner 6
            </item>
            <item>
              7 Personal med utbildning är en nyckelfråga 6
            </item>
            <item>
              7.1 Skapa en skötarutbildning 7
            </item>
            <item>
              8 Minska tvånget 8
            </item>
            <item>
              9 Upprätta vårdkontrakt mellan vården och den enskilde 8
            </item>
            <item>
              10 Ta bort vårdavgifterna i tvångsvården 9
            </item>
            <item>
              11 Fler måste få individuella planer 9
            </item>
            <item>
              12 Säkra reformen med personliga ombud 10
            </item>
            <item>
              13 Sysselsättningen måste öka 11
            </item>
            <item>
              13.1 Ny inriktning när det gäller sysselsättning i psykiatrisatsningen
              11
            </item>
            <item>
              13.2 Daglig sysselsättning inom LSS 11
            </item>
            <item>
              14 Nationella hjälplinjen 12
            </item>
            <item>
              15 Ökat stöd till anhöriga 12
            </item>
          </list>
        </div>
        <div type="motProposal" subtype="förslag">
          <head xml:id="i-U1G3D5drkm2da6x1Vyi5kW">
            2 Förslag till riksdagsbeslut
          </head>
          <list style="ol">
            <item xml:id="i-MwFQzKo7CSRB346N6jPRkh">
              Riksdagen tillkännager för regeringen som sin mening vad som
              anförs i motionen om en långsiktig nationell handlingsplan för
              psykia-trin.
            </item>
            <item xml:id="i-RG1GLuLDdifPEk88SKz7ga">
              Riksdagen tillkännager för regeringen som sin mening vad som
              anförs i motionen om genusperspektiv i psykiatrin.
            </item>
            <item xml:id="i-98Ty7PbrEz78GA9pLHrgF7">
              Riksdagen tillkännager för regeringen som sin mening vad som
              anförs i motionen om att uppmärksamma kvinnors situation i rättspsykiatrin.
            </item>
            <item xml:id="i-KdL1TSPke7mBbPUNn8pqGa">
              Riksdagen tillkännager för regeringen som sin mening vad som
              anförs i motionen om att påbörja ett programarbete kring personalrekrytering
              för verksamheter som ger insatser till personer med psykisk sjukdom
              och psykisk funktionsnedsättning.
            </item>
            <item xml:id="i-SGFXwxHCvgH2Yyu5vgfsm8">
              Riksdagen tillkännager för regeringen som sin mening vad som
              anförs i motionen om en ny skötarutbildning för psykiatrin inom
              ramen för yrkeshögskolan. 1
            </item>
            <item xml:id="i-3C1M4HsjNJryBkLjQnZt1t">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              utveckla metoder för upprättande av vårdkontrakt mellan den enskilde
              och den psykiatriska vården.
            </item>
            <item xml:id="i-KFqyNW4GAL9rjYQGcGpzzW">
              Riksdagen tillkännager för regeringen som sin mening vad som
              anförs i motionen om att slopa vårdavgifterna i den psykiatriska
              tvångsvården.
            </item>
            <item xml:id="i-Sa2sMxKuU8ebfRtGJH8D2V">
              Riksdagen tillkännager för regeringen som sin mening vad som
              anförs i motionen om att det bör göras en lagändring som ger den
              enskilde rätt att ta initiativ till att en individuell plan upprättas.
            </item>
            <item xml:id="i-EcYi4qCh2ZMfigtPXcnanx">
              Riksdagen tillkännager för regeringen som sin mening vad som
              anförs i motionen om en lagreglering av rätten till personligt
              ombud från den 1 juli 2012.
            </item>
            <item xml:id="i-NTjvWTeHAmnVbgeVyfo2N3">
              Riksdagen tillkännager för regeringen som sin mening vad som
              anförs i motionen om att utreda frågan om att ge de personliga
              ombuden en mer oberoende ställning gentemot kommunerna.
            </item>
            <item xml:id="i-odRhQqDQmTqV769dufQZ1">
              Riksdagen tillkännager för regeringen som sin mening vad som
              anförs i motionen om att satsningen på att kommunerna ska upphandla
              sysselsättningsplatser bör riktas om.
            </item>
            <item xml:id="i-WWeP1Pc9MnyfqA2gsWbgnj">
              Riksdagen tillkännager för regeringen som sin mening vad som
              anförs i motionen om att personer med psykisk funktionsnedsättning
              inom personkrets 3 bör ges rätt till daglig verksamhet.
            </item>
            <item xml:id="i-5JzhC7zeBdriSQ615JUrSX">
              Riksdagen tillkännager för regeringen som sin mening vad som
              anförs i motionen om att Nationellt kunskapscentrum Anhöriga bör
              få ett vidgat uppdrag så att uppdraget även omfattar anhöriga
              till personer med funktionsnedsättningar.
            </item>
          </list>
          <p xml:id="i-72xnpNapaArWG84hVWXX4d">
            1 Yrkande 5 hänvisat till UbU.
          </p>
        </div>
        <div type="motContent">
          <head type="h1" xml:id="i-8AetYCpzuGxJUczJGUbcnp">
            3 Psykisk ohälsa är ett stort samhällsproblem
          </head>
          <p xml:id="i-6QyXC5hAQU52XEzA8ZfkEg">
            Psykisk ohälsa och missbruk ökar i samhället. Denna ökning har
            i grunden sociala orsaker och det är viktigt med breda förebyggande
            insatser. Den psykiatriska vården måste samtidigt både förstärkas
            och få en ny inriktning. Denna nya inriktning innebär en humanare
            psykiatri där målet hela tiden ska vara ett så självständigt liv
            som möjligt för människor med psykiska funktionsnedsättningar.
            Egenmakt och inflytande är nyckelord för att människor som drabbats
            av psykisk ohälsa eller sjukdom ska kunna återhämta sig på bästa
            sätt.
          </p>
          <p xml:id="i-9H3vMfyg4re2qiuf43UdBH">
            Psykisk ohälsa kan drabba vem som helst. Unga och gamla, kvinnor
            och män, människor med olika etnisk bakgrund, människor med missbruksproblem
            eller funktionsnedsättning alla kan drabbas av psykisk ohälsa
            eller sjukdom. I Försäkringskassans statistik är depressiv episod
            den diagnos som står för störst andel av sjukförsäkringskostnaderna
            (7,1 procent 2009).
          </p>
          <p xml:id="i-UGVTGkSTy1dijnm3s2e4AQ">
            Psykiska problem har förstås olika stor omfattning och får olika
            stora konsekvenser i de drabbades liv. Den som har psykiska problem
            kan samtidigt ha andra problem med somatisk ohälsa, ekonomi, arbete
            eller annat. Trots det är många insatser utformade så att den
            som har andra problem eller behov i kombination med psykisk ohälsa
            ofta faller mellan stolarna. Den som har en mer omfattande problematik
            får inte alltid någon samlad hjälp av samhället, något som är
            en förlust för både individen och samhället när man kanske inte
            kan lösa hela problematiken. Detta måste förändras. Men även för
            dem som har en något lindrigare psykisk problematik måste ambitionen
            vara högre än att psykofarmaka och en tids sjukskrivning nästan
            framstår som en universallösning.
          </p>
          <p xml:id="i-WBffdmA24JB2K7SSYhxy6q">
            För den som drabbas av psykisk sjukdom är det viktigt att det
            finns ett fungerande socialt skyddsnät. Ofta tar det längre tid
            att återhämta sig från psykiska besvär än från somatiska. Den
            borgerliga regeringens nedmontering av sjukförsäkringen och den
            omänskliga s.k. rehabiliteringskedjan innebär ytterligare psykisk
            stress och ekonomiska problem som har drabbat psykiskt sjuka hårt.
          </p>
          <head type="h1" xml:id="i-7WPxxTiUgyX3W2AVhPZsEB">
            4 En långsiktig psykiatrisatsning
          </head>
          <p xml:id="i-NHht1avomc4XHPUkocrbXL">
            Det har länge varit tydligt att man måste utveckla den psykiatriska
            vården samt stödet till psykiskt sjuka och personer med psykiska
            funktionsnedsättningar. Efter den omfattande s.k. Miltonutredningen
            (SOU 2006:100 Ambition och ansvar) var förhoppningarna stora på
            att psykiatrin nu stod inför en rejäl uppryckning både i form
            av ekonomiska satsningar och i form av utvecklingsarbete.
          </p>
          <p xml:id="i-NjFRJUWav4phSSWtu6EzN5">
            Regeringen har med grund i Miltonutredningen anslagit pengar
            för en statlig psykiatrisatsning som innehåller en lång rad olika
            projekt, stimulansbidrag och andra satsningar. Många av satsningarna
            har varit eller kommer att vara mycket betydelsefulla. Exempel
            på det är satsningar på kompetensutveckling av personalen, arbete
            med att hitta modeller för att arbeta mot psykisk ohälsa bland
            barn och unga samt utveckling av den psykiatriska heldygnsvården.
            Andra satsningar har inte fått tillräckligt genomslag. Många som
            arbetar inom psykiatrin säger att de inte har märkt av några volymökningar
            när staten anslagit extra pengar, mycket beroende på att landstingen
            då avstått från att satsa pengar. Framtida satsningar bör utformas
            så att statliga satsningar inte leder till ett nollsummespel.
            Att kommuner och landsting måste ges bättre ekonomiska förutsättningar
            än vad den borgerliga regeringen i dag ger dem, är ett måste om
            situationen ska förbättras.
          </p>
          <p xml:id="i-PoDdVAfLKBUXfkDws5K8PL">
            Regeringen har tidigare redovisat vad psykiatrisatsningen har
            innehållit 20092011. En del av projekten där har man sagt ska
            fortsätta, men helheten i satsningen för år 20122014 har hittills
            inte offentliggjorts. I stora delar får vi därför återkomma senare
            med synpunkter på satsningen.
          </p>
          <p xml:id="i-BvMSJZQct5SZ4fzt3cJSMb">
            Vi tycker dock att långsiktigheten i satsningen ska tryggas genom
            att den fastslås i en flerårig nationell handlingsplan för psykiatrin.
            Det måste ske en varaktig utveckling och resursförstärkning inom
            den psykiatriska vården och stödet till människor med psykisk
            sjukdom eller psykisk funktionsnedsättning. Det får inte finnas
            någon risk för att satsningen betraktas endast som en mängd tillfälliga
            projekt och att den långsiktiga finansieringen är osäker. Handlingsplanen
            bör tas fram i nära samverkan med SKL (Sveriges Kommuner och Landsting)
            och med bred politisk förankring över blockgränserna för att hålla
            över riksdagens mandatperioder. Arbetet med verkställandet av
            handlingsplanen bör ledas av en politisk delegation eller nationell
            samordnare.
          </p>
          <p xml:id="i-T9pm74fvRha7nJesrd8wUB">
            Vad som här anförs om en nationell handlingsplan för psykiatrin
            bör riksdagen som sin mening ge regeringen till känna.
          </p>
          <p xml:id="i-VqYGuwQ7ycvRBtmUcqCBGK">
            Att förstärka samverkan mellan kommuner och landsting är självklart
            ett område som framöver måste fortsätta att utvecklas. Man måste
            också utveckla bättre mellanvårdformer för den som lämnar den
            psykiatriska heldygnsvården. Det finns vidare ett behov av att
            stödja utvecklingen av sviktboenden för den som under perioder
            behöver stöd men inte har så akuta problem att han eller hon måste
            få en vårdplats. Den öppna barn- och ungdomspsykiatrin behöver
            förstärkas om man ska kunna svara upp mot behoven.
          </p>
          <p xml:id="i-616p4FezsRUjdTjg8tYcPN">
            Heldygnsvården måste ha tillräckligt med platser. Antalet platser
            har sjunkit när man gått över till öppnare vårdformer, vilket
            till en början var en positiv utveckling. Nu har dock platsantalet
            blivit för lågt och det finns en stor brist på särskilda platser
            för barn och unga som behöver heldygnsvård. I Vänsterpartiets
            förslag till statsbudget anslås pengar till ett stimulansbidrag
            för fler vårdplatser inom sjukvården, som psykiatrin förstås är
            en del av. Se våra motioner 2011/12:So570 och 2011/12:So567.
          </p>
          <head type="h1" xml:id="i-PzdTptQRG1tdr2NssrYaVp">
            5 Könsperspektiv i psykiatrisk vård
          </head>
          <p xml:id="i-LpE51Zuoig6rr3JS3PRGV1">
            Det finns många skillnader mellan kvinnors och mäns psykiska
            hälsa, i hur hög utsträckning man uppsöker vården, vilka diagnoser
            man får, i sjukdomsförlopp och behandling.
          </p>
          <p xml:id="i-jQ2F63p9RwsXcSNKArGPJ">
            Psykiatrin har en delvis mörk historia, inte minst när det gäller
            hur man har behandlat kvinnor som har haft eller som ansetts ha
            haft psykiska problem. Efter att tidigare anklagat kvinnor för
            att vara besatta av djävulen eller att vara häxor, övergick man
            under 1800-talet till förklaringsmodeller och terminologi där
            den kvinnliga kroppen med dess funktioner sågs som orsaken till
            eventuella psykiska problem. Det då dominerande internationella
            begreppet lunacy knyter an till månens cykler och kvinnors menstruationscykler.
            Långt in på 1900-talet var hysteri en vanlig diagnos. Namnet kommer
            från det grekiska ordet för livmoder. Samtidigt sattes många kvinnor
            på institutioner och fick diagnoser efter att i många fall inte
            varit psykiskt sjuka sett med dagens ögon utan snarare för att
            ha brutit mot rådande normer för hur kvinnor förväntades bete
            sig. Under mitten av 1900-talet var lobotomi en vanlig behandlingsmetod
            inom psykiatrin och majoriteten som utsattes var kvinnor.
          </p>
          <p xml:id="i-xhD6cNANSRiTtK89sXWXV">
            Självklart ser dagens psykiatri och dagens samhälle annorlunda
            ut. Men fortfarande finns som sagt tydliga könsskillnader när
            det gäller hur den psykiska ohälsan och vårdkonsumtionen ser ut.
            Några exempel:
          </p>
          <list style="ul">
            <item xml:id="i-ECiadFqXgCPbiP5MgEw9Tv">
              Betydligt fler kvinnor än män är sjukskrivna på grund av psykisk
              ohälsa.
            </item>
            <item xml:id="i-2HXA5xYdtTpRiUZdHAos5Z">
              Män har lättare att få rehabiliterande insatser än kvinnor.
            </item>
            <item xml:id="i-MebvLETgHjAJ5hJaQWM7B3">
              Dubbelt så många kvinnor som män får diagnosen depression.
            </item>
            <item xml:id="i-PoYnwgNCPv6TphGvpC4PoV">
              Det är betydligt fler män som tar sina liv, även om kvinnor gör
              fler försök.
            </item>
            <item xml:id="i-RSxr8Kj6mzwe3mhD8NenFb">
              Diagnosen borderline är två till fyra gånger vanligare hos kvinnor.
            </item>
            <item xml:id="i-UEoFasYwD1iHA5sEC3MzrE">
              Kvinnor är överrepresenterade när det gäller psykiatrisk behandling
              och psykoterapi.
            </item>
            <item xml:id="i-XJY7eZwgjxKwXRcX3EAPa9">
              Dubbelt så många kvinnor som män får antidepressiva läkemedel.
            </item>
          </list>
          <p xml:id="i-N6C69rLTAMM1UXJWpFsHwc">
            En oroande trend är det ökande antalet unga, framför allt unga
            kvinnor och flickor, som mår psykiskt dåligt och får problem med
            ätstörningar och självskadebeteende. Dubbelt så många unga kvinnor
            vårdas i dag på sjukhus efter självmordsförsök eller självförvållade
            skador, jämfört med för femton år sedan.
          </p>
          <p xml:id="i-MhdHD7RNsfA3VWgK88P2V7">
            En förenklad förklaring till könsskillnaderna skulle kunna ges
            i de begränsade biologiska skillnaderna mellan kvinnor och män,
            något som har gjorts i psykiatrins historia. Mer sannolikt är
            att normer i samhället, skillnader i arbetsliv och olika livsvillkor
            får avgörande konsekvenser för på vilket sätt kvinnor och män
            drabbas av psykisk ohälsa. Könsmaktsordningen och mäns våld mot
            kvinnor och barn avgör på ett generellt plan alla kvinnors livsvillkor,
            men för de direkt våldsdrabbade kvinnorna påverkar det den psykiska
            hälsan.
          </p>
          <p xml:id="i-BoLc7o3bWkWaqxBmHmDAyE">
            Det är viktigt att forskningen på psykiatriområdet bedrivs med
            ett genusperspektiv, och en förutsättning för det är att psykiatrin
            upprättar könsuppdelad statistik. Personalen inom psykiatrin måste
            ha kunskaper om mäns och kvinnors olika livsvillkor och ta hänsyn
            till dem i behandlingen. Psykiatrin måste alltså ha ett genusperspektiv.
            Detta bör riksdagen som sin mening ge regeringen till känna.
          </p>
          <p xml:id="i-2qAeRVFDRwnK8ado6ALXLX">
            Kvinnor osynliggörs inom rättspsykiatrin. En del kvinnor placeras
            på rättspsykiatriska avdelningar på grund av platsbristen på andra
            slutna psykiatriska avdelningar. De kvinnor som döms till rättspsykiatrisk
            vård är få i förhållande till männen. Vården och boendemiljön
            är i hög grad anpassad efter män. Kvinnors situation inom rättspsykiatrin
            bör uppmärksammas. Detta bör riksdagen som sin mening ge till
            känna.
          </p>
          <head type="h1" xml:id="i-GZHbxKM3xeJPSENPUHwVy1">
            6 Ge brukarna inflytande genom brukarrevisioner
          </head>
          <p xml:id="i-88zHkR9mQC28nNMaLDL5Yg">
            Psykiskt sjuka och funktionsnedsatta har mycket begränsade möjligheter
            till inflytande över vården. De befinner sig i ett underläge både
            gentemot samhället i stort och inom vården.
          </p>
          <p xml:id="i-6zNPRqy7TwKGBYn9YhYvx9">
            Att brukarna, både de enskilda och organisationer som företräder
            dem, måste ges större inflytande är en självklarhet som man på
            senare år alltmer har insett och i viss mån satsat på att utveckla.
            Det finns olika möjligheter att skapa inflytande för patienter
            inom psykiatrin. På generell nivå är brukarråd och brukarrevisioner
            goda exempel på regelbunden uppföljning av verksamheterna utifrån
            ett brukarperspektiv.
          </p>
          <p xml:id="i-5HqcbY4GJRLkXzDdr5D6Vt">
            Viktiga samarbetspartner i skapandet av brukarinflytande på generell
            nivå är brukarorganisationerna, som bör erbjudas ekonomisk ersättning
            för arbete i samband med brukarrevisioner.
          </p>
          <p xml:id="i-SfhXi5YEFqqFqQfuSwPapL">
            I Vänsterpartiets förslag till statsbudget avsätter vi 30 miljoner
            kronor till ett stimulansbidrag för arbetet med brukarrevisioner,
            inom ramen för den särskilda psykiatrisatsningen. Se vår motion
            2011/12:So567.
          </p>
          <head type="h1" xml:id="i-8bCTvy5bQGRd9K1AJ5EBbo">
            7 Personal med utbildning är en nyckelfråga
          </head>
          <p xml:id="i-HDnCj6kCY6zB4LrczWacgz">
            Det är förstås helt avgörande för psykiatrins utveckling att
            det finns tillräckligt med personal och att den har rätt utbildning
            för att vården och omhändertagandet ska fungera bra. Men det finns
            anledning att vara bekymrad när man tittar på hur tillgången till
            personal kommer att se ut i framtiden, om inte åtgärder vidtas.
          </p>
          <p xml:id="i-FNvzEkd68tkUcHCz5o1sBa">
            Landstingen har svårt att rekrytera läkare till psykiatrin. Att
            man tvingas lösa problem genom s.k. stafettläkare är ett stort
            problem, eftersom den psykiatriska vården är så pass beroende
            av kontinuitet i kontakten mellan läkare och patient. Samtidigt
            är det viktigt att tillgången på psykologer ökar. Det finns alltmer
            evidens som stödjer att terapiformer som KBT (kognitiv beteendeterapi)
            bör bli en vanligare behandlingsmetod vid många olika diagnoser,
            något som bl.a. märks i de olika nationella riktlinjer som Socialstyrelsen
            har tagit fram de senaste åren.
          </p>
          <p xml:id="i-BCAxHuz9fz67geJckjtt1q">
            Det råder även brist på sjuksköterskor som har specialiserat
            sig på psykiatri. Man står också snart inför stora pensionsavgångar.
            En anledning till bristen på specialistsjuksköterskor är de många
            hinder som står i vägen för sjuksköterskor att vidareutbilda sig.
            Sjuksköterskor måste oftast, till skillnad från läkare, ta tjänstledigt
            med studiemedel för att specialisera sig. En annan anledning är
            den dåliga löneutvecklingen. För att fler sjuksköterskor ska vilja
            specialisera sig vill Vänsterpartiet att man ska få behålla 80
            procent av sin lön under utbildningstiden. Vi vill också utöka
            antalet platser på specialistutbildningarna. I en satsning på
            specialistsjuksköterskor bör psykiatri vara ett prioriterat område.
            Se vår motion 2011/12:Ub373.
          </p>
          <p xml:id="i-WTz9yrdKSwwKViGza7yGh4">
            Tillgång till kompetent personal är en så viktig fråga att alla
            samhällsaktörer bör engageras. Därför bör regeringen ta initiativ
            till en överenskommelse med SKL om att påbörja ett programarbete
            kring personalrekrytering för verksamheter som ger insatser till
            personer med psykisk sjukdom och psykisk funktionsnedsättning,
            i enlighet med Miltonutredningens förslag. Detta bör riksdagen
            som sin mening ge regeringen till känna.
          </p>
          <head type="h2" xml:id="i-Npwfhzg9KQUYbNsaGFhY5k">
            7.1 Skapa en skötarutbildning
          </head>
          <p xml:id="i-68McuJvb6rF3b4MmBdBvdE">
            Det finns ett stort behov av en grundutbildning för skötare inom
            psykiatrin, något som bl.a. framhållits av SKL. År 2008 uppgick
            den s.k. baspersonalen på psykiatriområdet till cirka 12 000 personer.
            Bland dem finns både skötare inom landstingets psykiatriska vård
            och kommunal personal inom boendestöd och dagverksamhet. Av dessa
            saknade cirka 7 000 omvårdnadsutbildning. Vad gäller de som ändå
            har omvårdnadsutbildning är det tyvärr så att utbildningen inom
            ramen för gymnasieskolan och den eftergymnasiala utbildning som
            finns i dag saknar många av de aspekter som kan bli aktuella i
            yrkeslivet inom psykiatrin.
          </p>
          <p xml:id="i-5KAsDhHBWvmjpoySLux12X">
            En liknande situation vad gäller kompetens inom den somatiska
            vården hade varit helt otänkbar. En kompetenssatsning på personalen
            är helt nödvändig för att säkra en god vardag och vård för personer
            med psykiska problem, sjukdomar och funktionsnedsättningar. Välfärden
            ska omfatta alla medborgare, men dessa kvinnor och män är på många
            sätt bland de mest utsatta i dagens samhälle.
          </p>
          <p xml:id="i-5NU1gE4VZa4XByMBe3U1zK">
            En del av regeringens psykiatrisatsning är ett kompetensutvecklingsstöd
            riktat mot personal inom psykiatrin. Detta är förstås bra och
            helt nödvändigt. Vi anser dock inte att detta är tillräckligt
            för att möta de stora behov av grundläggande utbildning som finns
            nu och i framtiden.
          </p>
          <p xml:id="i-C4hZ6G3MAdicAvWSuUs1me">
            Vi föreslår därför en ny skötarutbildning inom ramen för yrkeshögskolan,
            för att man ska kunna förse psykiatrin med personal med tillräcklig
            utbildning och för att säkra tillräckliga kunskaper hos den befintliga
            personalen. Vi föreslår en satsning på 1 800 utbildningsplatser
            under de kommande åren med start 2013. 1 000 av dessa bör vikas
            för redan anställd personal utan tillräcklig utbildning. Satsningen
            inryms i den som Vänsterpartiet vill göra på nya platser inom
            yrkeshögskolan. Se våra motioner 2011/12:Ub476 och 2011/12:Ub287.
          </p>
          <p xml:id="i-TkNDdtzTWo7D7x3T2kpRoR">
            Den redan anställda personalen ska förstås få möjlighet till
            validering och kan genomgå utbildningen snabbare och parallellt
            med att man arbetar.
          </p>
          <p xml:id="i-YLT2ifTvNLictXF7gmAGqw">
            Vad som ovan anförs om en ny skötarutbildning för psykiatrin
            inom ramen för yrkeshögskolan, bör riksdagen som sin mening ge
            regeringen till känna.
          </p>
          <head type="h1" xml:id="i-8drawtmW6M3YzS2k6bFTuc">
            8 Minska tvånget
          </head>
          <p xml:id="i-R58aHZH7nMHmwypFGdMM5t">
            Det finns situationer då den psykiska sjukdomen hindrar den enskilde
            från att fatta beslut som främjar den egna hälsan. Insikt om sjukdomen
            kan brista och vanföreställningar kan innebära att vederbörande
            kan vara farlig för sig själv eller andra om inte behandlingen
            kan ges. Tvångsvård kan då vara nödvändig, men eftersom ett tvångsingripande
            är ett stort ingrepp i den enskildes integritet bör alltid frivillig
            vård i första hand tillämpas.
          </p>
          <p xml:id="i-JzbJYXpmVnEr39zBhPQKWz">
            I den psykiatriska tvångsvården ska man använda så få tvångsåtgärder
            som möjligt. Trots att detta har gällt sedan länge har tvångsåtgärder
            ofta använts alltför lättvändigt inom psykiatrin. Brukarorganisationer
            vittnar än i dag om slentriantvång.
          </p>
          <p xml:id="i-9CHAPG4gowWV3qg34XYbkN">
            Exempel på tvångsåtgärder som används i den slutna psykiatrin
            är avskiljning (isolering) och tvångsinjektioner. Ett annat exempel
            är bältesläggning, där den växande gruppen unga kvinnor med personlighetsstörning
            och självskadebeteende dominerar.
          </p>
          <p xml:id="i-J6YPDnM5M87w41d3cunbFh">
            Tvångsåtgärder är självklart traumatiska för den som drabbas.
            De försämrar relationen mellan patienten och vården och försvårar
            behandling och återhämtning. Inte heller psykiatrins personal
            kan vara oberörd av det man tvingas ta till.
          </p>
          <p xml:id="i-JNP9NL4Z6AbMmRpfZg5K8N">
            Därför är det oerhört viktigt att man hittar alternativ till
            tvång. I Kalmar har man testat att inför en eventuell tvångssituation
            sätta sig ner i en personalgrupp och diskutera om det finns andra
            lösningar. Metoden har lett till en betydligt minskad användning
            av tvång och bättre relationer med patienterna.
          </p>
          <p xml:id="i-Ef1MZqTeMrNFBhzfNhFCDz">
            SKL-projektet Bättre vård mindre tvång är mycket betydelsefullt
            för att åstadkomma en förbättrad situation när det gäller tvångsåtgärder
            i hela landet.
          </p>
          <head type="h1" xml:id="i-WRP6KcooJcrQHMWRMEoMe3">
            9 Upprätta vårdkontrakt mellan vården och den enskilde
          </head>
          <p xml:id="i-3Pyax4UuCLjV598hee8kfG">
            Var och en måste så långt som möjligt ha stort inflytande över
            vilken psykiatrisk vård man ska få. Men dessa önskemål kan vara
            svåra att tillgodose när en patient väl befinner sig i tvångsvården.
            De som har så svåra psykiska problem att man har återkommande
            behov av tvångsvård bör därför ges möjlighet att teckna en överenskommelse
            med den psykiatriska vården om hur vården ska se ut under sjukdomsperioderna.
            Där skulle det kunna dokumenteras vilka mediciner och andra behandlingsmetoder
            som fungerar väl för honom eller henne, hur man vill bli bemött,
            vilka som ska kontaktas etc. På så sätt kan man undvika medicinering
            som inte fungerar eller ger svåra biverkningar. Inte minst kan
            man undvika traumatiska upplevelser på grund av felaktigt bemötande.
            Socialstyrelsen bör därför få i uppdrag att utveckla metoder för
            upprättande av vårdkontrakt mellan den enskilde och den psykiatriska
            vården. Detta bör riksdagen som sin mening ge regeringen till
            känna.
          </p>
          <head type="h1" xml:id="i-EWh21oAmCAMR5pfvVwrjeQ">
            10 Ta bort vårdavgifterna i tvångsvården
          </head>
          <p xml:id="i-MLaPqqdztFv9qaxLitW3dP">
            Tvångsomhändertagna personer inom psykiatrin tillhör de mest
            utsatta i vårt samhälle. De har ofta en raserad ekonomi med stora
            skulder på grund av sin sjukdom. Att tvingas betala avgifterna
            för tvångsvården blir en mycket tung börda även om patienten har
            fått en god man eller förvaltare med uppdrag att försöka reda
            upp ekonomin.
          </p>
          <p xml:id="i-CcSM1mQV3o61hNaKPW5ww9">
            Landstingen är ovilliga att avskriva dessa skulder och de går
            numera snabbt till inkassoföretag, vilket gör att skulderna växer
            i snabb takt. Många av dessa människor har mycket låga inkomster
            och klarar inte av denna extra belastning. Skuldsituationen försvårar
            dessutom patientens tillfrisknande och rehabilitering, medicinskt
            och socialt. Vårdavgifterna i den psykiatriska tvångsvården bör
            därför slopas. Detta bör riksdagen som sin mening ge regeringen
            till känna.
          </p>
          <p xml:id="i-GWR15mZBjwxHYeiC3uug4c">
            Om vårdavgifterna slopas innebär det en minskad intäkt till landstingen
            på omkring 22 miljoner kronor, som de då självklart ska kompenseras
            för av staten. Se vår motion 2011/12:So567.
          </p>
          <head type="h1" xml:id="i-NYD54gH6EhnEnsPBobzQhM">
            11 Fler måste få individuella planer
          </head>
          <p xml:id="i-KbzniTf2F49cr2ckdbFo3g">
            För att den psykiatriska vården ska vara effektiv och ha bestående
            effekt krävs en helhetssyn på en patients livssituation. Den psykiatriska
            diagnosen kan inte ses isolerad från en persons sociala situation.
            Parallellt med den psykiska sjukdomen kan finnas problem med arbete,
            bostad, ekonomi och familj. Därför krävs samverkan mellan vården
            i landstingen och socialtjänsten i kommunerna. Bland annat ska
            man upprätta en individuell plan för dem som behöver insatser
            både från landstinget och från kommunen.
          </p>
          <p xml:id="i-F2nHgRVEzyd7tEgqREVJL9">
            Tyvärr ser det ut som att man inte upprättar individuella planer
            i den utsträckning som de behövs. Detta har återkommit i flera
            möten vi haft med brukarorganisationer och expertis på psykiatriområdet.
            Det bekräftas också i en uppföljningsstudie som Socialstyrelsen
            gjort (Förstärkt tillsyn av kommunernas insatser till personer
            med psykisk funktionsnedsättning Delrapport 2011). I 76 granskade
            akter och journaler från socialtjänst och hälso- och sjukvård
            fanns bara två individuella planer. Även om studien är begränsad
            är den ändå gjord efter ett urval av kommuner och landsting som
            ska vara representativa för bilden i hela Sverige.
          </p>
          <p xml:id="i-S42R9xTtVFkNehyAHjRVRt">
            Socialstyrelsens konstaterande säger mycket om bristen på genomslag
            för idén om individuella planer, som skulle vara ett stort framsteg
            för den samlade vården och stödet till den enskilde. Vår bild
            är att brukarna efterfrågar individuella planer i betydligt högre
            grad än vad som blir verklighet. Det bör därför göras en lagändring
            som ger den enskilde rätt att ta initiativ till att en individuell
            plan upprättas. Detta bör riksdagen som sin mening ge regeringen
            till känna.
          </p>
          <head type="h1" xml:id="i-HsGfZuDK6HzTbmSViJx1dy">
            12 Säkra reformen med personliga ombud
          </head>
          <p xml:id="i-RUp1f4Gu8NgV8hP6BA7c5W">
            Personliga ombud för personer med psykisk funktionsnedsättning
            är en oerhört viktig reform. Kvaliteten och stödet har varit mycket
            bra för den enskilda och underlättat kontakten med vårdgivare
            och myndigheter. I förlängningen har det lett till en ökad livskvalitet,
            samtidigt som studier från Socialstyrelsen visar att ombuden är
            samhällsekonomiskt lönsamma.
          </p>
          <p xml:id="i-TGtj7noDtZPV8SXDGPYZCU">
            Trots det lyckosamma med de personliga ombuden, för den enskilde
            och för samhället, finns det en reell risk att kommuner i en ekonomiskt
            trängd situation inte prioriterar verksamhet med personligt ombud.
            I Stockholm har man nyligen halverat antalet personliga ombud.
          </p>
          <p xml:id="i-2GfE4CwHZptFw9sUcwSXTx">
            För att säkerställa reformen föreslår vi att den lagregleras.
            Med en lagreglering av de personliga ombuden får man också räkna
            med en volymökning. Behovet är större än dagens tillgång och ombuden
            finns inte i alla kommuner. Vi uppskattar att det med en lagreglering
            kommer att behövas cirka 50 % fler personliga ombud och vi skjuter
            i vårt budgetalternativ till pengar på anslaget för personliga
            ombud. Se vår motion 2011/12:So567.
          </p>
          <p xml:id="i-PYtqBF7BLYi2d93gveZ2pq">
            En lagreglering av rätten till personligt ombud bör gälla från
            den 1 juli 2012. Detta bör riksdagen som sin mening ge regeringen
            till känna.
          </p>
          <p xml:id="i-Bnbe11uTvePRV63nXUz97y">
            Vi avsätter pengar för detta i Vänsterpartiets förslag till statsbudget
            under utgiftsområde 9. Se vår motion 2011/12:So567.
          </p>
          <p xml:id="i-WZKYDBo8sFnZFWmtKYc9Di">
            Personliga ombud kan hamna i en svår sits när det uppstår konflikter
            mellan kommunens intressen och intressena hos den enskilde som
            ombudet ska företräda. Detta eftersom kommunen är ombudets uppdragsgivare,
            även om man inte alltid är anställd direkt av kommunen. Många
            menar därför att ombuden bör ges en mer oberoende ställning. Detta
            skulle t.ex. kunna ske om ombuden läggs direkt under länsstyrelserna
            eller att man använder sig av brukarorganisationer i större utsträckning
            än i dag. Regeringen bör utreda frågan om att ge de personliga
            ombuden en mer oberoende ställning gentemot kommunerna. Detta
            bör riksdagen som sin mening ge regeringen till känna.
          </p>
          <head type="h1" xml:id="i-DZn1DitcNJqQyrF9HmhyLo">
            13 Sysselsättningen måste öka
          </head>
          <p xml:id="i-TFEF653A6WEKA4ch1bkFwV">
            Precis som alla andra behöver kvinnor och män med psykiska problem
            eller funktionsnedsättningar något meningsfullt att göra om dagarna.
            Sysselsättning är viktigt för hur man upplever sin livskvalitet.
            Sysslolöshet kan vara direkt kontraproduktivt när det gäller möjligheterna
            till återhämtning. Den generella situationen på arbetsmarknaden
            och regeringens arbetsmarknadspolitik är dock långt ifrån gynnsam
            för gruppen.
          </p>
          <p xml:id="i-MpgoNxU5YkCfn3wK8bh7XF">
            Många kan förstås arbeta på den reguljära arbetsmarknaden, men
            kan behöva stöd att nå den genom arbetsmarknadspolitiska åtgärder.
            Andra har mer omfattande sjukdomsbilder och funktionsnedsättningar
            och behöver särskilda sysselsättningsinsatser genom t.ex. stöd
            till arbetskooperativ eller daglig verksamhet.
          </p>
          <p xml:id="i-C5YxvW2fGVutujmhR7enTP">
            De stora dragen i Vänsterpartiets politik för att människor med
            nedsatt arbetsförmåga ska få möjlighet att arbeta, finns i vår
            motion 2011/12:A309. Vi kommer i detta avsnitt endast att lyfta
            fram ett par förslag som berör psykiatrisatsningen och dem med
            de mest omfattande psykiska funktionsnedsättningarna.
          </p>
          <head type="h2" xml:id="i-NxLr1GkBCXz91T2aoddich">
            13.1 Ny inriktning när det gäller sysselsättning i psykiatrisatsningen
          </head>
          <p xml:id="i-8YhPytnajYEreuN58tNBAK">
            Inom regeringens psykiatrisatsning finns vissa satsningar på
            sysselsättning. Medan vissa delar av detta har fungerat bra finns
            ett tydligt exempel på en misslyckad satsning. Cirka 75 miljoner
            kronor har avsatts för att kommunerna skulle upphandla sysselsättningsplatser,
            t.ex. hos sociala kooperativ. Endast 27 kommuner sökte ur denna
            pott 2010. Anledningen är helt enkelt att det på många håll inte
            finns lämpliga aktörer att upphandla från.
          </p>
          <p xml:id="i-6ruDPAHbyTDNdNoUUTzmec">
            Pengarna skulle komma till användning i högre grad om de i stället
            förstärkte det direkta stödet till de ideella föreningar och kooperativ
            som i dag finns för att de ska kunna utöka sin verksamhet, eller
            om man gav ett stöd till kommunerna för att anordna sysselsättning
            i egen regi. Satsningen på att kommunerna ska upphandla sysselsättningsplatser
            bör riktas om enligt ovan. Detta bör riksdagen som sin mening
            ge regeringen till känna.
          </p>
          <head type="h2" xml:id="i-PsWmRpfha64to143emxNVj">
            13.2 Daglig sysselsättning inom LSS
          </head>
          <p xml:id="i-AA9ifDczfbjmjAkjVQjkC2">
            I LSS-utredningen (SOU 2008:77 Möjlighet att leva som andra Ny
            lag om stöd och service till vissa personer med funktionsnedsättning)
            föreslogs att personer med psykiska funktionsnedsättningar inom
            personkrets 3 ska få rätt till daglig verksamhet. Till skillnad
            från personer som tillhör personkrets 1 och 2 i LSS har personer
            med psykiska funktionsnedsättningar som tillhör personkrets 3
            ingen rätt till daglig sysselsättning enligt LSS. Däremot bedrivs
            det ändå ofta sysselsättningsverksamhet för dessa personer ute
            i kommunerna med stöd i socialtjänstlagen. Självklart är det bättre
            om dessa personer får arbete inom den vanliga arbetsmarknaden,
            men det finns ändå ett stort behov av att öka tillgången till
            daglig verksamhet. En rätt utformad daglig sysselsättning kan
            för en del vara ett första steg mot arbete, medan det för andra
            är en viktig del för att få en så bra vardag som möjligt. En rättighet
            enligt LSS skulle leda till att den dagliga verksamheten skulle
            öka i omfattning och utbud.
          </p>
          <p xml:id="i-8Awu3Fa6npvjCiZUxG5MuK">
            Personer med psykisk funktionsnedsättning inom personkrets 3
            bör alltså ges rätt till daglig verksamhet. Detta bör riksdagen
            som sin mening ge regeringen till känna.
          </p>
          <p xml:id="i-S9vAuSvBaq2tdiSNAe2S3W">
            Vi finansierar en sådan satsning i vårt förslag till statsbudget.
            Med stöd i LSS-utredningens beräkningar anslår vi 165 miljoner
            kronor 2012, 330 miljoner kronor 2013 och 495 miljoner kronor
            2014.
          </p>
          <head type="h1" xml:id="i-No59J9hLpE1DdJrbggNtt8">
            14 Nationella hjälplinjen
          </head>
          <p xml:id="i-JBLrEf4cWTap3bNa9Jg2fg">
            Nationella hjälplinjen är en telefonjour för personer i psykisk
            kris och deras närstående, som utgör ett värdefullt komplement
            och alternativ till det offentliga ansvaret och de offentliga
            formerna för stöd. Socialstyrelsen har gjort en utvärdering av
            hjälplinjens arbete där man konstaterar att dess insatser är mycket
            viktiga för personer i akut kris, men att behoven överstiger föreningens
            kapacitet. Vi anser att det statliga bidraget till Nationella
            hjälplinjen bör öka med 5 miljoner kronor per år och avsätter
            pengar för det i vårt förslag till statsbudget. Se vår motion
            2011/12:So567.
          </p>
          <head type="h1" xml:id="i-BD4kmqZkMCNCx22UXz6qpn">
            15 Ökat stöd till anhöriga
          </head>
          <p xml:id="i-VFcV9SmAGjPinCQk1thGAM">
            Anhöriga till personer med funktionsnedsättning kan behöva stöd
            för att hantera vardagen. Stödet kan bestå i t.ex. hjälpinsatser
            från kommunen eller i den gemenskap som erbjuds inom organisationer.
            Detta är något som uppmärksammats ganska mycket inom äldreomsorgen,
            men som är eftersatt när det gäller anhöriga till personer med
            funktionsnedsättningar. Anhöriga till personer med psykiska funktionsnedsättningar
            kan ha en särskilt påfrestande situation att hantera. Nationellt
            kompetenscentrum Anhöriga bör därför få ett vidgat uppdrag till
            att omfatta även anhöriga personer med funktionsnedsättningar.
            Detta bör riksdagen som sin mening ge regeringen till känna.
          </p>
          <p xml:id="i-5KoQrYDoBWBJ2ZNLU41Wb5">
            Ovanstående satsning finansieras i Vänsterpartiets förslag till
            statsbudget.
          </p>
          <p xml:id="i-59ivLxYEBrSYjxM7Q6R3NU">
            På psykiatriområdet finns inga renodlade anhörigorganisationer,
            i stället fyller patient- och brukarorganisationerna även denna
            roll. I Vänsterpartiets förslag till statsbudget föreslås ett
            ökat bidrag till handikapporganisationerna, där flera av patient-
            och brukarorganisationerna på psykiatriområdet ingår. Se vår motion
            2011/12:So567.
          </p>
        </div>
        <div type="motSignatures">
          <list>
            <item xml:id="i-9bpKivu1EnrVPhXq9jwavM">
              Eva Olofsson (V)
            </item>
            <item xml:id="i-FZTTG3AG445ZTqYzjWRjQB">
              Bengt Berg (V)
            </item>
            <item xml:id="i-Hifu16WNio2n2e8x8ub2a7">
              Marianne Berg (V)
            </item>
            <item xml:id="i-Xf9t8Srt9sihSzb8pt77qn">
              Amineh Kakabaveh (V)
            </item>
            <item xml:id="i-QRnXme4rdcgkxzjbRNV4VL">
              Lena Olsson (V)
            </item>
            <item xml:id="i-GBjMd7UqGcYMgewXC5N8Ht">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
