<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-02736">
  <teiHeader>
    <fileDesc>
      <titleStmt>
        <title>E-sport och spelande i Sverige</title>
        <author corresp="i-Qqu9byP8zwudzHA8ErxkRe">av Rickard Nordin (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2736 av Rickard Nordin (C)</title>
          <idno type="rdwebb">HB022736</idno>
          <rs type="number">2736</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB022736/text</ref>
          <ref type="dokument_url_html">https://data.riksdagen.se/dokument/HB022736</ref>
          <ref type="dokumentstatus_url_xml">https://data.riksdagen.se/dokumentstatus/HB022736</ref>
          <ref type="pdf">https://data.riksdagen.se/fil/2684FDF5-DAC0-49B9-BCBD-F64CB1C10AC9</ref>
          <ref type="docx">https://data.riksdagen.se/fil/5DF2794C-FA1D-49E1-AF61-7DA202D0CE6F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PaDomJQQnWNh9NH5KTRTo2" type="signed"/>
        <correspContext corresp="i-PaDomJQQnWNh9NH5KTRTo2">
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-ESAckPe73ZqpsZoVV81aPN" type="submitted">
          <date when="2023-10-05"/>
          <time when="19:27:41"/>
        </correspAction>
        <correspAction xml:id="i-M5VQf522gJieRpLJwPHe2G" type="reviewed">
          <date when="2023-10-05"/>
          <time when="20:08:10"/>
        </correspAction>
        <correspAction xml:id="i-7FZNsjW6ZkYkED7uES7r1S" type="referred">
          <date when="2023-10-17"/>
        </correspAction>
        <correspAction xml:id="i-JxFKrXkwrqTrKs21TJY5Ae" type="assigned">
          <date when="2024-04-24"/>
          <time when="16:32:24"/>
        </correspAction>
        <correspContext corresp="i-JxFKrXkwrqTrKs21TJY5Ae">
          <ref type="assignedTo">Kulturutskottet</ref>
        </correspContext>
        <correspAction xml:id="i-7dLVpDYUWCHm3NXvHh86t5" type="behandlas_i"/>
        <correspContext corresp="i-7dLVpDYUWCHm3NXvHh86t5">
          <ref type="uppgift">2023/24:KrU10</ref>
          <ref type="ref_dok_id">HB01KrU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-23kfPHvqs4Q5n4dRvPkrVG" type="behandlas_i"/>
        <correspContext corresp="i-23kfPHvqs4Q5n4dRvPkrVG">
          <ref type="uppgift">2023/24:KrU6</ref>
          <ref type="ref_dok_id">HB01KrU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU6</ref>
          <ref type="ref_dok_titel">Idrott och friluftsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2xVhLszdJevbR9gxFZKBvv" type="behandlas_i"/>
        <correspContext corresp="i-2xVhLszdJevbR9gxFZKBvv">
          <ref type="uppgift">2023/24:KrU9</ref>
          <ref type="ref_dok_id">HB01KrU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU9</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BvdDcgdpp3zcQBahcB8Rag" type="behandlas_i"/>
        <correspContext corresp="i-BvdDcgdpp3zcQBahcB8Rag">
          <ref type="uppgift">2023/24:NU11</ref>
          <ref type="ref_dok_id">HB01NU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU11</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MBAxs6e5kK2Yf3ZB3VomYk" type="behandlas_i"/>
        <correspContext corresp="i-MBAxs6e5kK2Yf3ZB3VomYk">
          <ref type="uppgift">2023/24:UbU13</ref>
          <ref type="ref_dok_id">HB01UbU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU13</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6auMjbnMDcxMkYqbtAFSha" type="behandlas_i"/>
        <correspContext corresp="i-6auMjbnMDcxMkYqbtAFSha">
          <ref type="uppgift">2023/24:UbU15</ref>
          <ref type="ref_dok_id">HB01UbU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU15</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DgQxHc47vTGBYRsBmgLV8U" type="motHeader">
        <div xml:id="i-7RLRJPdnncvxb3N4EorePy" type="motTitle">
          Motion till riksdagen 2023/24:2736 av Rickard Nordin (C) E-sport
          och spelande i Sverige
        </div>
      </div>
      <div xml:id="i-NxEEBtWRV281A1RFuAktRT" type="motBody">
        <div xml:id="i-FFh34QgGArao6GVag2fGPP" type="motProposal" subtype="förslag">
          <head xml:id="i-72aZxkfuR25SL4VfPH186X">
            Förslag till riksdagsbeslut
          </head>
          <list xml:id="i-EUyFVaYWkcPyBVq4tHfHS6">
            <item xml:id="i-2i36RU2Sg1i7EHj9MrDYVP" sortKey="Yrkande 1">
              Riksdagen ställer sig bakom det som anförs i motionen om att
              riksdagsbehandla e-sportfrågor tillsammans med andra sporter och
              tillkännager detta för regeringen.
            </item>
          </list>
          <list xml:id="i-Gq51LqEZdPDWYtq9iG71oN">
            <item xml:id="i-G4tM4Ravg3SQ6Tv5cmhbqZ" sortKey="Yrkande 2">
              Riksdagen ställer sig bakom det som anförs i motionen om att
              spel ska anses vara en kulturform och att kulturbegreppet bör
              breddas för att inkludera spel och tillkännager detta för regeringen.
            </item>
          </list>
          <list xml:id="i-NKaZWsc5zKLxd3WyxypfVZ">
            <item xml:id="i-8pgjudYfTtFE2mN1NbeZ2i" sortKey="Yrkande 3">
              Riksdagen ställer sig bakom det som anförs i motionen om att
              Kulturrådet ska få ett utökat uppdrag för att kunna främja spelkulturen
              enligt nuvarande direktiv och tillkännager detta för regeringen.
            </item>
          </list>
          <list xml:id="i-RQUeBLDcogDXEmjeHQWujD">
            <item xml:id="i-FcBPXxCd2Xzwk3vjiTsu9y" sortKey="Yrkande 4">
              Riksdagen ställer sig bakom det som anförs i motionen om att
              klargöra möjligheten att betala ut prispengar i e-sport och förströelsespel
              som är baserade på skicklighet och tillkännager detta för regeringen.
            </item>
          </list>
          <list xml:id="i-KHSFScjccX18VxgCKubTn2">
            <item xml:id="i-Y9eNJYCr6dV9sHeTho8Tet" sortKey="Yrkande 5">
              Riksdagen ställer sig bakom det som anförs i motionen om att
              ta vara på kompetensen i spelbranschen och överföra den till andra
              sektorer i samhället och tillkännager detta för regeringen.
            </item>
          </list>
          <list xml:id="i-MHYgGH4KEMiyi7cvAGQkjo">
            <item xml:id="i-ML16BvCgCUT62ZyLdi3YVU" sortKey="Yrkande 6">
              Riksdagen ställer sig bakom det som anförs i motionen om att
              fokusera på jämställdhet och antirasism inom e-sportvärlden och
              tillkännager detta för regeringen.
            </item>
          </list>
          <list xml:id="i-Ya5NyKzVDbZJbgKXYijbrj">
            <item xml:id="i-YLHv5wNqTs2eJ69uK49f7Q" sortKey="Yrkande 7">
              Riksdagen ställer sig bakom det som anförs i motionen om att
              utöka forskningen kring e-sport och dess sociala och fysiska möjligheter
              och konsekvenser och tillkännager detta för regeringen.
            </item>
          </list>
          <list xml:id="i-QuPpSSC6C8Sowhj6Z26tDx">
            <item xml:id="i-DbUpXgSmvDjJDujQ9vzgTC" sortKey="Yrkande 8">
              Riksdagen ställer sig bakom det som anförs i motionen om att
              upprätta en nationell spelstrategi och ett nationellt spelinstitut
              och tillkännager detta för regeringen.
            </item>
          </list>
          <list xml:id="i-EiGTKmtHVYo8PDfNfcZy6R">
            <item xml:id="i-4bk49M3tCxLA4czFmGsBrG" sortKey="Yrkande 9">
              Riksdagen ställer sig bakom det som anförs i motionen om att
              inkludera spelbranschen i de näringslivssatsningar som staten
              gör och tillkännager detta för regeringen.
            </item>
          </list>
          <list xml:id="i-WttRQf616a6vxiM6tmTVXy">
            <item xml:id="i-NK1VGyaJsxLsW5kJaY5xAj" sortKey="Yrkande 10">
              Riksdagen ställer sig bakom det som anförs i motionen om att
              utöka möjligheterna till validering av kompetens som erhålls via
              spelande och tillkännager detta för regeringen.
            </item>
          </list>
        </div>
        <div xml:id="i-sHWjKHV5U5dhg8FHMbPv9" type="motContent">
          <head xml:id="i-XsRDV8jKNMXFvsqopcsmxK" type="h1">
            Motivering
          </head>
          <p xml:id="i-KFHz76GTtvWJWKzKKu3UX">
            E-sport är den snabbast växande rörelsen vi har i Sverige. Rörelsen
            är mångfacetterad och består av människor av alla åldrar, nationaliteter
            och kön.
          </p>
          <p xml:id="i-8sHHftMMJWxV5uwDdrxx96">
            Efter många års kamp har äntligen e-sporten likställts med annan
            sport genom medlemskap i Riksidrottsförbundet. Det är en stor
            seger för alla oss som arbetat med detta och inte minst de båda
            e-sportsförbunden i Sverige som gick samman för att göra gemensam
            sak.
          </p>
          <p xml:id="i-ALz1RTyhyfmwAjYgD9Zd6T">
            E-sporten har många fördelar som gör den lik annan sport och
            som bör lyftas fram. För det första fyller den många av de sociala
            funktioner som sporten också gör: E-sport är ett sätt för unga
            att träffas, lära sig samarbeta och utvecklas i grupp, lära sig
            laganda samt arrangera och driva föreningsverksamhet. I och med
            att e-sport ofta drivs på gräsrotsnivå – spelarna är också coacher,
            föreningsledare och arrangörer – så är den e‑sport som finns nu
            dessutom extra bra för att skapa civilt engagemang bland unga.
          </p>
          <p xml:id="i-USXaBYc1SvML2JaJBgx7TG">
            För det andra finns tillgänglighetsskälet: skador, funktionshinder
            och dåliga upp­växtförhållanden håller många unga borta från de
            mer fysiskt krävande sporterna, och i nuläget finns det ganska
            få sporter som de kan delta i fullt ut. E-sport är förhållandevis
            lättillgänglig och kräver inte en perfekt hälsa. Om vi kunde uppnå
            samma nivå av aktivt föreningsliv i E-sportsverige som i civilsamhället
            så vore det en ingång in i gemenskap och föreningsaktivitet för
            många unga som nu finner sig utestängda.
          </p>
          <p xml:id="i-HUAmJvef14pbbj1v465D6R">
            Slutligen kommer vi förstås till hälsoaspekten. Den stora majoriteten
            av sporter i Sverige är fysiskt krävande och medför fysisk träning,
            vilket är hälsosamt. Här kan man invända att e-sporten misslyckas,
            men det finns god evidens för att datorspel kräver god fysisk
            förmåga. Koordineringen mellan huvud och hand, reaktionsförmåga
            och hög puls är likvärdig många andra sporter som redan inkluderats
            i begreppet sport eller idrott. E‑sporten medför också andra hälsofördelar:
            förbättrat minne, kognitiv förmåga, förmåga att resonera samt
            perception och problemlösning. Precis som annan sport verkar många
            spel också hjälpa för avslappning och stressdämpning. Det finns
            också klara indika­tioner på att e-sport och datorspel kan hjälpa
            äldre att behålla mental klarhet längre.
          </p>
          <p xml:id="i-TswdKScKaAfyaqUXEFsUHT">
            Sammantaget delar e-sport karaktär och fördelar med många andra
            sporter och kanske viktigast av allt: En allt större mängd ungdomar
            och unga vuxna spelar – både privat och i grupp. Det vore galenskap
            att låta denna potential gå förlorad när vi istället kan stödja
            och uppmuntra att fler unga spelar i grupper och i de sociala
            sammanhang som uppstår när man deltar i e-sport i lag istället
            för att isolera sig ensam vid sin egen dator.
          </p>
          <p xml:id="i-SiUVVAshnom5WXF6akS2Ua">
            Universitetslektorn Kalle Jonasson (f.d. Danielsson) vid Högskolan
            i Halmstad har gjort en studie som jämför e-sport med traditionell
            sport utifrån den klassiska modell som brukar användas för att
            karakterisera modern sport. På punkt efter punkt kommer han fram
            till att e-sport i mångt och mycket liknar annan sport. Studien
            har dessutom ett par år på nacken och resonemangen har stärkts
            ytterligare sedan dess. Högskolan i Halmstad där Kalle är verksam
            har dessutom inrättat ett e-sportlabb. Idrottspsykologiskt är
            e-sport klart jämförbar med andra sporter, enligt forskare.
          </p>
          <p xml:id="i-868WnPoxzTrhY77JjyBaco">
            När riksdagen hanterar frågor om e-sport behandlas de i samma
            betänkanden som spel om pengar. Att blanda ihop det som på engelska
            kallas ”gambling” och ”gaming” vittnar om stor okunskap. Bara
            för att båda delarna kallas ”spel” på svenska betyder det inte
            att de är samma företeelse som kan behandlas tillsammans. Det
            vittnar om gamla föreställningar och stelbenta strukturer. Det
            upprätthåller också stereotyper. Riksdagen bör därför behandla
            e-sportfrågorna i samma betänkande som övriga idrotts- och sportfrågor.
          </p>
          <p xml:id="i-6VEkD6DxH7LJnme3vb4isP">
            Även om nu e-sporten fått status som sport via Riksidrottsförbundet
            pågår den gamla stereotypa debatten på annat håll. Samma diskussion
            kring det bredare begreppet ”spelande” och kultur finns. Diskussionen
            om vad som är kultur och inte är ständigt pågående och långt ifrån
            tydlig. Att förklara begreppet kultur är en svår, nästintill omöjlig,
            uppgift eftersom det finns flera olika förklaringar som ändå på
            olika sätt hänger samman med varandra. Det vi dock vet är hur
            stora positiva effekter som har utkommit av kulturen och vilken
            positiv inverkan den har på oss som människor. Kultur är något
            som vi vill bevara och visa för nästkommande generationer och
            fortsätta att glädjas utav. Det kan handla om musik, konst, arkitektur,
            kläder, religion, ritualer, lekar, sägner och litteratur m.m.
            Den här motionen handlar inte om varför någonting annat inte är
            kultur, utan den handlar om varför just spel är kultur och en
            kulturform som är värd att bevara, utveckla och sprida.
          </p>
          <p xml:id="i-QYWgucFib5EhDhrQECFSfg">
            Digitalt och analogt spelande är idag en av Sveriges mest populära
            fritidssyssel­sätt­ningar, framförallt bland unga. Vi har spelat
            brädspel och olika former av analoga spel i tusentals år, och
            idag spelar dessutom runt 80 % av Sveriges befolkning digitala
            spel i någon form. Spelande benämns som en kulturutövning i statistiken
            när bl.a. SCB, Myndigheten för kulturanalys och SOM-institutet
            undersöker svenskarnas kulturvanor. Det är för dem och för de
            flesta svenskar en självklarhet att spelande i olika former kan
            betraktas som en kulturutövning i samma kategori som konst, musik
            och film. Det talas om det svenska spelundret, och fantastiska
            spel som Battlefield, Minecraft och Candy Crush Saga är bara några
            av de internationellt framgångsrika spel som har sin hemvist i
            Sverige. Det råder ingen tvekan om att den svenska spelindustrin
            är en stark kraft som både bidrar till att sätta Sverige på kartan,
            bidrar till att skapa nya arbetstillfällen och bidrar med nya
            skatteintäkter. Till skillnad från exempelvis film och musik så
            betraktas formellt dock inte spel som en kulturform i statens
            mening för tillfället. Detta innebär ett antal problem och utmaningar.
          </p>
          <p xml:id="i-RQMzW1RWnQscgxUuroEscj">
            När spelen hamnar utanför kulturbegreppet och förminskas till
            att vara ren under­hållning utan konstnärligt värde så blir det
            en självuppfyllande profetia. Spelbranschen styrs då av marknaden
            snarare än av kreatörens vision och därmed får det kommersiella
            värdet större vikt än det konstnärliga värdet. Kulturen måste
            få ha ett eget värde, den ska inte behöva motivera sin existens
            genom att vara nyttig ekonomiskt, hälsomässigt eller på något
            annat sätt. Film och musik har möjlighet att både verka på en
            marknad och producera storslagna verk som sprids till en stor
            publik samtidigt som det också finns statligt stöd för smalare
            uttryck som inte har samma kommersiella värden. Detta stöd saknas
            för spelen och därmed blir det otroligt svårt att utveckla spel
            utan en kommersiell baktanke. Vidare innebär spelens icke-status
            att de hamnar utanför samtliga regionala kulturplaner och istället
            måste skohornas in på undantag.
          </p>
          <p xml:id="i-B1c9yMBwjtqcz9cHfAGsMe">
            Jag föreslår en modern och utökad syn på kulturbegreppet och
            att spel ska inkluderas i detta. I Norge ligger spelkulturen under
            Kulturdepartementet, och vi borde lära oss av vår nordiska granne
            om vi vill ta tillvara det svenska spelundret, som vi gjorde med
            den svenska musikexporten på 70- och 80-talen. På det sättet kommer
            fler aktörer och personer att få möjlighet att ta del av, skapa
            och sprida spelkulturen. I Sverige är det Kulturrådet, en myndighet
            under Kulturdepartementet, som fördelar statens bidrag till kulturen
            och som formellt bestämmer vad som är kultur och inte. Det är
            det som är ansvarigt för att de nationella kulturpolitiska målen
            ska uppfyllas. Jag menar att både digitalt och analogt spelande
            passar väl in i de målen och ger stöd till förslaget att bredda
            och utveckla kulturbegreppet.
          </p>
          <p xml:id="i-WhJ14BSaD6fCkMJMmEUbT4">
            Spel är redan etablerat som kultur i många människors medvetande;
            det finns en stark kreativ näring som ständigt utvecklas och ekonomiska
            incitament att bredda kulturbegreppet. Det är dags att uppdatera
            kulturbegreppet och därigenom ta ett stort kliv på vägen för att
            uppfylla både de nationella målen och kulturpolitiken.
          </p>
          <p xml:id="i-HAXYEyAyDVWdQekA3PmEMZ">
            Det finns också ett problem där både e-sport och förströelsespel
            baserade på skicklighet, exempelvis flipperspel, hamnar i en gråzon.
            Det handlar om möjligheten att betala ut prispengar till deltagare
            i ett evenemang. Eftersom båda typerna av spel hamnar under lotterilagen
            finns det risk att de klassas som lyckobaserade och inte skicklighetsbaserade
            och att det att betala ut prispengar till de som är framgångsrika
            i tävlingar därmed skulle vara olagligt. Den som sett resultatlistan
            i flipperspels-SM eller i e-sportevenemang vet att ingetdera handlar
            om tur. Det är därför viktigt att regeringen klargör att dessa
            spel ska ha möjlighet att betala ut prispengar. Vissa gör det
            redan idag, eftersom någon rättslig prövning inte skett, men vid
            frågor till Lotteriinspektionen har tveksamma svar erhållits.
            Det vore helt förödande om svenska e-sportevenemang, som är bland
            de största i världen, inte skulle få dela ut prispengar. Det är
            därför mycket angeläget att regeringen snarast återkommer med
            ett förtydligande av lagstiftningen på området.
          </p>
          <p xml:id="i-8EVRfTEYkS2FgQSjU2geD">
            Det som sker på nätet sker också i e-sportvärlden. Många gånger
            är attityder hårdare och samtalsklimatet råare. Det drabbar inte
            minst kvinnliga spelare som får utstå trakasserier från motspelare.
            Det är självklart helt oacceptabelt och något som samhället inte
            kan tolerera. Det är en självklarhet att inga skattepengar ska
            gå till arrangemang som inte jobbar aktivt för jämställdhet och
            har nolltolerans mot trakasserier beroende på kön eller någon
            annan diskrimineringsgrund. Dreamhack är på många sätt en före­gångare
            i arbetet med attityder och har länge jobbat för ett mer inkluderande
            klimat i sina arrange­mang. Rätt kanaliserad är e-sporten en enorm
            möjliggörare. E-sporten skapar stjärnor och förebilder. Personer
            som med rätt attityd och uppmuntran kan påverka hela genera­tioner
            av unga människor och deras vanor på nätet. Det bör därför vara
            högprioriterat för regeringen att se över på vilka sätt som jämställdhet
            kan uppmuntras i samband med samhällets bidrag och insatser kring
            spelande.
          </p>
          <p xml:id="i-KwENKra7WYejCkpFgmXDYu">
            Doktorn i sociologi Anne Tjønndal från Norduniversitetet i Norge
            har studerat e‑sportens sociala utmaningar, exempelvis inkludering.
            Enligt henne har e-sporten högre potential till likställighet
            mellan kön. Det finns inte samma traditionella mönster, eftersom
            e-sporten är nyare. Industrin är dock mansdominerad, vilket resulterar
            i en i högsta grad manlig miljö. Många kvinnor känner sig exkluderade,
            vilket exempelvis Female Legends visat på via sin studie finansierad
            av Allmänna arvsfonden. Här finns ett stort arbete att göra, inte
            minst eftersom intresset för spelande bland unga kvinnor och män
            är likvärdigt. Enligt Anne Tjønndal finns samma typer av strukturer
            när det kommer till rasism, även om det inte har forskats tillräckligt
            på området.
          </p>
          <p xml:id="i-GfoXEyXX1xneSdqe6JR7nv">
            Det finns ett stort behov av ytterligare forskning kring e-sport.
            Både kring strukturer som rasism och jämställdhet men också kring
            hälsa och inkludering. Det finns många anekdoter och grundläggande
            studier men få helhetsgrepp tagna kring hur e-sporten påverkar
            samhället i stort. Detta trots att det är en företeelse som utövas
            av en mycket stor mängd människor i alla åldrar.
          </p>
          <p xml:id="i-K2sWaiBE669PU7Eo9JVq6D">
            Spelbranschen lider ofta av att bli sammanblandad med den bransch
            som sysslar med pengaspel. Det är en av anledningarna till att
            spelutvecklare har svårt att få det näringspolitiska stöd som
            andra branscher redan erhåller. Trots det har svenska spel­studios
            lyckats otroligt bra i den internationella konkurrensen och exporterar
            varje år för mångmiljardbelopp. Nu börjar andra länder komma ikapp.
            Det har inrättats strategier och institut. Spelbranscher runt
            om i världen får statliga stöd likt filmindustrin och stora satsningar
            görs i våra grannländer för att attrahera kompetens. Sverige har
            ingenting av detta. Det är dags för den svenska näringslivspolitiken
            att vakna. Att inrätta en nationell strategi för spelande och
            spelbranschen är ett första steg. Det skulle legitimera branschen
            och öppna dörrar till forskningsmedel och annat från utomstående
            aktörer. Även ett nationellt spelinstitut likt det i Danmark vore
            välkommet. Dessutom behöver spel­branschen få tillgång till samma
            möjligheter kring finansiering och exportkunnande som andra delar
            av näringslivet har. Vinnova behöver utvecklas för att kunna stötta
            digitala produkter och Exportkreditnämnden som idag till stor
            del är fokuserad på tillverknings­industrin behöver öppnas upp
            för företag som är ”born global” och ”born digital”. Dessa företag
            har en enorm potential och är de som kanske allra bäst behöver
            det kunnande som EKN besitter. Dessa och andra strukturer behöver
            därför göras om för att spel­branschen och andra näringslivsgrenar
            som inte sysslar med tillverkning av fysiska produkter ska kunna
            införlivas.
          </p>
          <p xml:id="i-SaGAyNhXD64SzPpxVpD9xj">
            E-sport och spelande följer givna mönster. Många gånger är det
            repetitiva moment som man ska öva på och utföra till perfektion.
            Att bemästra de momenten ger belöningar av olika slag. För elitspelare
            är det ekonomiska belöningar, men för den stora massan handlar
            det snarare om belöningar inuti spelet som ger hjärnan belöning
            för att ha presterat.
          </p>
          <p xml:id="i-8ysMoya5vP2nGWDHBJ23S7">
            Precis samma mekanismer kan användas i andra sektorer i samhället.
            Det finns mängder av arbetsuppgifter som är enkla och repetitiva.
            Med inslag av spelande hade dessa kunnat få en helt annan status,
            och arbetet hade kunnat bli mycket mer motiverande. Att använda
            så kallad ”gameification” har därför enorm potential för att öka
            både väl­befinnandet och produktiviteten. Att utforska de möjligheterna
            ytterligare borde vara en given del av exempelvis industripolitiken.
            Vi har en världsledande spelindustri i Sverige och vi har spjutspetskompetens
            i många traditionella tillverkande industriföretag. Trots det
            korsbefruktas dessa sällan. Här har industripolitiken en tydlig
            uppgift i fråga om att utforska möjligheterna att föra samman
            dessa branscher.
          </p>
          <p xml:id="i-QM3omQ3gBzxGsxAxgSa8qR">
            Det finns studier som visar att e-sportande och dataspelande
            personer presterar bättre på jobbet och utvecklar förmågor som
            samarbete och logiskt tänkande bättre än andra. Trots det är det
            svårt att få kunskaperna validerade och översatta till verkligheten
            på arbetsmarknaden. Det är ett reellt problem som skapar onödiga
            trösklar för bland annat unga att få sitt första jobb.
          </p>
        </div>
        <div xml:id="i-8cCG8uiEByKhAdooHtzbi1" type="signatureBlock">
          <list xml:id="i-QyVhZZoR4QQuyYSDgH7knC">
            <item xml:id="i-MBPyLzjjch52ZcMSkPLy2R" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
