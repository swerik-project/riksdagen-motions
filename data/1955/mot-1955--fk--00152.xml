<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--fk--00152">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__152/mot_1955__fk__152-001.pdf"/>
      <fw xml:id="i-JStKRVCHr4tRqT1h64eixz">
        Motioner i Första kammaren, nr 152 år 1955 5
      </fw>
      <div xml:id="i-PuPH42FzoiwvueUAaRsTAZ" type="motHeader">
        <div xml:id="i-ywLpWW5xvCbYpxUJixH2T" type="motTitle"/>
        <div xml:id="i-QB9XUNJ6EEvkhxY5RoehXA" type="motSubmissionInfo"/>
      </div>
      <div xml:id="i-3jFTNdrVsefqn8FzuEaCam" type="motBody">
        <div xml:id="i-GQ1oKY65rZsRLrLJExgfPA">
          <p xml:id="i-K4oxNXpYcNTKV997Y7P7En">
            Nr 152
          </p>
          <p xml:id="i-EHLapgV6K4ECMuf1VHM4JQ">
            Av herr Andersson, Birger, och herr Pettersson, angående näringslivets
            lokalisering.
          </p>
          <p xml:id="i-5TPRGtGJqtitnmiz9zFwwj">
            Frågan om näringslivets lokalisering är ett minst tio år gammalt
            dis- kussionsämne som för vart år fått en alltmer konkret innebörd.
            Särskilt har uppmärksammats den alltmer växande koncentrationen
            av industrien till ett fåtal större städer. Det tycks råda en
            ganska stor enighet om det mindre önskvärda i denna koncentration.
            Statsmakterna har på olika sätt visat sitt intresse för denna
            viktiga fråga och sökt att med olika medel öva inflytande på lokaliseringen.
            Den statliga verksamhetens förläggning, såväl vad gäller förvaltningen
            som företagsverksamheten, har sålunda ibland dikterats av lokaliseringspoli-
            tiska hänsyn. Byggnadsregleringen har i vissa fall använts som
            lokalise- ringsinstrument. Vidare har också arbetsmarknadsstyrelsen
            och industri- ens centrala organisationer etablerat ett samarbete
            för rådgivning i lokali- seringsfrågor beträffande industrien.
            För cirka tre år sedan avgav en av Kungl. Maj:t tillsatt kommitté
            ett betänkande angående näringslivets lokalisering. Detta blev
            föremål för proposition till 1952 års riksdag, som fattade vissa
            beslut i lokaliserings- frågan. Dessa gick i stort sett ut på
            att statens inflytande på lokaliseringen skulle vara av konsultativ
            karaktär. I arbetsmarknadsstyrelsen, som för ändamålet fick en
            särskild lokaliseringsbyrå, skulle utredningar av loka- liseringspolitisk
            betydelse göras, och det material som arbetsmarknads- styrelsen
            kunde införskaffa skulle användas vid rådgivning åt industri-
            företagen i lokaliseringsfrågor. Verksamheten skulle till en början
            ha försökskaraktär. Om behovet av samhällets inflytande på näringslivets
            lokalisering rådde enighet. Den av arbetsmarknadsstyrelsen bedrivna
            försöksverksamheten har nu pågått i tre år. Det skall icke bestridas
            att denna försöksverksamhet varit av betydelse på det lokaliseringspolitiska
            området. Arbetsmarknads- styrelsen torde också kunna peka på några
            konkreta resultat, där industri- företag lokaliserats i enlighet
            med lokaliseringsmyndighetens förslag. Å andra sidan måste erinras
            om att, enär arbetsmarknadsstyrelsens verk- samhet endast är av
            rådgivande karaktär, de reella möjligheterna att hävda samhällets
            intresse i lokaliseringsfrågor många gånger är obefint- liga.
            Exempel finnes, där det ur samhällssynpunkt utan tvekan skulle
            varit till gagn att stoppa förläggning av viss industri till någon
            av de största städerna och i stället lokalisera den till annan
            ort, men där sam- hället saknat möjligheterna att öva ett reellt
            inflytande.
          </p>
          <pb facs="riksdagen-motions-pdf/data/1955/mot_1955__fk__152/mot_1955__fk__152-002.pdf"/>
          <fw xml:id="i-ESm29TsEfkL8ZVKJbc3p3">
            6 Motioner i Första kammaren, nr 152 år 1955
          </fw>
          <p xml:id="i-Ph7mWfyuZzu89LN3UeW6iR">
            Lokaliseringsfrågan har varit föremål för riksdagens behandling
            så sent som hösten 1954 bl. a. i samband med av herr Pettersson
            i Dahl m. fl. väckt motion angående den framtida utformningen
            av närings- och be- byggelsestrukturen i landet. Visserligen underströk
            riksdagen i anledning av denna motion bankoutskottets uttalande
            att med en omprövning av principerna för lokaliseringsverksamheten
            borde kunna anstå bl. a. i av- vaktan på att ytterligare erfarenheter
            borde vinnas av den verksamhet som bedrives för att främst genom
            upplysning och rådgivning påverka enskilda företags förläggning.
            Men den välvilliga behandling denna motion över huvud taget fick
            torde få tolkas som ett utslag av riksdagens alltmer tilltagande
            intresse för lokaliseringsfrågorna. Trots förtjänsterna av den
            nu av statsmakterna drivna upplysande och rådgivande lokaliseringsverksamheten
            är det uppenbart att denna verk- samhet icke är till fyllest,
            om vi önskar nå effektiva resultat av en lokali- seringspolitisk
            målsättning, som alla tycks vara ense om. Samhället för- fogar
            i dag icke över några medel för att t. ex. hejda eller minska
            takten i storstädernas ohämmade expansion. Det synes nödvändigt
            att staten på ett eller annat sätt skaffar sig dessa medel. Med
            anledning av vad ovan anförts hemställes, att riksdagen måtte
            i skrivelse till Kungl. Maj:t hem- ställa om förslag till 1956
            års riksdag i överensstämmelse med vad i motionen förordats.
          </p>
          <p xml:id="i-WQVSsEgGdYKxQAVAUF55W4" type="date">
            Stockholm den 26 januari 1955
          </p>
          <p xml:id="i-VPuBdwpTQ8c6oDjdvqxcTr">
            Birger Andersson Georg Pettersson
          </p>
        </div>
      </div>
    </body>
  </text>
</TEI>
