<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02106">
  <teiHeader>
    <fileDesc>
      <titleStmt>
        <title>Sverigedemokraternas politik för internationellt bistånd</title>
        <author corresp="i-VFaAexqzCaq9JmKCfc1WJ9">av Julia Kronlid m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2106 av Julia Kronlid m.fl. (SD)</title>
          <idno type="rdwebb">H3022106</idno>
          <rs type="number">2106</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022106/text</ref>
          <ref type="dokument_url_html">http://data.riksdagen.se/dokument/H3022106</ref>
          <ref type="dokumentstatus_url_xml">http://data.riksdagen.se/dokumentstatus/H3022106</ref>
          <ref type="docx">http://data.riksdagen.se/fil/3FA9D49A-992F-4860-B87C-15C78625146F</ref>
          <ref type="pdf">http://data.riksdagen.se/fil/E64310EA-9EFC-4B83-9888-754AAD34FA21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SYFA35xSyH39pmH3o1GECY</idno>
            <name>Pavel Gamov</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SLTrrgaaEUd7B5nYFKyc6d" type="signed"/>
        <correspContext corresp="i-SLTrrgaaEUd7B5nYFKyc6d">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-SYFA35xSyH39pmH3o1GECY"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction xml:id="i-Woxvk5sRHQ8zX3xMUQgG2m" type="submitted">
          <date when="2015-10-06"/>
          <time when="11:53:47"/>
        </correspAction>
        <correspAction xml:id="i-VeEx9kwsgJ69oPe2mCDGwQ" type="referred">
          <date when="2015-10-13"/>
        </correspAction>
        <correspAction xml:id="i-8jGuhgZy5oXsL2hHR7QpKN" type="assigned">
          <date when="2016-06-27"/>
          <time when="12:50:13"/>
        </correspAction>
        <correspContext corresp="i-8jGuhgZy5oXsL2hHR7QpKN">
          <ref type="assignedTo">Utrikesutskottet</ref>
        </correspContext>
        <correspAction xml:id="i-YTuvFWeNz416QWNUfQ6TsV" type="behandlas_i"/>
        <correspContext corresp="i-YTuvFWeNz416QWNUfQ6TsV">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J2CzkHP7qJtvzkJ6Jh6ZAB" type="motHeader">
        <div xml:id="i-MWkQajGg1AqqahNnv9Lfys" type="motTitle">
          Motion till riksdagen 2015/16:2106 av Julia Kronlid m.fl. (SD)
          Sverigedemokraternas politik för internationellt bistånd
        </div>
      </div>
      <div xml:id="i-9zGisXQz18p1owX4YoE7Lc" type="motBody">
        <div xml:id="i-V8tYivJxBiiQTEGtdGYUd6" type="motProposal" subtype="förslag">
          <head xml:id="i-5zL7KxrY1pjZx7qDmusTnd">
            Förslag till riksdagsbeslut
          </head>
          <list xml:id="i-UchDraCG8CP25LBVC1RM1j" style="ol">
            <item xml:id="i-9TvVUTbyigKpPWkKyTC1bz">
              Riksdagen ställer sig bakom det som anförs i motionen om att
              öka biståndet till internationell flyktinghjälp och tillkännager
              detta för regeringen.
            </item>
            <item xml:id="i-VyXu3Fth5tjZ8aorXFwvMg">
              Riksdagen ställer sig bakom det som anförs i motionen om bistånd
              till flyktingmottagande utvecklingsländer genom Världsbanken och
              tillkännager detta för regeringen.
            </item>
            <item xml:id="i-JWB7rkTxtuVE7zqFfeyxh5">
              Riksdagen ställer sig bakom det som anförs i motionen om att
              begränsa avräkningarna i biståndet för flyktingmottagning i Sverige
              och tillkännager detta för regeringen.
            </item>
            <item xml:id="i-UATgZLp6HeSxR4SD3Rf1n6">
              Riksdagen ställer sig bakom det som anförs i motionen om fortsatt
              stöd till Västafrika och tillkännager detta för regeringen.
            </item>
            <item xml:id="i-VZXoTr5iyEFg2vUUHgbWrV">
              Riksdagen ställer sig bakom det som anförs i motionen om att
              kraftigt öka biståndet till insatser för rent vatten och grundläggande
              sanitet och tillkännager detta för regeringen.
            </item>
            <item xml:id="i-ECAAtWXTLTtPUmQfc9Gzfh">
              Riksdagen ställer sig bakom det som anförs i motionen om att
              kraftigt öka biståndet till insatser för jordbruksutveckling och
              hållbart skogsbruk och tillkännager detta för regeringen.
            </item>
            <item xml:id="i-6HJBS9hYYi6L2JuhAspc3z">
              Riksdagen ställer sig bakom det som anförs i motionen om att
              biståndet till utbildningsinsatser ska riktas till de minst utvecklade
              länderna och tillkännager detta för regeringen.
            </item>
            <item xml:id="i-X9wXYRPxdSRHRcf9oMViRE">
              Riksdagen ställer sig bakom det som anförs i motionen om bistånd
              riktat till demokrati och mänskliga rättigheter och tillkännager
              detta för regeringen.
            </item>
            <item xml:id="i-F7gnu5v1h6fkD2UtMijvfB">
              Riksdagen ställer sig bakom det som anförs i motionen om att
              i biståndet prioritera de minst utvecklade länderna och tillkännager
              detta för regeringen.
            </item>
            <item xml:id="i-G9ZJqYAGMxHCuyBAg5pjyk">
              Riksdagen ställer sig bakom det som anförs i motionen om att
              avsluta biståndet till den palestinska myndigheten och tillkännager
              detta för regeringen.
            </item>
            <item xml:id="i-LwKGVHuhmjKsKdhxWr9dbw">
              Riksdagen ställer sig bakom det som anförs i motionen om att
              avsluta reformsamarbetet i Östeuropa och tillkännager detta för
              regeringen.
            </item>
            <item xml:id="i-Ni3CgqGeX36EWHtCGBHnUa">
              Riksdagen ställer sig bakom det som anförs i motionen om att
              avveckla biståndsformen budgetstöd i dess nuvarande form i det
              svenska bilaterala biståndet och tillkännager detta för regeringen.
            </item>
            <item xml:id="i-YVQcKnK5ZwntWAMrMimg4G">
              Riksdagen ställer sig bakom det som anförs i motionen om att
              i högre grad kanalisera bistånd genom svenska organisationer i
              det civila samhället och tillkännager detta för regeringen.
            </item>
            <item xml:id="i-QkDXxjKpN4hTTmA25SL6W3">
              Riksdagen ställer sig bakom det som anförs i motionen om att
              i högre grad uppmärksamma och verka för barns rättigheter och
              tillkännager detta för regeringen.
            </item>
            <item xml:id="i-3GbLWPsAA5tep8RLQns76R">
              Riksdagen ställer sig bakom det som anförs i motionen om att
              resultatbaserat bistånd ska vara styrande för allt svenskt bistånd
              och tillkännager detta för regeringen.
            </item>
          </list>
        </div>
        <div xml:id="i-A8x2dqVX25EtpymPZc8zP9" type="motContent">
          <head xml:id="i-5mY79PbRJiYH8mtPUhw4tL" type="h1">
            Bistånd som gör nytta – med de mest utsatta i fokus
          </head>
          <p xml:id="i-Sk83iBVF12FmwTk32xSHZv">
            Sverigedemokraterna vill se ett bistånd som skapar förutsättningar
            för människor i fattigdom och förtryck att förbättra sina levnadsvillkor
            utifrån sina grundläggande behov i den omedelbara vardagen. Vi
            vill ha ett tydligt fokus på fattigdomsbekämpning och att barnens
            bästa ska få stå i centrum. Vi vill se ett ansvarsfullt bistånd
            där varje satsad krona ska göra så mycket nytta som möjligt. Vi
            nöjer oss inte med en kvantitativ målsättning utan fäster större
            fokus vid kvaliteten och ett bistånd som är inriktat på effektivitet
            och resultat med de mest utsatta människorna i fokus. Bistånd
            ska vara till för en positiv utveckling i mottagarlandet och inte
            för att givarländer ska nå kvantitativa målsättningar. Det långsiktiga
            målet med bistånd måste vara att länder utvecklas till den grad
            att de inte längre behöver något bistånd. Genom en grundlig översyn
            av ineffektivt bistånd, en större koncentration av biståndet till
            de minst utvecklade länderna och på färre inriktningar kan vi
            effektivisera utvecklingsbiståndet och år 2016 ha en biståndsram
            på 0,75 % av BNI, vilket är i linje med FN:s rekommendationer.
            Genom att vi lägger mindre pengar på avräkningar för flyktingmottagning
            i Sverige och genom att vi prioriterar bistånd till de mest utsatta
            och fattiga kan vi trots den minskade ramen göra ökningar till
            flera viktiga områden såsom flyktinghjälp, humanitärt bistånd,
            vatten, sanitet och jordbruk. Utöver biståndsramen vill vi den
            kommande mandatperioden öronmärka ytterligare 4 miljarder för
            flyktinghjälp i krisens närområde vilket gör att vi i vårt totala
            bistånd inom utgiftsområde 7 landar 515 miljoner över regeringens
            budget.
          </p>
          <head xml:id="i-dj87D64dTuKBNhYECtrko" type="h1">
            Humanitärt bistånd och flyktinghjälp
          </head>
          <p xml:id="i-QgEdAzNv7XpoCrvs5uBhPV">
            Konflikter, naturkatastrofer och andra humanitära kriser är något
            som kan skapa en stor förödelse för ett land under en lång tid.
            Det är för oss en självklarhet att Sverige generöst och efter
            bästa förmåga ska bidra vid sådana katastrofer. De humanitära
            behoven är något som ökat de senaste åren på grund av flera humanitära
            katastrofer. Enligt UNHCR har över 4 miljoner människor tvingats
            fly från Syrien till närliggande länder, därtill kommer att 7,6
            miljoner syrier för närvarande är internflyktingar och att 12,2
            miljoner, över hälften av landets befolkning är i behov av humanitär
            hjälp. I grannlandet Irak har 2 miljoner människor tvingats lämna
            sina hem och befinner sig på flykt i och utanför landet. Sydsudan
            och Mali är andra exempel på länder där många människor tvingats
            till flykt. De väpnade konflikter som ger upphov till flyktingströmmarna
            ser inte ut att avta utan snarare förvärras; 2016 ser ut att kunna
            bli ett år då antalet flyktingar i världen ökar ytterligare, och
            med dem behovet av en effektiv och modern biståndspolitik som
            hjälper så många som möjligt.
          </p>
          <p xml:id="i-HowsHeFbjmYVFjgnJTgTcY">
            UNHCR bedömer i dagsläget att ett anslag på ca 38 miljarder behövs
            för att hantera situationen, och endast 27 % är finansierat. Även
            World Food Program är i desperat behov av resurser och har fått
            halvera eller på vissa håll helt fått upphöra med sitt matprogram
            vilket ger svåra humanitära konsekvenser.
          </p>
          <p xml:id="i-P2QnM6cGH6EiZCAdEHNndM">
            Med vetskapen om att det för varje satsad krona går att hjälpa
            betydligt fler människor i krisområdenas närhet än vad som är
            möjligt i Sverige anser Sverigedemokraterna det vara en varken
            klok, rättvis eller human flyktingpolitik som i dagsläget bedrivs
            där de stora ekonomiska resurserna läggs på flyktingmottagning
            i Sverige. Nuvarande regering gör budgetåret 2015/16 avräkningar
            inom biståndet på ca 8,2 miljarder för flyktingmottagning samtidigt
            som ökningarna till bistånd för flyktinghjälp är små. Genom en
            ansvarsfull invandringspolitik räknar vi med att successivt kunna
            minska kostnaderna för flyktingmottagning i Sverige och begränsa
            avräkningar till kostnader för vidarebosättning genom UNHCR vilket
            gör att vi minskar avräkningarna för flyktingmottagning med 90
            %. Vi vill i stället öka satsningar på internationell flyktinghjälp.
            Utöver vår ram satsar vi dessutom ytterligare 4 miljarder på öronmärkt
            flyktinghjälp.
          </p>
          <head xml:id="i-X8VcuRnWyWoHfYbLzKXY1g" type="h1">
            Viktiga organisationer för flyktinghjälp
          </head>
          <p xml:id="i-QGBCsAMbpScbgxP56brx1w">
            Vi satsar därmed totalt sett 9 miljarder på ökat stöd till flyktingar
            i krisområdenas närhet. UNHCR har en central roll och att registrera
            flyktingar, kanalisera grundläggande humanitär hjälp och samordna
            hjälpen från andra organisationer och vi vill därför kraftigt
            öka biståndet till dem. World Food Program har en central roll
            i att se till att flyktingar har den tillgång till mat de behöver
            och vi vill satsa 3 miljarder till dem vilket också är vad de
            efterfrågat för att hantera den mest akuta krisen. Unicef har
            en viktig uppgift i att hjälpa barn bland annat med skolgång.
            Utöver dessa bidrag vill vi ha en flexibilitet att även kanalisera
            bistånd genom andra organisationer. Det är viktigt att också nå
            in med bistånd till internflyktingar vilket bland annat kan göras
            genom lokala organisationer och kyrkor på plats inne i Syrien
            eller andra konfliktområden.
          </p>
          <head xml:id="i-SP58hEwYXzUzPt4ChFPvwf" type="h1">
            Utbildning
          </head>
          <p xml:id="i-XjFU6W74JdDfwJTVpSQFas">
            Det finns idag många människor i flyktingläger som kan vara morgondagens
            nyckel till att bygga upp krigsdrabbade länder. Genom att erbjuda
            individuell utbildning efter förmåga till flyktingar i flyktingläger
            eller värdsamhällen tar man vara på människors förmågor och skapar
            framtidstro samtidigt som man skapar värdefullt humankapital för
            återuppbyggnad av hemlandet. Vi se över vilka möjligheter som
            finns för projekt där man låter flyktingar utbilda sig till olika
            användbara yrken för återuppbyggnad. Detta utbildningsbistånd
            skulle vara en form av hjälp till självhjälp samtidigt som det
            gör människors vardag meningsfull och möjligheterna till ett bättre
            framtida liv ökar. Utbildning är alltid en långsiktig och god
            investering. Om vi ska få en stabil, fredlig och hållbar värld
            måste vi börja tänka nytt och ta vara på de mänskliga resurser
            som finns tillgodo. Vi vill att en del av våra satsningar på flyktinghjälp
            ska gå till denna typ av projekt.
          </p>
          <head xml:id="i-NqkmNXaVg1ozQvQ79LqufG" type="h1">
            Stöd genom Världsbanken till flyktingmottagande utvecklingsländer
          </head>
          <p xml:id="i-KoGBdY9WgnRYDWkrYVAJLX">
            Alla flyktingar i krisens närområde bor inte i flyktingläger
            utan många bor inne i samhällen i exempelvis Jordanien och Libanon.
            Enligt en RUT-utredning (dnr 2014:1480) har Världsbanken inrättat
            en Trust Fund i Jordanien för att stödja jordanska kommuner och
            värdsamhällen att hantera den ökade belastningen på samhällstjänster
            till följd av inflödet av flyktingar från Syrien (Emergency Services
            and Social Resilience Project
            <ref xml:id="i-N17o1TvzGh614UY6inMNc7" target="i-MLtMGNS8pJyzQwCfakJrdL">
              [1]
            </ref>
            <ref xml:id="i-Lfnpr5SNuTDAVnqMkahyFm" target="i-FTy9ZkaEjKo7L8TBEsVCJF">
              [2]
            </ref>
          </p>
          <head xml:id="i-XdPAN4JJvZwnkDkJqVRrEd" type="h1">
            Långsiktigt utvecklingsbistånd
          </head>
          <p xml:id="i-FxnanBtqjkzSuXAwhv1KGA">
            Sverigedemokraterna vill se ett bistånd som skapar förutsättningar
            för människor i fattigdom och förtryck att förbättra sina levnadsvillkor
            utifrån sina grundläggande behov i den omedelbara vardagen. Vi
            vill ha ett tydligt fokus på fattigdomsbekämpning och att barnens
            bästa ska få stå i centrum.
          </p>
          <p xml:id="i-Ks3sFu4V5KdLTUoaEsPrSv">
            Flertalet fattiga människor lever på landsbygden och i en studie
            från Världsbanken (2008) visade det sig att majoriteten av dem
            gav högsta prioritet åt problem som har med säker tillgång till
            livsmedel samt inkomster att göra. I två studier framkom att otillräcklig
            tillgång till eller dåligt dricksvatten var det främsta problemet.
            Med de fattigas behov som utgångspunkt ter det sig därför naturligt
            att vi i högre grad än idag vill prioritera satsningar som bidrar
            till att människor kan få tillgång till grundläggande behov såsom
            rent vatten och grundläggande sanitet, livsmedel, skapa sig förutsättningar
            för inkomster och därmed kunna påverka sin egen vardag och omgivning.
            Detta kan rädda liv, motverka ohälsa, hunger, extrem fattigdom
            och svältkatastrofer. Det kan dessutom utgöra grunden för människors
            möjlighet att påverka till en positiv utveckling inom andra områden
            såsom demokrati och mänskliga rättigheter.
          </p>
          <head xml:id="i-F61Q14DaVskkCawEDL3LbJ" type="h1">
            Vatten och sanitet
          </head>
          <p xml:id="i-GbvjYiQGLqjXD9hwgX99U1">
            Tillgången till rent vatten och grundläggande sanitet är en avgörande
            faktor för hälsa och utveckling i utvecklingsländer. Bristen på
            tillgång till vatten och grundläggande sanitet är något som drabbar
            kvinnor och barn extra hårt och hindrar deras möjligheter till
            utveckling. I bland annat östra Afrika spenderar de en stor del
            av dagen att vandra långa sträckor för att hämta vatten som i
            de flesta fall är förorenat. Enligt uppgift från organisationen
            Wateraid saknar fortfarande 650 miljoner människor tillgång till
            rent vatten och 2,36 miljarder människor saknar en toalett att
            gå till vid behov. Bristen på säker sanitet bidrar till förorenat
            vatten som är ett allvarligt miljö- och hälsoproblem. Enligt WHO
            dör varje dag ca 2 000 barn i diarré som orsakas av smutsigt vatten
            och bristande sanitet. Upprepade diarréer är den näst vanligaste
            dödsorsaken bland små barn i fattiga länder. Förorenat vatten
            och brist på tillgång till sanitet utgör också en hälsorisk för
            gravida och vid förlossning. Rent vatten och grundläggande sanitet
            kan därmed förebygga mödradödligheten. Sammanfattningsvis är tillgång
            till rent vatten, säker sanitet och hygien grundläggande mänskliga
            rättigheter som kan vara avgörande för människors överlevnad,
            hälsa, jämställdhet, utbildning, välfärd och ekonomiska produktivitet.
          </p>
          <head xml:id="i-643W6nXtUQr3sJjiRc9gwt" type="h1">
            Jordbruksutveckling, skogsbruk och hållbar miljö
          </head>
          <p xml:id="i-7RdhpXSQYBGhMqF3Aqyy8f">
            En stor majoritet av de fattigaste människorna lever på landsbygden
            och är beroende av jordbruket för sin överlevnad. Världsbankens
            studie Voices of the poor (2008) visade att tillgång till livsmedel
            var ett av de områden som fattiga människor prioriterade högst.
            En annan rapport från Världsbanken framhåller att satsningar på
            jordbruksutveckling är ett av de mest grundläggande och viktiga
            verktygen i att kunna bekämpa fattigdom och gynna utvecklingen
            i utvecklingsländer (World Development Report, 2008). Jordbruket
            är både en källa till familjens livsmedel samt en möjlighet att
            generera inkomster. Att ge människor i fattigdom förutsättningar
            att säkra tillgången till livsmedel och förbättra sin ekonomiska
            ställning kan också vara avgörande för att de ska kunna stärka
            sin ställning och göra sin röst hörd och få inflytande i sin närmiljö
            (Birgegård 2011, Hydén 2010). Om det ska finnas en möjlighet att
            bekämpa extrem fattigdom och hunger samt förebygga svältkatastrofer
            är satsningar på jordbruksutveckling avgörande.
          </p>
          <p xml:id="i-GqZC1Z7ifrd2WxGYwfYgw5">
            Ett viktigt område är också ett hållbart nyttjande av framför
            allt tropiska skogar. Trots all uppmärksamhet ökar avskogningen
            i tropikerna. Tropikskogens naturresurser är viktiga i många avseenden.
            Den tropiska skogen rymmer mellan 50 och 70 procent av alla jordens
            växt- och djurarter. Det är även en ekonomisk resurs i form av
            timmer, och har en funktion som genbank för livsmedel, mediciner,
            råvaror för industrin m.m. Enligt Världsnaturfonden är ungefär
            1,6 miljarder människor beroende av skogsresurser för sitt levebröd.
            Majoriteten av dessa lever i utvecklingsländer. Tropikskogen har
            även en viktig klimatfunktion. När omfattande skogsarealer huggs
            ned förändras det lokala och regionala klimatet, bl.a. i form
            av minskad nederbörd. Avskogningen medför också omfattande utsläpp
            av koldioxid. Därför är det viktigt att verka för att vissa delar
            ska kunna skyddas helt medan andra ska kunna nyttjas på ett sätt
            som är ekonomiskt, ekologiskt och miljömässigt hållbart på längre
            sikt (Världsnaturfonden). Vi vill därför investera kraftigt i
            biståndet på satsningar för jordbruksutveckling och hållbart skogsbruk.
          </p>
          <head xml:id="i-WsgmWyGyFVM9f3Ze8aKqPm" type="h1">
            Hälsa
          </head>
          <p xml:id="i-SNhKqfdq3TBfZ9XXHqa7u6">
            Förebyggande arbete för att förhindra spridning av smittsamma
            sjukdomar är av stor vikt. I dagsläget behövs sådana insatser
            i områden som är drabbade eller riskerar att drabbas av Ebola.
            Ebolautbrottet i Västafrika utgjorde en av de värsta epidemierna
            på lång tid där många människor drabbades, situationen ställde
            flera länder inför en lång rad utmaningar. Även om WHO i september
            2015 förklarade Liberia som ebolafritt och även Nigeria och Mali
            under året blivit av med sjukdomen så pågår epidemin fortfarande
            i Sierra Leone och Guinea, om än i en mindre intensiv fas. Sverigedemokraterna
            ser det som angeläget att det internationella samfundet kan fortsätta
            bekämpa epidemin även när den blivit mindre intensiv och stötta
            det förebyggande arbetet bland annat genom att hjälpa lokalbefolkningen
            bibehålla preventiva rutiner. Spridningen av hiv/aids är också
            ett angeläget problem som bör bemötas med flera olika metoder.
            Barnens hälsa behöver prioriteras och viktiga insatser för detta
            är vaccinationer för att förebygga allvarliga sjukdomar. Med enkla
            medel som information om hur man förhindrar spridning av mygg
            och att använda myggnät går det också att minska risken för malaria.
          </p>
          <head xml:id="i-ETig5JbHPh39d8oqvRTeqU" type="h1">
            Demokrati och mänskliga rättigheter
          </head>
          <p xml:id="i-K3tpdsjfjGvFQyShVAwkEZ">
            Vi anser det viktigt att komma ihåg att även rätten till en skälig
            levnadsstandard, rätten till utbildning och rätten till hälsa
            är grundläggande mänskliga rättigheter och insatser för till exempel
            rent vatten, grundläggande sanitet, utbildning och hälsa också
            är insatser för att främja mänskliga rättigheter. I regeringens
            arbete med demokrati och mänskliga rättigheter finns ett tydligt
            fokus på medborgerliga och politiska rättigheter och stöd till
            statliga institutioner och myndigheter. Detta har i grunden ett
            gott syfte men vi ifrågasätter i vilken grad ett alltför långtgående
            fokus på detta bidrar till att skapa förutsättningar för människor
            i fattigdom och förtryck att förbättra sina levnadsvillkor utifrån
            sina prioriteringar i den omedelbara vardagen.
          </p>
          <p xml:id="i-BzRYBp39EkcXbZ7LQ1NzfB">
            Under 2014 var demokrati och mänskliga rättigheter det största
            samarbetsområdet och
          </p>
          <p xml:id="i-ATLgVG9K1AKdjPoym7Xaxh">
            utgör 30 procent av Sidas totala budget, med en budget på totalt
            5,8 miljarder kronor. Så länge det fortfarande finns extrem fattigdom
            och svält och dessutom en pågående humanitär flyktingkris anser
            Sverigedemokraterna att det finns utrymme för besparingar. Sida
            har till exempel finansierat uppbyggnaden av ett system för att
            effektivisera uttag av fastighetsskatt i Kosovo, något som med
            tanke på de omfattande problemen med korruption är ett minst sagt
            tveksamt sätt att hjälpa landets fattiga. Vidare finansieras kapacitetsuppbyggnad
            av statsrevisionen i Kenya, Tanzania, Liberia och Moçambique.
            Sverigedemokraterna ifrågasätter inte att det i förevarande länder
            finns brister på området, men vi är skeptiska till att i ett land
            som Liberia, där var femte hushåll inte har mat för dagen och
            stora delar av befolkningen hotas av ebola, satsa på annat än
            dessa akuta grundläggande behov.
          </p>
          <p xml:id="i-Y58BxtqwjownQUPbTqfSiU">
            Därför vill vi se ett ökat fokus på sociala och ekonomiska rättigheter
            och vi ökar istället biståndet till vatten och sanitet och jordbruksutveckling.
            Att uppnå fungerande demokratiska samhällen där alla mänskliga
            fri- och rättigheter respekteras och människor kan uppnå ett välstånd
            inte bara vad gäller tillgång till livsmedel, är en viktig utgångspunkt
            och målsättning för utvecklingssamarbetet. En sådan förändring
            tar dock tid och behöver i första hand komma inifrån och drivas
            av inhemska krafter och individer som har en förståelse och kunskap
            om lokala förutsättningar. Studier visar även att för fattiga
            marginaliserade människor är frågan om att göra sin röst hörd
            och utöva inflytande i första hand en fråga om deras ställning
            i den omedelbara närmiljön (Birgegård 2011, Hydén 2010).
          </p>
          <p xml:id="i-8hkdoTs4wRmSTfn1JKQY2A">
            Därför menar vi att våra prioriteringar i biståndet på fattiga
            människors grundläggande behov också främjar deras möjligheter
            att verka för andra rättigheter. I arbetet för demokrati och mänskliga
            rättigheter bör det svenska bilaterala biståndet i högre grad
            också prioritera satsningar i det civila samhället för att stödja
            människor och organisationer att verka för demokrati och mänskliga
            rättigheter. Däremot menar vi att Världsbanken och FN kan spela
            en viktig roll i uppbyggnaden av och påverkan på demokratiarbetet
            på statlig nivå.
          </p>
          <head xml:id="i-zZDvFPigZbAWcRDfTWk8k" type="h1">
            Utbildning
          </head>
          <p xml:id="i-LXkmdrCGDNMEMLqNEszku5">
            Barnkonventionen slår fast att alla barn har rätt till utbildning.
            Ändå saknade enligt Unesco runt 124 miljoner barn möjlighet att
            gå till skolan vår- eller höstterminen 2013, och majoriteten av
            dessa är flickor. Att lära sig läsa och skriva är förutsättningar
            för ett självständigt liv med god hälsa, inkomst och möjlighet
            att påverka. Utbildning kan bana vägen för att ta sig ur fattigdom
            och utsatthet. Att alla barn ska få gå i grundskolan är också
            ett av Millenniemålen. Vi vill stödja biståndsinsatser som verkar
            för alla barns rätt till utbildning oavsett kön, där extra insatser
            kan behövas för flickors rätt till skolgång. Högre utbildningar
            som kan ge arbete och är en förutsättning för viktiga samhällsfunktioner
            som lärare, läkare och ingenjörer är också grundläggande för ett
            lands utveckling. Vi vill att utbildningsinsatser ska prioriteras
            till de minst utvecklade länderna.
          </p>
          <head xml:id="i-LnTqKWBmoxjEEyt2purmq4" type="h1">
            Ekonomisk utveckling
          </head>
          <p xml:id="i-6NxL7xsiMAMb4XKcmfEXN3">
            I det långsiktiga målet att länder ska bli oberoende av bistånd
            är det givet att insatser som bidrar till ökad sysselsättning
            och god ekonomisk utveckling är avgörande för en framgångsrik
            fattigdomsbekämpning. Vi ser positivt på en ökad samverkan med
            näringslivet och privata aktörer för jobbskapande insatser. Det
            kan även handla om utbildning i företagande för att stimulera
            människor att starta företag och att förstärka goda företagarinitiativ.
            Om utvecklingsländer ska ha en chans till ökad ekonomisk tillväxt
            är också handelslättnader av olika slag en viktig åtgärd. Världsbanken
            och Internationella valutafonden pekade 2015 i en gemensam rapport
            ut handel som en nyckelfaktor till att över en miljard människor
            sedan 1990 lyfts ur fattigdom, och ett fortsatt underlättande
            för utvecklingsländers tillgång till marknader som avgörande för
            dess ekonomiska framtid. För att dessa insatser ska fungera behöver
            de kombineras med insatser som motverkar korruption och kapitalflykt.
          </p>
          <head xml:id="i-Fcm6oNAjviNvpHK6CyTCfR" type="h1">
            Forskning
          </head>
          <p xml:id="i-AY1dJfXTbQXrEM35wM8YtP">
            Tillgång till forskningsbaserad kunskap för att hela tiden kunna
            utveckla och effektivisera biståndet anser vi vara viktigt. Vi
            anser dock att satsningar på forskning även görs genom det bistånd
            som kanaliseras via UD, som till exempel Nordiska Afrikainstitutet,
            Världsbanken och FN:s organisationer. Därför menar vi att satsningar
            på biståndsverksamhet genom Sida i högre grad kan renodlas till
            insatser för fattigdomsbekämpning och humanitära insatser.
          </p>
          <head xml:id="i-Xtc8rumocu9bqpQfNUTUV" type="h1">
            Konflikt, fred och säkerhet
          </head>
          <p xml:id="i-2JGtWjE6Q2RTa9ZEbb4MVK">
            Krig och konflikter orsakar fattigdom, död, lidande och förstörelse
            för drabbade länder. Ett förebyggande arbete för att minska risken
            för krig och konflikter, parat med ett arbete för fred och försoning,
            är därför också viktigt. Krig och konflikter försvårar också för
            ett gott utvecklingssamarbete och direkta humanitära insatser.
            En god samordning med säkerhetsfrämjande insatser är därför angeläget.
          </p>
          <head xml:id="i-Sget3EKAL9ADTu4H1M1Pwi" type="h1">
            Prioritering av länder
          </head>
          <p xml:id="i-JeG6dv5PNRHsSbqkqyJSsK">
            En målsättning med svenskt bistånd bör vara att förstärka länder
            som går i en positiv riktning och att det inte ska löna sig att
            missköta landets ekonomi eller dess välfärdssatsningar och bryta
            mot internationella konventioner gällande mänskliga rättigheter.
            Denna ambition är dock inte alltid förenlig med viljan att prioritera
            de minst utvecklade och fattigaste länderna då de också ofta brister
            i kapaciteten att hantera biståndsmedel. Det är därför viktigt
            med ett flexibelt bistånd anpassat efter den situation som råder
            i olika länder, där bistånd till länder med svaga institutioner
            i första hand bör gå genom det civila samhället. I exempelvis
            Afghanistan som är ett av världens fattigaste länder, är också
            korruptionen omfattande och vi förespråkar bistånd dit genom organisationer
            i civila samhället istället för genom myndigheter. Det bör även
            finnas en flexibilitet i att kunna avbryta eller fasa ut bistånd,
            till exempel om det visar sig att det sker så allvarliga brott
            mot grundläggande mänskliga rättigheter att det är läge att visa
            ett tydligt avståndstagande eller om biståndet visar sig vara
            fungibelt, det vill säga kunna möjliggöra att resurser frigörs
            för skadliga och kontraproduktiva ändamål.
          </p>
          <p xml:id="i-7V4ehZTtixzPaNBUZ89P13">
            Ett sådant exempel finns inom Palestinska myndigheten där de
            betalat ut löner till dömda terrorister, samtidigt som Sverige
            bidragit med stora summor med bistånd. Om svenska biståndsmedel
            ska gå till Västbanken/Gaza anser vi att det bör ställas högre
            krav på ett avståndstagande och ett aktivt arbete mot antisemitism
            och terrorism. Därför vill vi prioritera humanitära insatser och
            insatser i det civila samhället till dessa områden och i dagsläget
            avsluta biståndet till den palestinska myndigheten.
          </p>
          <p xml:id="i-3MptNQksXDCmyx2vHtY82R">
            Vi menar också att biståndsmedel kan användas mer effektivt om
            det finns en fokusering på färre länder. Vår ambition är därför
            att prioritera de minst utvecklade länderna. Vi är kritiska till
            att Sverige bilateralt ska ge bistånd till länder i Europa för
            att de ska uppfylla kraven för att kunna gå med i EU, när vi redan
            betalar en dyr EU-avgift. I vårt mål att prioritera de minst utvecklade
            länderna anser vi inte heller att europeiska länder ska vara prioriterade
            då de i huvudsak är medelinkomstländer. Sverigedemokraterna föreslår
            därför en utfasning av reformsamarbetet med Östeuropa. Därmed
            inte sagt att vi bilateralt inte kan stödja länder i Östeuropa
            när kriser uppstår, exempelvis den i Ukraina.
          </p>
          <head xml:id="i-4JPwy2LqxoCQoeeQ5orATi" type="h1">
            Budgetstöd
          </head>
          <p xml:id="i-LAFXeJdwxE1JFBAZWyqyAM">
            Biståndsformen budgetstöd betalas ut direkt till mottagarlandets
            statskassa, vilket ställer stora krav på mottagarländernas kapacitet.
            Det har visat sig finnas stora brister i föregående regerings
            och Sidas sätt att styra och kontrollera denna form av bistånd.
            Om budgetstödet inte är tillräckligt kontrollerat menar vi att
            risken är överhängande att biståndspengar kan bidra till att resurser
            frigörs till ändamål som svenska biståndspengar inte är avsedda
            för, exempelvis vapen och militär. På grund av de brister som
            idag finns gällande styrning och kontroll av denna form av bistånd
            samt de risker som är förenade med detta väljer vi att avveckla
            denna form av bistånd.
          </p>
          <head xml:id="i-A7c6RULQiTo2o2SdDV1JCL" type="h1">
            Svenska organisationer i det civila samhället
          </head>
          <p xml:id="i-j9Ui4y8dASQwqZUpMpjY2">
            För att nå ut till de mest utsatta människorna är svenska organisationer
            som verkar bland lokalbefolkningen ett bra verktyg. Svenska organisationer
            kan också bygga upp ett gott samarbete med lokala organisationer
            i mottagarlandet och därigenom få en lokal förankring i de biståndsprojekt
            som bedrivs. De svenska biståndsorganisationerna kan omfatta ett
            brett spektrum av insatser och stötta befolkningen att påverka
            regeringar mot korruption och föra in dem på vägen till en god
            samhällsutveckling. De kan även ha en god förankring med svenska
            folket genom att information om deras insatser finns lättillgänglig.
            På grund av det viktiga arbete som vi anser att de svenska organisationerna
            utför anser vi att regeringen bör kanalisera en större del av
            biståndet genom dessa än vad som görs idag samt kanalisera bistånd
            i enlighet med våra prioriteringar.
          </p>
          <head xml:id="i-BqVrp4JU6CXR1oY8qTo6Pj" type="h1">
            Barnens rättigheter
          </head>
          <p xml:id="i-9qg1GY5JF9tSf8WNfAQTCj">
            Sverigedemokraterna anser att barnens rättigheter och barnkonventionen
            bör få ta en mycket större plats i biståndspolitiken än vad de
            har idag. Varje dag dör t.ex. 2 000 barn i diarré som orsakas
            av smutsigt vatten och bristande sanitet, och barn är oftast de
            som är de mest utsatta i krig och katastrofer. Många barn är offer
            för de värsta formerna av barnarbete, sexuellt utnyttjande, olika
            former av våld och diskriminering, barnäktenskap och könsstympning.
            Att barn ska behöva utsättas för sådan behandling är ofattbart
            och något som måste motverkas. De grundläggande principerna i
            FN:s barnkonvention om barnets rätt till liv och utveckling, och
            att barnets bästa ska vara vägledande i alla beslut som rör barn,
            ska vara centralt i arbetet för fattigdomsbekämpning och utveckling
            inom biståndspolitiken.
          </p>
          <head xml:id="i-PsQcayarwQeHgBPYJhZW6W" type="h1">
            Resultatbaserat bistånd
          </head>
          <p xml:id="i-MDCRKYmQYq6WcVbbt7QwX2">
            Sverigedemokraterna ställde sig positiva till att föregående
            regering försökte hitta nya innovativa former för en bättre styrning
            av biståndet. Traditionellt sett har bistånd på förhand finansierat
            en viss verksamhet som förväntats leda till vissa resultat, vilket
            fortfarande är fallet i en stor del av det svenska biståndet.
            Föregående regering talade om att pröva ett resultatbaserat bistånd
            som skapar ett tydligare kontrakt mellan givaren och samarbetspartnern.
            Resultatbaserade biståndsformer kännetecknas av att biståndet
            betalas ut i efterhand på basis av uppnådda resultat. Sverigedemokraterna
            anser att detta borde vara en självklarhet i all styrning av det
            svenska långsiktiga biståndet, att det krävs resultat för möjligheten
            till fortsatta utbetalningar oavsett om det gäller samarbete med
            svenska, utländska lokala eller multilaterala organisationer och
            myndigheter. I dag kan vi tyvärr se exempel på bistånd som fortsätter
            att betalas ut trots att uppenbara brister finns. Detta anser
            inte vi är acceptabelt.
          </p>
          <head xml:id="i-8xbgFmiW4Wjaaq44SjC8JL" type="h1">
            Källförteckning
          </head>
          <p xml:id="i-L5EbZ145YgrpfXuMBpsUMV">
            Birgegård Lars-Erik (2011) Bistånd det omöjliga uppdraget? Reflektioner
            kring utveckling och bistånd.
          </p>
          <p xml:id="i-Nbtsm8xYofiqh6hx39Myo9">
            Hydén Göran (2010) Bistånd och utveckling, Afrika: givarnas stora
            utmaning. Liber: Malmö.
          </p>
          <p xml:id="i-Wo6tYMUp49DtGsxPT7MnTL">
            Open Aid i samarbete med Utrikesdepartementet och Sida (2012)
            www.openaid.se.
          </p>
          <p xml:id="i-SpyCy6PhSdJYdWHZWpTRvT">
            Riksdagens utredningstjänst (RUT) dnr 2014:1480.
          </p>
          <p xml:id="i-4BZHCzreZ32ttvbYtkKjSV">
            WaterAid, Empowering women and girls 2012.
          </p>
          <p xml:id="i-RYBMdVbtEAWR14zGYfzp8h">
            Världsbanken Voices of the poor; Studie bestående av tre böcker:
            Can Anyone Hear Us? (2000), Crying Out for Change (2000) och From
            Many Lands (2002).
          </p>
          <p xml:id="i-R3ej6CKkysBgCVUSM2fBc6">
            Världsbanken (2008) World Development Report, Agriculture for
            development.
          </p>
          <p xml:id="i-KJrSuLz9DjYdqiZaCzUzUD">
            WWF (2015) artikel, Sustainable forest management.
          </p>
          <p xml:id="i-T1F78riA76WsxYn6dFbSmA">
            UNESCO (2015) Out-of-School Children Data Release 2015.
          </p>
          <p xml:id="i-Pr8NQ3gokgGoqLXq4vVkmd">
            Världsbanken/IMF (2015) Lower Trade Barriers, Stronger Global
            Trading System Can Help End Extreme Poverty.
          </p>
        </div>
        <div xml:id="i-7d4EbsX3TmLrgvA4qXM9dv" type="motSignatures">
          <list xml:id="i-7ezRYCm3dV9DhxWQYduMf6">
            <item xml:id="i-UpatVCJfgzVW34r37RBWAP" who="i-VFaAexqzCaq9JmKCfc1WJ9">
              Julia Kronlid (SD)
            </item>
            <item xml:id="i-KQ53FBhCdppr6r3rM2nSoB" who="i-4sEtGRPnuog5ACjegAtakj">
              Mattias Karlsson (SD)
            </item>
            <item xml:id="i-GrnAgz6Cfkw3hgdSiz2AA3" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-WoPyHFu3yETKsRN7R9PTUA" who="i-SYFA35xSyH39pmH3o1GECY">
              Pavel Gamov (SD)
            </item>
            <item xml:id="i-R8egm49wxrpYR2NWZj4fx8" who="i-G6h5eGLouuQFhsrn32jgsV">
              Johnny Skalin (SD)
            </item>
            <item xml:id="i-P7WXovdpxZRgw8Yrzu5zDn" who="i-4dnqFdd2E3dHMPK1WWi5Tx">
              Johan Nissinen (SD)
            </item>
            <item xml:id="i-U1JjFYS3wV9guuzVZBr73y" who="i-SrBAa2d3LWrMGJXvTgBhLV">
              Jeff Ahl (SD)
            </item>
          </list>
        </div>
        <div xml:id="i-TmQjtSJP7j5y5iwi2uXeZm" type="motNotes">
          <noteGrp xml:id="i-7cjT44p3Hi7gLgDEcvnuAZ">
            <note xml:id="i-MLtMGNS8pJyzQwCfakJrdL">
              [1] Se http://documents.worldbank.org/curated/en/2013/09/18368835/jordan-emergency-services-social-resilience-project-jordan-emergency-services-social-resilience-project.
            </note>
            <note xml:id="i-FTy9ZkaEjKo7L8TBEsVCJF">
              [2] Susanna Hughes, UD, Enheten för multilateralt utvecklingssamarbete.
            </note>
          </noteGrp>
        </div>
      </div>
    </body>
  </text>
</TEI>
