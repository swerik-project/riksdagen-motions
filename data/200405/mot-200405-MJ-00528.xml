<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_528/mot_200405_MJ_528-0001.pdf"/>
      <pb facs="riksdagen-motions-pdf/data/200405/mot_200405_MJ_528/mot_200405_MJ_528-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ528 pnr: kd428
          </p>
          <p>
            Motion till riksdagen 2004/05:MJ528
          </p>
          <p>
            av Sven Gunnar Persson m.fl. (kd)
          </p>
          <p>
            Integrerad produktpolitik
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen återkommer med en proposition
            om integrerad produktpolitik i enlighet med motionens intentioner.
            2. Riksdagen tillkännager för regeringen som sin mening vad i
            motionen anförs om behovet av ett EU-direktiv om integrerad produktpolitik.
            3. Riksdagen tillkännager för regeringen som sin mening vad i
            motionen anförs om ett dynamiskt ramverk för integrerad produktpolitik.
            4. Riksdagen tillkännager för regeringen som sin mening vad i
            motionen anförs om att definitionen av miljöfarlig verksamhet
            bör utökas till att även omfatta vissa typer av tjänsteverksamhet.
            5. Riksdagen tillkännager för regeringen som sin mening vad i
            motionen anförs om att mesta möjliga arbete kring integrerad produktpolitik
            bör ske inom ramen för EU-samarbetet. 6. Riksdagen tillkännager
            för regeringen som sin mening vad i motionen anförs om att det
            bör utredas vilka möjligheter som finns att tydligare lyfta fram
            produktfrågorna i samband med miljökonsekvensbeskrivningar, =
            tillståndsansökningar, = tillsyn — för miljöfarlig verksamhet
            samt miljörapporter.
          </p>
          <p>
            Traditionell miljöpolitik räcker inte längre
          </p>
          <p>
            Miljöpolitiken hittills har varit relativt framgångsrik vad gäller
            att ta hand om punktutsläpp av skilda slag från fabriker, kraftverk
            osv. Annorlunda är det med icke-punktutsläpp, d.v.s. påverkan
            från konsumtionen av varor och tjänster samt transporter. Denna
            typ av föroreningar är svårare att komma åt samtidigt som det
            inte är rimligt att från politiskt håll detaljreglera människors
            konsumtionsvanor. Den traditionella miljöpolitiken räcker inte
            till för att klara av miljöproblemen. Sedan 1990 har EU-ländernas
            avfallsvolym ökat med 15 procent. Trots att föroreningarna reducerats
            och effektiviseringar genomförts i
          </p>
          <pb facs="riksdagen-motions-pdf/data/200405/mot_200405_MJ_528/mot_200405_MJ_528-0002.pdf"/>
          <p>
            2004/05:MJ528
          </p>
          <p>
            användningen av energi och material äts dessa vinster snabbt
            upp av ökad tillväxt. Eftersom BNP i världen förväntas öka 3—4
            gånger under de närmaste 30-40 åren är det hög tid att vidta åtgärder.
            Att ”förorena lite mindre” är en otillräcklig miljöpolitik. Behovet
            av en så kallad integrerad produktpolitik (IPP) framstår därmed
            som allt tydligare. Det är nödvändigt att ta hänsyn till den snabba
            tillväxten i länder som Indien och Kina — som kopierar den västerländska
            livsstilen — annars blir perspektivet inte hållbart. Om inte rådande
            = produktions- och konsumtionsmönster förändras radikalt kommer
            vi bildligt talat att dränkas i sopor och avfall. Det är positivt
            att Naturvårdsverket fått i uppdrag att, i samverkan med berörda
            aktörer, utveckla en strategi för att uppnå målen med en integrerad
            produktpolitik. För att få effekt vore det emellertid önskvärt
            med ett EU-direktiv om integrerad produktpolitik. Inom EU pågår
            ett arbete med IPP. Kommissionen framförde i februari 2001 en
            skrivelse i form av en grönbok om en integrerad produktpolitik
            där IPP-strategin presenteras. Den svenska regeringen prioriterade
            frågan om en integrerad produktpolitik under Sveriges halvår som
            ordförande i EU:s ministerråd. I juni 2001 antog miljöministerrådet
            slutsatser kring grönboken. I juni 2003 framlade kommissionen
            ett meddelande om IPP för parlamentet. I april 2004 antog parlamentet
            med bred majoritet den kristdemokratiska Europaparlamentarikern
            Anders Wijkmans rapport om IPP. I sin rapport välkomnar Wijkman
            kommissionens meddelande, samtidigt som han riktar kritik mot
            vad han ser som ett alltför passivt förslag från komissionens
            sida. Det är nödvändigt att den nya kommissionen tar ett mer kraftfullt
            grepp på detta område.
          </p>
          <p>
            Incitament för förverkligande av IPP- konceptet
          </p>
          <p>
            IPP-konceptet erbjuder utmärkta möjligheter att skapa en ram
            av incitament för en övergång från de produktions- och konsumtionsmönster
            som karaktäriseras av ett slit- och slängtänkande och av linjära
            flöden till ett system präglat av resurseffektivitet, avfallsminimering,
            kontrollerad användning av farliga ämnen och ett återställande
            och stärkande av naturresurskapitalet. För att detta skall ske
            måste emellertid IPP grundas på en långsiktig vision av hur man
            skall förändra den = industriella produktionsmodellen och även
            på tydliga miljömål för åtgärder på kort sikt. Det räcker inte
            att bara ”förorena lite mindre”. I stället måste produktions-
            och konsumtionsmönster som är rena i sig själva skapas. Fördelen
            med IPP är att principen innebär ett helhetsgrepp, d.v.s. angriper
            hela produktkedjan — från råmaterialutvinning via produktdesign
            via produktionsfasen till det stadium när produkten tjänat ut.
            Särskilt viktigt är att anpassa produktions- och konsumtionsmönstren
            efter naturens egna processer. Stärkelse kan i många fall ersätta
            petroleum vid
          </p>
          <pb facs="riksdagen-motions-pdf/data/200405/mot_200405_MJ_528/mot_200405_MJ_528-0003.pdf"/>
          <p>
            tillverkning av plast. Enzymer kan ersätta kemikalier i till
            exempel kemtvättar. Mikroorganismer och svampar kan användas i
            hanteringen av avfall och restprodukter. Eftersom miljökostnaderna
            mycket sällan är invägda i marknadspriserna fungerar inte marknaden
            bra. Om marknaden för miljöanpassade produkter skall expandera
            är det en förutsättning att företagen kan tjäna pengar på dessa
            produkter. Här behövs ramverk och incitament. Inom EU finns idag
            en uppsjö av direktiv och lagar men alltför lite uppmärksamhet
            ges till helheten. IPP representerar ett innovativt sätt att arbeta
            och innebär ett livscykeltänkande som bryter av mot den hittills
            förda politiken, som varit vertikal i sitt angreppssätt. Kristdemokraterna
            anser att det behövs ett EU-direktiv som fastslår ramarna för
            IPP. Ett dynamiskt europeiskt ramverk kring IPP bör byggas på
            bland annat följande principer:
          </p>
          <p>
            e En systemansats där livscykeltänkandet utgör basen. + Fördjupad
            förståelse om hur naturen fungerar, och klara ansatser att anpassa
            företagens produkt- och affärsmodeller efter biologiska principer.
            « Optimering av produktdesign, genom att välja material med så
            liten miljöpåverkan som möjligt. Biologiskt nedbrytbara material
            skall prioriteras, och rigorösa regler införas för hantering av
            tungmetaller och giftiga kemikalier. « Uttjänade produkter ska
            optimalt separeras i sina beståndsdelar och återanvändas, alternativt,
            om det gäller biologiskt nedbrytbara material, fasas in i naturens
            kretslopp. + Informationsteknologirevolutionen skall utnyttjas
            maximalt för att främja större effektivitet i användningen av
            energi och material och för dematerialisering. + Största möjliga
            involvering av berörda aktörer (näringsliv, miljö- och konsumentorganisationer,
            myndigheter m.fl.).
          </p>
          <p>
            Helhetsperspektiv och samverkan
          </p>
          <p>
            Det är i första hand företagen och konsumenterna som måste ta
            sig an uppgiften att göra produkterna miljövänligare, eftersom
            de viktigaste besluten om produkters miljöpåverkan fattas vid
            produktutvecklingen och i affärerna. Men även andra aktörer spelar
            en viktig roll för att integrera miljöaspekterna i hela produktkedjan.
            Dialogen med näringslivet är central om en fungerande integrerad
            produktpolitik skall kunna uppnås. Störst möjlighet att påverka
            produkters egenskaper har de som utvecklar och tillverkar dem.
            Val av bl.a. råvaror, konstruktioner och system för underhåll
            och reparation är avgörande för produkternas miljöbelastning.
            De som producerar varan måste därför ha kunskap om sina produkters
            miljöbelastning och hälsorisker under hela livscykeln och anpassa
            och föra ut denna information till olika målgrupper.
          </p>
          <p>
            2004/05:MJ528
          </p>
          <pb facs="riksdagen-motions-pdf/data/200405/mot_200405_MJ_528/mot_200405_MJ_528-0004.pdf"/>
          <p>
            2004/05:MJ528
          </p>
          <p>
            Även konsumenterna har stora möjligheter att påverka marknaden
            genom att ställa miljökrav vid inköp och efterfråga och sprida
            miljöinformation. Finanssektorn är en annan viktig bransch, där
            analyser av miljörisker för att se konsekvenserna av kapitalplacering
            är en viktig åtgärd. Handeln, i form av importörer, exportörer
            och distributörer, har en viktig uppgift i att föra vidare och
            sprida kunskap om produkternas miljöbelastning till konsumenter
            och avfallsaktörer. De senare kan därefter säkerställa att uttjänta
            produkter omhändertas på ett miljömässigt godtagbart sätt. IPP
            bör inte begränsas enbart till hanteringen av varor. Även tjänstesektorn
            bör innefattas. Definitionen av miljöfarlig verksamhet bör utökas
            till att även omfatta vissa typer av tjänsteverksamhet. Lagstiftningen
            måste samverka med andra åtgärder inom IPP-området. Det handlar
            bla. om självreglering inom industrin, frivilliga system för miljöledning
            och miljömärkning, ekonomiska styrmedel, anslag till forskning
            och utveckling, konsumentrådgivning. Med hänsyn till livscykelns
            utseende för olika typer av varor och tjänster bör styrmedlen
            avpassas för att nå kostnadseffektiva miljövinster för varje produktslag.
          </p>
          <p>
            IPP i Sverige
          </p>
          <p>
            I juli 2002 redovisade Naturvårdsverket sitt regeringsuppdrag
            om att vidareutveckla den miljöorienterade produktpolitiken. Uppdraget
            redovisas i rapporten På väg mot miljöanpassade produkter (rapport
            5225, juli 2002). I regeringens skrivelse från år 2000 om en miljöorienterad
            produktpolitik (MOPP) redovisas en samlad strategi för att stärka
            incitamenten för att producera och konsumera mer miljöanpassat
            i Sverige och internationellt. Detta dokument kan ses som en nationell
            svensk variant av IPP. Kristdemokraterna är övertygade om att
            mesta möjliga arbete kring IPP bör ske inom ramen för EU-samarbetet.
            Sverige bör aktivt bidra till att utveckla EU:s integrerade produktpolitik
            och konsekvent tillämpa de gemensamma besluten. Nyttan av att
            tillsätta arbetsgrupper på nationell och nordisk nivå är mer tveksam.
            Regelverket inom EU och WTO sätter gränser för vad som är möjligt
            att genomföra på det nationella planet. För andra varor än förpackningar
            är det endast EU som får meddela föreskrifter om varors sammansättning.
            Detta talar starkt för att IPP bör utvecklas på EU-nivån. Det
            är viktigt att regleringar av exempelvis varors sammansättning
            görs på europeisk nivå. Annars kan det innebära ett felaktigt
            ingrepp i företagens produktutveckling och ett hot mot industrins
            konkurrenskraft. Kristdemokraterna vill därför betona att denna
            typ av miljöanpassning ska ske på europeisk nivå. Emellertid omfattar
            miljöbalkens regler även produkter i de fall de kan orsaka miljöpåverkan
            av betydelse. Miljöbalken ger möjligheter att integrera produktfrågor
            inom ramen för - miljökonsekvensbeskrivningar, tillståndsprocesser,
            tillstånd och miljörapporter. Samtidigt finns en osäkerhet om
            var gränserna för miljöbalken går. Det bör utredas vilka möjligheter
            som
          </p>
          <pb facs="riksdagen-motions-pdf/data/200405/mot_200405_MJ_528/mot_200405_MJ_528-0005.pdf"/>
          <p>
            finns att tydligare lyfta fram produktfrågorna starkare i samband
            med miljökonsekvensbeskrivningar, tillståndsansökningar, tillsyn
            för miljöfarlig verksamhet samt miljörapporter. Mycket av forskningen
            och utvecklingen inom området miljöanpassade produkter har saknat
            ett helhetsperspektiv. Den har till största delen rört enskilda
            styrmedel snarare än de system som berör olika aktörer, materialflöden
            och produkter. Ett nytt forskningsprogram är SHARP, som är ett
            tvärvetenskapliga forskningsprojekt med ett underifrånperspektiv
            på hushållens agerande. Utgångspunkten är vad hushållen verkligen
            gör för att bidra till ett miljömässigt hållbart samhälle och
            hur de motiverar sitt agerande, utvecklar dagliga rutiner och
            eventuellt avser att förändra sitt beteende i mer miljövänlig
            riktning. Projektets övergripande syften är att
          </p>
          <p>
            - analysera hur policyer kring exempelvis avfallshantering (källsortering)
            och val av miljövänliga produkter och transporter överensstämmer
            med hushållens värderingar, - undersöka vilka resurser och restriktioner
            som kringgärdar dessa aktiviteter i hushållens vardagsliv samt
            - — utifrån detta klargöra i vilken grad policyer på nationell
            och kommunal nivå betraktas som effektiva och legitima.
          </p>
          <p>
            Stockholm den 5 oktober 2004
          </p>
          <p>
            Sven Gunnar Persson (kd)
          </p>
          <p>
            Björn von der Esch (kd) Dan Kihlström (kd) Ragnwi Marcelind (kd)
            Johnny Gylling (kd) Lars Gustafsson (kd) Tuve Skånberg (kd)
          </p>
          <p>
            2004/05:MJ528
          </p>
        </div>
      </div>
    </body>
  </text>
</TEI>
