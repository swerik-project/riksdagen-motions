<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03904">
  <teiHeader>
    <fileDesc>
      <titleStmt>
        <title>med anledning av skr. 2020/21:116 Riksrevisionens rapport om granskningsnämndens granskning av public service</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3904 av Aron Emilsson m.fl. (SD)</title>
          <idno type="rdwebb">H8023904</idno>
          <rs type="number">3904</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023904/text</ref>
          <ref type="dokument_url_html">http://data.riksdagen.se/dokument/H8023904</ref>
          <ref type="dokumentstatus_url_xml">http://data.riksdagen.se/dokumentstatus/H8023904</ref>
          <ref type="docx">http://data.riksdagen.se/fil/AC1D2881-E850-4F0C-A8EF-510F2331FB78</ref>
          <ref type="pdf">http://data.riksdagen.se/fil/EACED002-898D-44A4-AA2E-297B1934DD72</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VZ4wwv9vKZoRrpdN61fNeu" type="basedOn"/>
        <correspContext corresp="i-VZ4wwv9vKZoRrpdN61fNeu">
          <ref>Skrivelse 2020/21:116</ref>
        </correspContext>
        <correspAction xml:id="i-GhpdUo6M1Dp9TntmefRL1d" type="signed"/>
        <correspContext corresp="i-GhpdUo6M1Dp9TntmefRL1d">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction xml:id="i-PvLzzZf5KGLu3ThB34WXDo" type="submitted">
          <date when="2021-03-31"/>
          <time when="13:23:58"/>
        </correspAction>
        <correspAction xml:id="i-Ks32Gzv4boP4gbUgR2B7Gm" type="reviewed">
          <date when="2021-04-01"/>
          <time when="11:10:48"/>
        </correspAction>
        <correspAction xml:id="i-MYGB74NkYH5yTVHd5xR6hk" type="dismissed">
          <date when="2021-04-06"/>
        </correspAction>
        <correspAction xml:id="i-4KARs3F5ZuGdwi98Cc5kxE" type="referred">
          <date when="2021-04-07"/>
        </correspAction>
        <correspAction xml:id="i-F89NvxyLYaJBsSBZoq2ZwQ" type="assigned">
          <date when="2021-06-10"/>
          <time when="15:04:53"/>
        </correspAction>
        <correspContext corresp="i-F89NvxyLYaJBsSBZoq2ZwQ">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-ABVWqESJv4T3hqmQdxpspR" type="behandlas_i"/>
        <correspContext corresp="i-ABVWqESJv4T3hqmQdxpspR">
          <ref type="uppgift">2020/21:KU29</ref>
          <ref type="ref_dok_id">H801KU29</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU29</ref>
          <ref type="ref_dok_titel">Riksrevisionens rapport om granskningsnämndens granskning av public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3904 av Aron Emilsson m.fl. (SD)
          med anledning av skr. 2020/21:116 Riksrevisionens rapport om granskningsnämndens
          granskning av public service
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9ST7K7FesaEvXhyACMgND5">
            Förslag till riksdagsbeslut
          </head>
          <list>
            <item xml:id="i-P8FTsfS7shhnoGoF8GUMhq" sortKey="Yrkande 1">
              Riksdagen ställer sig bakom det som anförs i motionen om att
              granskningsnämndens system bör vidareutvecklas som helhet, särskilt
              med hänsyn till saklighetsprövningarna, och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-6XhV1zyUNEBxcTxsejukxv" type="h1">
            Motivering
          </head>
          <p xml:id="i-3ScHRk4PntGuKoCoeVXVW9">
            Public service, tillsammans med tryckfrihetsförordningen och
            yttrandefrihets­grundlagen, är grundbultar i vårt mediesystem
            och i förlängningen i vår demokrati. Legitimiteten för public
            service bygger på att innehållet är sakligt och opartiskt, ett
            förhållande som blivit än viktigare sedan avgiftsfinansieringen
            flyttat över till skatt­sedeln. Numera finns inte möjlighet för
            medborgarna att rösta med fötterna; tidigare fanns det möjlighet
            att välja att inte inneha viss utrustning för att inte behöva
            betala avgift, och genom denna möjlighet kunde den enskilde visa
            sitt missnöje med systemet och inte delta i finansieringen.
          </p>
          <p xml:id="i-CeSRuy5b5F5J8UY2GUbvtW">
            Det finns en tydlig slagsida inom public service, där bolagen
            i hög grad anammar språkbruk och perspektiv från det politiska
            block som det senaste århundrandet makt­politiskt varit dominerande
            i Sverige. Inom stora viktiga samhällsfrågor såsom energi­försörjningen,
            migrationspolitiken och jämställdhetspolitiken har detta varit
            särskilt tydligt, och samhällsproblem som har sin grund i dessa
            frågor hade sannolikt kunnat undvikas om rapporteringen varit
            mer saklig och oberoende.
          </p>
          <p xml:id="i-6vxKXrHi6ssHdKBjziuHEA">
            Granskningsnämnden är en av de mekanismer som söker bidra till
            att public service lever upp till sitt uppdrag om att vara saklig
            och opartisk. Samtidigt har dagens gransk­ningsnämnd tillsammans
            med de andra mekanismer som finns inbyggda i public service-systemet
            för att säkra saklighet och opartiskhet inte lyckats fånga upp
            ovanstående nämnda områden.
          </p>
          <p xml:id="i-RMT94S4h5rT5x5eFrEQug1">
            Det framkom i en granskning som Timbro genomförde för några år
            sedan att gransk­ningsnämndens definition av saklighet förmodligen
            inte överensstämmer med gemene mans definition av begreppet, något
            som säkerligen bidrar till det skeende som regering­en beskriver
            i skrivelsen där det skett en ökning av antalet granskningsärenden,
            och att många av dessa ärenden rör frågor som granskningsnämnden
            inte ska granska.
          </p>
          <p xml:id="i-U8CdhhT51iRE8uRRHsAcD">
            Utifrån regeringens svar på Riksrevisionens rapport, så som granskningen
            är genom­förd, har vi inget att invända mot regeringens bedömning.
            Riksrevisionens granskning är utförd enligt rådande styrdokument
            och inte utifrån de problem som identifierats kring granskningsnämndens
            funktion. Oavsett så hade vi gärna sett att regeringen tog detta
            tillfälle att utannonsera en översyn av hur systemet kan utvecklas
            för att åtgärda de problem som identifierats av oppositionspartierna.
          </p>
          <head xml:id="i-6o38FvnFpXo1hYDqWodCjc" type="h2">
            En utveckling av saklighetsprövningarna
          </head>
          <p xml:id="i-9PuTDXfvJPboem3ecGDisT">
            Även om mycket av public services innehåll lever upp till dess
            uppdrag, så menar vi att det finns förbättringspotential för att
            säkra oberoendet, opartiskheten och sakligheten. Sverigedemokraterna
            påtalade före övergången till finansiering via skattsedeln att
            det behövs en översyn av hur mekanismerna för att främja saklighet
            och opartiskhet inom public service kan stärkas, för att säkra
            systemets legitimitet – en hållning som avvisa­des av övriga riksdagspartier.
            I den övergripande översynen har vi föreslagit att förslag tas
            fram för hur systemet kring den funktion granskningsnämnden har
            kan utvecklas. Utgångspunkten är att försöka avhjälpa vissa av
            de brister som identifierats, och resul­tatet kan leda till ett
            helt nytt system som inte nödvändigtvis kommer att ha samma be­nämning
            eller uppdragsbeskrivning som nuvarande organ. För enkelhetens
            skull kom­mer vi ändå att hänvisa till den föreslagna vidareutvecklingen
            som granskningsnämn­den. Samtliga förslag nedan bör utredas utförligt,
            och nedanstående utspel är enbart förslag på utgångspunkter från
            Sverigedemokraternas sida.
          </p>
          <p xml:id="i-5yTJQx2Rp6pzMACA85BYjo">
            Precis som i nuvarande system bör all granskning ske i efterhand
            och utifrån en anmälan till systemet om att public service-bolaget
            brustit i efterlevnaden av sitt upp­drag.
          </p>
          <p xml:id="i-JiqBYLSo3SpzfmH3z2DM5h">
            Granskningsnämnden bör däremot i framtiden i högre grad ta in
            utlåtanden från ett spektrum av forskare, nationellt och internationellt,
            när det kommer till frågor som an­mälts på grund av bristande
            saklighet. Om exempelvis en anmälare anmäler public service för
            osaklighet och onyanserad rapportering rörande ekonomisk påverkan
            av asyl­invandring i Sverige, så bör nationalekonomer kontaktas
            för att genomföra beräkningar av asylinvandringens ekonomiska
            påverkan på samhället, om nödvändigt utifrån olika scenarier,
            för att på så vis bringa mer kvalificerade bedömningar av hur
            sakförhållandena ser ut i det aktuella ämnet. Finns det ingen
            vetenskaplig konsensus bör argumenten från olika perspektiv vägas
            in. Bedömningen av huruvida bolaget brutit mot uppdraget om saklighet
            bör därefter redovisas till anmälaren tillsammans med det insamlade
            under­laget. Bolagen bör åläggas att tydligare redovisa och synliggöra
            rättelser i de fall de blivit fällda, granskningar där de fått
            rätt och icke granskade anmälningar på respektive bolags hemsida.
          </p>
          <p xml:id="i-B5DUud2XqF7g4maqMQiukU">
            Ovanstående tillvägagångssätt skulle tydligare synliggöra hur
            granskningsnämnden gör sin bedömning. Det skulle också redogöra
            för olika positioner i de fall det inte råder en konsensus om
            sakförhållandena. En mer synlig och tydlig redovisning skulle
            även försvåra för bolagen att fortsatt ignorera vissa perspektiv
            under en längre period, och på så vis undviks i högre grad bristfällig
            bevakning och rapportering kring vissa samhälls­frågor. Det skulle
            även förstärka allmännytteperspektivet och speglingsperspektivet,
            där anmälningarna och svaren från nämnden blir en tydligare del
            av public service-system­ets informationsförmedling. Samtidigt
            får även medborgare med goda argument möjlig­het att framföra
            dem så att de mer synligt speglas inom public service. Det kommer
            även att bli enklare för andra att finna för- och motargument
            i en viss fråga.
          </p>
          <p xml:id="i-BNpFwzSSziA7vn32i9e8FT">
            Samtidigt skulle en grundlig utredning kring sakförhållanden
            i varje anmälan leda till en orimligt stor apparat för granskning,
            och ett system bör utvecklas för att avgöra vilka frågor där sakförhållanden
            ska granskas noggrannare, exempelvis baserat på antalet anmälningar
            inom ett ämne och/eller program. Sändningstillstånden ska även
            fortsatt få sätta vissa grundkriterier för perspektiv, såsom relevans
            för Sverige eller demokratikriterier.
          </p>
          <p xml:id="i-UXweFyZiMF88W2m8dwPNFP">
            Utgångspunkten för hela systemet ska vara transparens; det ska
            för allmänheten gå att följa granskningsnämndens olika bedömningar
            i alla steg. På så vis kan den enskilde bilda sig en uppfattning
            kring bedömningarnas rimlighet. Bolagen bör även i högre grad
            uppmuntra anmälningar och på ett tydligare sätt förmedla till
            allmänheten hur man an­mäler osaklighet eller opartiskhet.
          </p>
          <p xml:id="i-PwNyyuupSPr5iUaRiT98TP">
            Utifrån det vi anfört ovan bör granskningsnämnden utvärderas
            i sin helhet, med olika förslag kring hur systemet kan förbättras
            för att bättre överensstämma med befolk­ningens förväntningar.
            Utgångspunkten för hela systemet ska vara transparens; det ska
            för allmänheten gå att följa granskningsnämndens olika bedömningar
            i alla steg. På så vis kan den enskilde bilda sig en uppfattning
            kring bedömningarnas rimlighet. Bolagen bör även i högre grad
            uppmuntra anmälningar och på ett tydligare sätt förmedla till
            all­mänheten hur man anmäler innehåll till granskningsnämnden.
            Förmedlas inte en saklig bild eller en tillräckligt nyanserad
            bild så ska det rättas till så att Sveriges makthavare, dvs. svenska
            folket, inte fattar beslut på felaktigt eller otillräckligt underlag
            vid val av företrädare i vår representativa demokrati.
          </p>
        </div>
        <div type="motSignatures">
          <list>
            <item xml:id="i-8G6UGXecazeUu2Bt1AMK6B">
              Aron Emilsson (SD)
            </item>
            <item xml:id="i-7ZY1zjEhhQN4t9TtkNd3J2">
              Angelika Bengtsson (SD)
            </item>
            <item xml:id="i-AMEbYYigPZYzV6ywRHFJCy">
              Cassandra Sundin (SD)
            </item>
            <item xml:id="i-DCWvwGod1GGQ3Jnxfqfxhp">
              Jonas Andersson i Linghem (SD)
            </item>
          </list>
        </div>
      </div>
    </body>
  </text>
</TEI>
