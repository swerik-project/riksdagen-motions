<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00244">
  <teiHeader>
    <fileDesc>
      <titleStmt>
        <title>Ett långsiktigt och ambitiöst arbetsmiljöarbete</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett långsiktigt och ambitiöst arbetsmiljöarbete</title>
          <idno type="rdwebb">H002A244</idno>
          <rs type="number">A244</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A244/text</ref>
          <ref type="dokument_url_html">http://data.riksdagen.se/dokument/H002A244</ref>
          <ref type="dokumentstatus_url_xml">http://data.riksdagen.se/dokumentstatus/H002A244</ref>
          <ref type="doc">http://data.riksdagen.se/fil/3DA24247-9529-48E8-B416-452B94FCB451</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2obw9CBmwKrzF2ja3zdDb1" type="signed"/>
        <correspContext corresp="i-2obw9CBmwKrzF2ja3zdDb1">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-3fYU3ZETrXq3jaTrzdLvyQ" type="numbering">
          <date when="2012-10-05"/>
        </correspAction>
        <correspAction xml:id="i-Snt5Azsox1S78qQLu5Hrc1" type="submission">
          <date when="2012-10-04"/>
        </correspAction>
        <correspAction xml:id="i-A2rtm9vgEztDAYrW7HEa7R" type="transfer">
          <date when="2012-10-03"/>
        </correspAction>
        <correspAction xml:id="i-SusqYokp5kCfbKHX9BK7G2" type="assigned"/>
        <correspContext corresp="i-SusqYokp5kCfbKHX9BK7G2">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WaqV5i9TLakJe428x3Gxxg" type="motHeader"/>
      <div xml:id="i-HUPrWfQjyvqsWsSAw9tHjn" type="motBody">
        <div xml:id="i-EvvQGWW4fv2rGj9meN6age" type="motProposal" subtype="förslag">
          <head xml:id="i-FHxRoNyJVQ5K992LmCZKWT">
            Förslag till riksdagsbeslut
          </head>
          <p xml:id="i-Lt2hQCHkASihhm7h4nyhHa">
            Riksdagen tillkännager för regeringen som sin mening vad som
            anförs i motionen om att skapa förutsättningar för ett långsiktigt
            och ambitiöst arbetsmiljöarbete.
          </p>
        </div>
        <div xml:id="i-MQWX66uZdq137R6wXSgATQ" type="motContent">
          <head xml:id="i-6QePUVy2aAEw4kN8AoCgp5" type="h1">
            Motivering
          </head>
          <p xml:id="i-6GGdL3kcWkoSWrZrzaVJWf">
            En trygg och säker arbetsmiljö är en rättighet för var och en
            som är yrkesverksam i Sverige. Trots det så skadas eller dör ett
            stort antal människor varje år på sina arbetsplatser.
          </p>
          <p xml:id="i-TTzWEEkWpTpUJrZnjDcC5E">
            Enligt statistik från Arbetsmiljöverket anmäldes för år 2011,
            27 580 arbetsolyckor som medförde sjukfrånvaro bland arbetstagare
            och egenföretagare. Det är anmälningar som registrerats till och
            med första kvartalet 2012. Det är 602 fler än vid motsvarande
            tidpunkt året innan.
          </p>
          <p xml:id="i-TVgwgi24BgKRE3QkJ5cze9">
            Räknat per 1 000 sysselsatta innebär det sex arbetsolyckor. Antal
            dödsfall i arbetet rapporterades till 57 stycken. Dessutom anmäldes
            totalt 52 657 arbetsolyckor som inte ledde till sjukfrånvaro och
            14 154 olyckor på väg till eller från arbetet. Antalet anmälda
            arbetssjukdomar bland arbetstagare och egenföretagare uppgick
            till 9 536 fall, vilket är 461 fler än året innan.
          </p>
          <p xml:id="i-C6nS6eVoLraCtqBVhsRzCC">
            Flest olycksfall bland kvinnor orsakas av fall, medan förlorad
            kontroll leder till flest olyckor bland män. Den senare kategorin
            innebär att någon förlorat kontroll över en maskin, ett transportmedel,
            ett handverktyg, ett föremål eller ett tamdjur.
          </p>
          <p xml:id="i-L1W8AdGEJf7LTkAoTyfvTg">
            Av arbetssjukdomarna har ungefär hälften orsakats av belastningsfaktorer.
            Organisatoriska eller sociala faktorer svarar för var fjärde anmälan,
            en tredjedel bland kvinnor. Kemiska eller biologiska ämnen är
            orsaken i drygt en tiondel av anmälningarna.
          </p>
          <p xml:id="i-4sM1ZWFctpbYRLTCqPsheW">
            Enligt Arbetsmiljöverket är förändringarna i allmänhet inte stora
            mellan år 2011 och 2009 och det finns inga resultat som avviker
            kraftfullt från undersökningen 2009.
          </p>
          <p xml:id="i-EXQVcrMzrWuoThjBr8qJrG">
            Det har inte skett några större förändringar vad gäller kvinnors
            respektive mäns kroppsliga besvär sedan 2009. Andelen män och
            kvinnor som uppger sig ha påfrestande arbetsställningar ligger
            kvar på samma nivå som tidigare. Det vanligaste besväret som kvinnor
            upplever (varje vecka) är ont i övre delen av ryggen eller nacken,
            vilket 42 procent av kvinnorna upplever. För kvinnor har det också
            blivit något vanligare att varje vecka ha ont i höfter, ben, knän
            eller fötter. För män har det blivit något vanligare med besvär
            i nedre delen av ryggen, från 25 procent 2009 till 27 procent
            2011.
          </p>
          <p xml:id="i-8nPN16kg3YCZ5xS2M81zG5">
            Varje arbetsrelaterad arbetsskada och dödsfall på grund av en
            arbetsolycka är en för mycket. Det är därför viktigt att det investeras
            bland annat i resurser till Arbetsmiljöverkets tillsyns- och informationsarbete,
            utbildning av skyddsombud, de regionala skyddsombudens verksamhet
            samt arbetslivs- och arbetsmiljöforskningen.
          </p>
          <p xml:id="i-Sg7otkWKfSW4zb6zEXiTGV">
            Alla människor har rätt att arbeta i en trygg och säker arbetsmiljö
            som ger yrkesmässig och personlig utveckling och som främjar jämställdhet
            och en social gemenskap. Alla ska kunna avsluta ett långt yrkesverksamt
            liv med bibehållen fysisk och psykisk hälsa.
          </p>
          <p xml:id="i-TEqbgyHaGL4j8EWZ99VJ2J">
            Därför är det viktigt att det skapas förutsättningar för ett
            långsiktigt och ambitiöst arbetsmiljöarbete, anpassat till ett
            föränderligt arbetsliv.
          </p>
          <p xml:id="i-G7axLPKkHp7qQRbattniGN">
            En god arbetsmiljö handlar inte bara om fysisk miljö utan också
            om delaktighet i beslut på arbetsplatsen, inflytande över arbetstidens
            förläggning, ett gott partssamarbete, en väl fungerande arbetsorganisation,
            utvecklingsmöjligheter och tillgång till utbildning. En god arbetsmiljö
            gör det möjligt för fler att arbeta längre, vilket bidrar till
            en starkare gemensam välfärd. Friska arbetsplatser är positivt
            och avgörande för arbetstagarnas ställning i arbetslivet, för
            företagens utveckling och för samhällsekonomin.
          </p>
        </div>
        <div xml:id="i-QvFT1MwkSkWC6kq3u837WV" type="signatureBlock">
          <list xml:id="i-BhSRSpMZ5fcFZctcq8jKwF">
            <item xml:id="i-QbksQwqyXhYP53RWVmg3Yr" who="i-MMa2PA7yJ45qkfsEkcFqYb" type="signature">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
