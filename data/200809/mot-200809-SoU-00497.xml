<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00497">
  <teiHeader>
    <fileDesc>
      <titleStmt>
        <title>Tobak</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tobak</title>
          <idno type="rdwebb">GW02So497</idno>
          <rs type="number">So497</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So497/text</ref>
          <ref type="dokument_url_html">http://data.riksdagen.se/dokument/GW02So497</ref>
          <ref type="dokumentstatus_url_xml">http://data.riksdagen.se/dokumentstatus/GW02So497</ref>
          <ref type="doc">http://data.riksdagen.se/fil/E0901A64-B467-4E9B-8497-26AC0AC48287</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PPtpTU7erj7n8C4rdQihuK</idno>
            <name>Lage Rahm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-AYmS6K7Srh7q1Zzbf1nZwW</idno>
            <name>Christopher Ödmann</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6oq3JtYPEnEpKx7wyNrVz9" type="signed"/>
        <correspContext corresp="i-6oq3JtYPEnEpKx7wyNrVz9">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-PPtpTU7erj7n8C4rdQihuK"/>
          <note type="signatory" corresp="i-AYmS6K7Srh7q1Zzbf1nZwW"/>
        </correspContext>
        <correspAction type="numbering" xml:id="i-Hz3QHJ4mtqNWsWTUYTK8tU">
          <date when="2008-10-08"/>
        </correspAction>
        <correspAction type="submission" xml:id="i-JFuck7wTDvok5h1fasrn8q">
          <date when="2008-10-06"/>
        </correspAction>
        <correspAction type="transfer" xml:id="i-8kmUh6H6Y3Dr51qacYR5td">
          <date when="2008-10-06"/>
        </correspAction>
        <correspAction type="assigned" xml:id="i-Cko3xp2s5u8eUj3VV8zkyj"/>
        <correspContext corresp="i-Cko3xp2s5u8eUj3VV8zkyj">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HrHXYLM5SQPYwcJ9ikWPMi">
            Förslag till riksdagsbeslut
          </head>
          <list style="ol">
            <item xml:id="i-WFgUPinWBemsYrJaX39dEd">
              Riksdagen tillkännager för regeringen som sin mening vad som
              anförs i motionen om att ett tobaksfritt samhälle är ett prioriterat
              mål inom folkhälsoarbetet.
            </item>
            <item xml:id="i-4DwiK1vRY2g7kJLgnjh5eN">
              Riksdagen tillkännager för regeringen som sin mening vad som
              anförs i motionen om vikten av att arbetet med att genomföra åtagandena
              i WHO-konventionen Framework Convention on Tobacco Control tar
              snabba steg framåt.
            </item>
            <item xml:id="i-Q1YkDsTChnyC4BhtUgPoJW">
              Riksdagen tillkännager för regeringen som sin mening vad som
              anförs i motionen om åtgärder för att säkerställa rätten för en
              boende att bo utan ofrivilligt rökintrång i bostaden.
            </item>
            <item xml:id="i-WJqyJJgvF4ihSQ8E7hUwfa">
              Riksdagen tillkännager för regeringen som sin mening vad som
              anförs i motionen om förslag till åtgärder för att Sverige framgångsrikt
              ska fortsätta att utvecklas mot det tobaksfria samhället.
            </item>
            <item xml:id="i-5RYwnbjt5wher6i9b7u6NJ">
              Riksdagen begär att regeringen återkommer med förslag beträffande
              behovet av ökad forskning om snus.
            </item>
            <item xml:id="i-GDXdF7YEes1tXwqvUcE47D">
              Riksdagen tillkännager för regeringen som sin mening vad som
              anförs i motionen om att en normförändring vad avser bruk av tobak
              bör eftersträvas.
            </item>
            <item xml:id="i-FRahascG4JbPHPucvzpzQA">
              Riksdagen tillkännager för regeringen som sin mening vad som
              anförs i motionen om att i utformningen av system för vården ge
              förebyggande och hälsofrämjande vård och åtgärder, såsom hjälp
              att sluta röka, en central plats.
            </item>
            <item xml:id="i-EqBdWnaWaemjcafvfHUQKZ">
              Riksdagen tillkännager för regeringen som sin mening vad som
              anförs i motionen om att genom regleringsbrev och ägardirektiv
              göra statliga myndigheter, verk och företag till rökfria arbetsplatser.
              1
            </item>
            <item xml:id="i-VxJTx3MLVAd3jpY1gB2XLo">
              Riksdagen tillkännager för regeringen som sin mening vad som
              anförs i motionen om att utreda ekonomiska incitament för att
              motivera kommuner att tillförsäkra att det finns rökfria bostäder
              att tillgå.
            </item>
            <item xml:id="i-BSxVvMWfCxXHsG4eT37uRD">
              Riksdagen begär att regeringen återkommer med ett förslag, med
              eller utan sanktioner, om begränsning av rökning på allmänna platser.
            </item>
            <item xml:id="i-G52LCWHan9SAxMM2R69N1">
              Riksdagen tillkännager för regeringen som sin mening vad som
              anförs i motionen om att utreda ett licensförfarande för tobaksförsäljning
              och försäljning av nikotin­läkemedel.
            </item>
            <item xml:id="i-RZMmD1Tqm4H9aXq9PUDYyM">
              Riksdagen tillkännager för regeringen som sin mening vad som
              anförs i motionen om att EU:s stöd till tobaksodling ska upphöra.
              2
            </item>
            <item xml:id="i-TuL81YGUiqdVw31uL9AkfC">
              Riksdagen tillkännager för regeringen som sin mening vad som
              anförs i motionen om behovet av höga skatter. 3
            </item>
            <item xml:id="i-3Hmz9gwVLmrZoYZhMUXGLS">
              Riksdagen tillkännager för regeringen som sin mening vad som
              anförs i motionen om skärpta reklamregler för tobaksprodukter.
            </item>
          </list>
          <p xml:id="i-E2zTi46pU5fu3AnP6Wmyi4">
            1 Yrkande 8 hänvisat till FiU.
          </p>
          <p xml:id="i-5i1PPMhHBtDApNvfCkqm7T">
            2 Yrkande 12 hänvisat till MJU.
          </p>
          <p xml:id="i-9vnodBc2TvArXhnnKHQTdr">
            3 Yrkande 13 hänvisat till SkU.
          </p>
        </div>
        <div type="motContent">
          <head type="h1" xml:id="i-Ve2kJTtE8KDEAiXayDVGjv">
            Inledning
          </head>
          <p xml:id="i-T4vm1SEzPw8DADQ2wAgZgn">
            Tobaksrökning är fortfarande den enskilt största riskfaktorn
            både för sjukdom och för tidig död. Det är en av de viktigaste
            orsakerna till hjärt-kärlsjukdomar bland både kvinnor och män.
            Lungcancer är idag den vanligaste dödsorsaken bland cancersjuk­domarna
            i världen. Rökning är en viktig orsak till cancer i struphuvud,
            munhåla, svalg och matstrupe. Också passiv rökning leder till
            allvarliga hälsoförsämringar och orsakar minst 500 dödsfall per
            år i Sverige samt en omfattande sjukfrånvaro. Trots detta fortsätter
            många att röka. Andelen vuxna som röker varje dag har visserligen
            gått ned, men fortfarande röker 16 % av kvinnorna och 12 % av
            männen i Sverige varje dag. Enligt Folkhälsoinstitutet börjar
            varje år omkring 16 000 tonåringar att röka.
          </p>
          <p xml:id="i-GC8S4EC67EocxnsWkwiPRu">
            Förutom att rökning både direkt och indirekt orsakar människor
            allvarliga hälsoproblem är det också ett samhällsekonomiskt bekymmer.
            Rökning beräknas kosta samhället 26 miljarder per år. Av både
            hälsoskäl och ekonomiska skäl är ett brett och intensivt arbete
            mot tobaksrökning något som måste vara högprioriterat. Vi anser
            att betydligt offensivare arbete kan göras än vad som görs i dag.
          </p>
          <head type="h1" xml:id="i-RfusDA8fkXTd42BEacvdGB">
            Tidigare behandling av riksdagen
          </head>
          <p xml:id="i-XTFLaxkMPLkj6qHjcHpiEc">
            Miljöpartiet har ofta lyft upp frågan om rökning och tobak. Vi
            var också det parti som drev frågan om rökstopp på krogen hårdast,
            något vi i dag är stolta över. Under förra årets motionstid behandlades
            motionen 2007/08: So293 Tobaksfrågan innehållande en hel del av
            de frågor som tas upp i denna motion. I utskottsbehandlingen av
            motionen i betänkande SoU11 avstyrktes merparten. Motiveringen
            var att regeringen med utgångspunkt i de nationella etappmålen
            för tobaksområdet skulle komma att fokusera på fyra prioriterade
            områden inom tobakspolitiken: stöd till lokalt arbete och nationell
            samordning av tobaksfrågan, rökavvänjning, förbättrad tillsyn
            och stöd till frivillig­organisationer. Det är bra. Men vad det
            kommer att leda till konkret är svårt att säga.
          </p>
          <head type="h1" xml:id="i-WXGCG4wnrFU5a9fPni1ZMT">
            Förslag till åtgärder
          </head>
          <head type="h2" xml:id="i-JQKaNAtp9raD4hsP3MdGJJ">
            Vision om ett tobaksfritt samhälle
          </head>
          <p xml:id="i-PnqmQw7viCWKLbfCF5ofRc">
            Vi anser att den nationella visionen måste vara ett tobaksfritt
            samhälle. Att anta en nollvision för tobaksanvändning och nikotinberoende
            borde inte vara svårt för riksdagen. Vägen dit är däremot självklart
            mycket svår och målet kanske lika omöjligt att nå som Vägverkets
            nollvision för olyckor i trafiken. Den insikten bör dock snarare
            vara en utmaning än ett hinder för att anträda vägen mot målet.
          </p>
          <p xml:id="i-UV3zp5DrDvBWDP8cJyfJ9x">
            Självklart finns det ingen rättighet att utsätta medmänniskor
            för passiv rökning det inser även den mest inbitne rökaren. Att
            steg för steg utvidga de områden där den rökfrie kan vistas utan
            förgiftningsrisk borde därför vara en av flera självklara steg
            på väg mot den tobaks- och rökfria visionen. Riksdagen bör mot
            bakgrund av det självklara i en sådan ambition ge regeringen till
            känna som sin mening att en vision om ett tobaksfritt samhälle,
            liksom en nollvision för tobaksbruk och nikotin­beroende, är ett
            starkt önskemål från riksdagens sida.
          </p>
          <head type="h2" xml:id="i-4EwSCoGwwRNA2AZPMQcuj9">
            Verkställ ramkonventionen
          </head>
          <p xml:id="i-AqbxgRJwrGHCq9i15pKGqq">
            Sverige ratificerade 2005 ramkonventionen om tobakskontroll (WHO
            Framework Convention on Tobacco Control). För att nå de mål som
            är satta för 2014 behöver det tobaksförebyggande arbetet ta ytterligare
            steg. En tydlig och långsiktig nationell strategi bör snarast
            tas fram för att nå 2014 års mål. Miljöpartiet anser att detta
            bör vara ett prioriterat arbete för regeringens ambitioner att
            sänka samhällets kostnader och att stärka folkhälsan. Riksdagen
            bör mot bakgrund av det ovan anförda ge regeringen till känna
            som sin mening att det tobaksförebyggande arbetet ska följa konventionens
            krav så att det blir ett tydligt uppdrag, inte bara en ambition.
          </p>
          <head type="h2" xml:id="i-85ZVbchaKkosWxzJTZsTp1">
            Passiv rökning
          </head>
          <p xml:id="i-FbU6J6dkDfAxUygDSVTUMQ">
            För den som inte röker och som vill leva ett rökfritt liv även
            inberäknat så kallad passiv rökning finns det fortfarande stora
            problem. När man ska gå in i många byggnader, inte minst offentliga,
            möts man ofta av stark rökdoft utanför entréerna. Perrongerna
            till buss- och järnvägsstationer har blivit något av kollektivtrafikens
            rökrutor. Utomhus gäller underförstått att rökning inte stör omgivningen
            när man röker. Tyvärr upplever inte alla rökfria det på samma
            sätt. Människor blir också ofta ofrivilligt utsatta för rök i
            bostaden och på arbetsplatsen.
          </p>
          <p xml:id="i-Lkq6amhRH4SAPq9dghHUsg">
            Moderna hus är ofta byggda med central ventilation som gör att
            lägenheterna eller lokalerna har konstant undertryck. Det innebär
            att utomhusluft lätt sugs in i lägenheten om ett fönster eller
            en balkongdörr står öppen. Det förekommer även att luft från trapphus
            sugs in i lägenheterna. Ventilationssystemen kan även vara så
            undermåligt utformade att rök från en lägenhet vandrar över till
            en annan lägenhet via just ventilationssystemet. Samma problem
            kan finnas i exempelvis kontorsfastigheter.
          </p>
          <p xml:id="i-MwWT1UqeFdA4FwMGHDYdEV">
            I dag har en hyresgäst ingen laglig möjlighet att freda sig från
            ofrivilligt rökintrång. Problemet är gammalt och kan ibland ta
            sig absurda uttryck. Rökare som vill skydda sina egna barn från
            rökens risker väljer ofta att röka på balkongen. Grannen ovanför
            eller vid sidan som har ett fönster eller en balkongdörr öppen
            kan då ha oturen att röken tränger in i hans eller hennes lägenhet.
            Detta är ett växande problem som Hyresgäst­föreningen har uppmärksammat.
          </p>
          <p xml:id="i-GGG1Xxwr1mE7genFFVjz6d">
            Mot bakgrund av det ovan anförda bör riksdagen ge regeringen
            till känna som sin mening att åtgärder krävs för att säkerställa
            rätten för en boende att bo utan ofrivilligt rökintrång i bostaden.
          </p>
          <head type="h2" xml:id="i-NdknQ9DW6dJBrB1ixQdTnF">
            Brett angreppssätt, uppfinningsrikt, flexibelt och trendsättande
          </head>
          <p xml:id="i-8Z4UpMGcMz1szhYyTxdLkd">
            Olika sätt att angripa problemet är viktigt. Vi arbetar för en
            ökad informationsinsats i skolan och i samhället i övrigt om tobakens
            skadeverkningar. Viktigt är också det tobakspreventiva arbete
            som sker inom vården. Den nationella samordning som i enlighet
            med WHO:s ramkonvention sker och utgår från Statens folkhälsoinstitut
            fyller en viktig funktion, likaså Sluta-röka-linjen och de frivilliga
            organisationer som arbetar med tobaksprevention. Stödet till dessa
            måste fortsätta. Vi menar att det är av stor vikt att riksdagen
            tillkännager för regeringen den stora betydelsen som det har för
            nikotinberoende att få olika former av stöd för att bryta sitt
            beroende.
          </p>
          <p xml:id="i-CpnjqifKuEkYv2K7ZVQgTF">
            Människor påverkas av olika saker. På ett individuellt plan skiljer
            det sig förstås från person till person vad som fick just honom
            eller henne att börja eller att sluta röka. Inte desto mindre
            visar forskning på generella faktorer, vilket gör att angreppssätt
            behöver vara både breda och specifika. Man får heller inte bortse
            från alla de positiva effekter rökandet har för rökare. Vad det
            är kan skilja sig från person till person, men de positiva komponenterna
            vilka de än är - behöver ersättas av annat som kan uppväga förlusten
            av att sluta.
          </p>
          <p xml:id="i-Ep2UXvDsC73PYLCzkF4PLm">
            Det sunda förnuftet drunknar lätt i vårt moderna och genomkommersialiserade
            samhälle. Det blir allt svårare för unga människor att stå emot
            alltfler och alltmer lockande frestelser i ständigt nya förpackningar.
            Den som aldrig faller för en frestelse kan riskera att leva ett
            tråkigt och mindre innehållsfyllt liv, men då gäller det att inte
            falla för fel frestelser. Faller man för fel frestelse kan resultatet
            bli det motsatta: livets samlade upplevelser kan bli kraftigt
            beskurna. Att minimera nyrekryteringen av tobaksbrukare är nödvändigt
            om målet, ett tobaksfritt samhälle, ska vara möjligt att nå. Det
            behövs såväl lagstiftning som systematiska åtgärder över hela
            linjen, från ren information till livsstilskampanjer, för det
            tobaksfria idealet. Det ska vara inne, rätt, coolt och hur det
            nu på alla sätt kan uttryckas att göra det sunda valet. För att
            nå dit krävs såväl skarpare regler för reklam och marknadsföringsåtgärder
            som ständigt pågående kampanjer riktade till alla åldrar från
            ung till gammal. Alla former av signaler från samhället är normbildande
            varför regeringen bör hitta former för att släppa fram kreativiteten
            när det gäller medel i detta arbete.
          </p>
          <p xml:id="i-NqHKYFctkfimkSMcfRmjMt">
            Riksdagen bör ge regeringen till känna som sin mening vad som
            anförts ovan om förslag till åtgärder för att Sverige framgångsrikt
            ska kunna fortsätta att utvecklas till det tobaksfria samhället.
          </p>
          <head type="h2" xml:id="i-4oRoqAUnM3ueCcaMdZEjLm">
            Snusandet
          </head>
          <p xml:id="i-38uxtBtvxCp9Eq4L4G81Ba">
            Flera undersökningar visar att de flesta rökare skulle vilja
            sluta röka. Många rökare anser sig ha lyckats sluta röka genom
            att i stället börja snusa. Drygt en miljon beräknas i dag snusa,
            vilket är nästan lika många som röker. Det är vanligt i alla socialgrupper
            och utvecklingen går åt att det blir fler som snusar. Under 2007
            konsumerades totalt 190 miljoner snusdosor, motsvarande 7 186
            ton snus eller drygt 200 fullastade långtradar­ekipage. Av den
            manliga befolkningen mellan 18 och 84 år snusade 19 % dagligen
            2007. Motsvarande siffra för kvinnor var 4 %. Snusandet skonar
            medmänniskorna från hälsosynpunkt och är troligen mindre hälsovådligt
            för brukaren, men nikotinberoendet är inte mindre. Det är t.o.m.
            troligt att det kan vara svårare att sluta snusa än att röka,
            bland annat för att omgivningen inte märker huruvida du snusar
            eller inte.
          </p>
          <p xml:id="i-NSWPHXWWsdHJQ5FeQkwb1b">
            Forskningsläget i dag är tydligt positivt till snus i förhållande
            till rökning av tobak. Det betyder dock inte att snus är ofarligt.
            En rapport presenterades av EU:s vetenskapliga kommitté tidigare
            i år där man gått igenom snusets hälsorisker och risk att bli
            beroende. Man tittade även på om snus kan hjälpa rökare som vill
            sluta röka eller om snus i stället ökar risken för att börja röka.
            Rapporten är kritisk. Snus och liknande produkter orsakar olika
            slags cancer och skador i munnen. Det finns studier som visar
            att snuset kan öka dödligheten vid hjärtinfarkter. Det finns också
            tecken, men inga bevis på, att snus kan leda till diabetes och
            kan skada barn till gravida snusare. Icke oväntat anses de rökfria
            tobaksprodukterna också vara beroendeframkallande. De konstaterar
            dock att det varken finns fakta som stöder eller stjälper konstaterandet
            om att snus kan hjälpa människor att sluta röka. Inte heller att
            snusare lättare skulle börja röka.
          </p>
          <p xml:id="i-GuABXBUnWZF7SmdcXDK4J8">
            Klart är att det fortfarande saknas en hel del kunskap om snusandet
            och hälsa. Med anledning av att snusandet också ökat kraftigt
            finns det också nya ohälsorisker. Det är därför ytterst angeläget
            att kunskaperna kring snusets hälsorisker ökar. Vi menar därför
            att regeringen bör lägga fram förslag om forskning om hälsoaspekter
            kring bruket av vått snus. Riksdagen bör ge regeringen till känna
            som sin mening att forskningen kring hälsoeffekter från bruk av
            snus är eftersatt.
          </p>
          <head type="h2" xml:id="i-2nAYbJ6GB1hBPrsnEPY5wy">
            Behov av förändrad norm
          </head>
          <p xml:id="i-85UXT8eZ2Sgq6zZV8X3QWi">
            Det borde vara en självklarhet att samhället hela tiden strävar
            efter att freda ytterligare miljöer från rökningens skadliga inverkan.
            Lite tillspetsat, men samtidigt adekvat, kan man tala om förgiftning.
            Att det i dag anses vara självklart att rökning är tillåten där
            det inte är uttalat förbjudet är ganska märkligt. Självklart borde
            det vara tvärtom. Normen borde vara att förgiftning av medmänniskor
            inte är tillåtet om det inte särskilt är tillåtet. Att förändra
            detta är säkert inte lätt, men regeringen borde arbeta med frågan.
            Riksdagen bör därför ge regeringen till känna att riksdagen förväntar
            sig förslag som förändrar normen i samhället vad gäller rökning
            så att det förutsätts vara förbjudet där det inte uttryckligen
            tillåts. Syftet bör vara att steg för steg utöka de rökfria arenorna
            i samhället. Miljöpartiet anser att riksdagen bör ge regeringen
            till känna som sin mening att en normförändring vad avser bruk
            av tobak bör eftersträvas.
          </p>
          <head type="h2" xml:id="i-AFZhGb1bKZrbSnwVdsi5WT">
            Hjälp att sluta röka eller snusa en viktig hälsofrämjande uppgift
          </head>
          <p xml:id="i-S4FHooMSQGENLiL4T6Gzp5">
            Det ska vara enkelt att få hjälp att sluta röka eller snusa för
            den som vill det. Vården bör fungera både förebyggande och hälsofrämjande,
            och med tanke på hur direkt skadligt och ohälsoframkallande rökning
            är borde det vara en självklarhet att enskilt stöd eller sluta-röka-grupper
            erbjuds. Tyvärr är det inte så i dag.
          </p>
          <p xml:id="i-7eVQbjRw2eyrjen78eqzec">
            Vi menar att ett förebyggande och hälsofrämjande tänkande behöver
            bli alltmer av en självklarhet framöver. Frågan blir högaktuell
            när man såsom regeringen nu gör planerar att införa generella
            stora förändringssystem i vården, t.ex. genom vårdval. Vi menar
            att systemen behöver konstrueras på ett sådant sätt att förebyggande
            och hälsofrämjande arbete, där tobaksavvänjning kan ses som ett
            bra exempel, ska ingå och premieras. Ett övergripande perspektiv
            är nödvändigt med tanke på folkhälsoaspekter, enskilda individers
            hälsa och samhällskostnaden. Regeringen har ett övergripande ansvar
            för detta, men naturligtvis även landstingen och ned till de enskilda
            verksamheterna.
          </p>
          <p xml:id="i-PLo9TbXSEoMwahrPJb5UuW">
            Riksdagen bör ge regeringen till känna som sin mening vad som
            anförs ovan om att i utformningen av system för vården ge förebyggande
            och hälsofrämjande vård och åtgärder, såsom hjälp att sluta röka,
            en central plats.
          </p>
          <head type="h2" xml:id="i-AEnKqcd8QXVLDvSVVTqEKn">
            Rökfri arbetstid
          </head>
          <p xml:id="i-Am7DqLB3MBkVN4CxAcRDWa">
            För den majoritet av rökarna som vill sluta röka utgör rökfria
            miljöer ett stöd. En strategiskt viktig åtgärd är därför att stimulera
            arbetsplatser att besluta om en rökfri arbetstid, alltså att man
            inte röker på betald arbetstid. I landstingsvärlden har detta
            fått en hög acceptans och alltfler kommuner följer efter. Flera
            skäl talar för att också statliga företag ska uppmuntras besluta
            om en sådan policy:
          </p>
          <list style="ul">
            <item xml:id="i-4rY7j5wpGevpLLYTDgs9G2">
              Den är arbetsgivarnas bästa sätt att positivt påverka de anställdas
              hälsa och minska sjukskrivning och förtidspension ett av regeringens
              uttalade mål. Regeringens trovärdighet kräver att dess egna företag
              utgör föredömen.
            </item>
            <item xml:id="i-Js4ApYcUzhoH4NRcXmLBiH">
              Alltfler icke-rökande anställda utgör ett betydande ekonomiskt
              incitament för arbetsgivaren.
            </item>
            <item xml:id="i-Cyi3L5odMDERfqDfrSV5Cy">
              Policyn ger alla anställda en ökad medvetenhet om rökningens
              alla negativa effekter och påverkar därmed den allmänna opinion
              som styr takten i det förebyggande arbetet.
            </item>
          </list>
          <p xml:id="i-KA4pvP2RTTRqoYvRQJNwqB">
            I en fråga (2007/08:1197) ställd till näringsminister Maud Olofsson
            tillfrågades hon om hon avsåg att på ett tydligt sätt uppmuntra
            de statliga företagen att införa en rökfri arbetstid? Hon svarade
            då: Enligt statens ägarpolicy ankommer det på styrelsen i respektive
            företag att ansvara för frågor som bland annat rör socialt ansvarstagande.
            Det anges också att företagen ska ha en förankrad policy och strategi
            för att bland annat hantera sociala frågor. Det ankommer därför
            på respektive företags styrelse att besluta om hur de avser att
            verka för en rökfri arbetstid. Regeringen beslutade i slutet av
            november om nya riktlinjer för extern rapportering. Riktlinjerna
            hänvisar till GRI (Global Reporting Initiative), som är ett verktyg
            för att bland annat följa upp företagens arbete med sociala frågor
            såsom exempelvis arbetsmiljöfrågor.
          </p>
          <p xml:id="i-XttqqBEtTpwwmBnACnnjBr">
            Vi menar att svaret är långsökt. Den inre arbetsmiljön ur den
            aspekt som tas upp kanske skulle kunna ingå i GRI, men det är
            långsökt att tro att det i själva verket skulle göra det. I regeringens
            åttasidiga dokument Riktlinjer för extern rapportering för företag
            med statligt ägande nämns inte ordet arbetsmiljö. Att en offensiv
            hållning i antirökarbete självklart skulle ingå där anser vi vara
            utopiskt. Det bör stå regeringen fritt att i regleringsbreven
            ställa krav på rökfri arbetstid inom statliga myndigheter samt
            att i ägardirektiv göra frågan aktuell också för de statliga företagen.
            Riksdagen bör ge regeringen till känna som sin mening vad som
            ovan anförts om att genom reglerings­brev och ägardirektiv göra
            statliga myndigheter, verk och företag till rökfria arbetsplatser.
          </p>
          <head type="h2" xml:id="i-NCoK5snDqS5MkWHr6rLhgf">
            Minst ett rökfritt hus i varje kommun
          </head>
          <p xml:id="i-DF1a6ikg9w5a7rfh6CrBuM">
            Erfarenheterna från införandet av rökförbud på restauranger borde
            leda tanken vidare mot nya möjligheter att skapa rökfria miljöer
            eller arenor i samhället. Det borde vara rimligt att förvänta
            sig förslag från regeringen om utvidgade rökfria miljöer. Rätten
            till en rökfri bostad borde vara en självklarhet som skulle ges
            prioritet. Kanske kan det ske genom en lagstiftning som gör det
            möjligt för fastighets­ägare att premiera rökfrihet utan att det
            klassas som en diskriminering av rökare. I dag är det ju den som
            försöker undvika rökningens faror som ständigt diskrimineras.
            Problemen har beskrivits mer under rubriken Passiv rökning ovan.
            Kanske kan det ske genom att fastighetsägare åläggs att hålla
            viss andel av sitt lägenhetsbestånd rökfritt eller genom byggnormer
            som förhindrar oönskat rökintrång. Det är fullt rimligt att förvänta
            sig att människor som inte frivilligt vill utsätta sig för rök
            ska kunna hitta bostäder som är sådana. Det finns en viss sådan
            utveckling på gång genom att bostadsföretag har tagit initiativ
            till att bygga hus som ska vara rökfria, något som är lovvärt.
            Varför inte förstärka en sådan utveckling genom att kommuner tillförsäkrar
            att det finns åtminstone ett rökfritt hus i varje kommun. Riksdagen
            bör ge regeringen till känna som sin mening betydelsen av att
            utreda ett system med bland annat ekonomiska incitament så att
            kommunerna ser till att det finns rökfria bostäder att tillgå.
          </p>
          <head type="h2" xml:id="i-MLKvTUQ6rxkzNzfBjtYasC">
            Rökfritt på allmän plats
          </head>
          <p xml:id="i-99RrHsAGjM97fRkbMU8uTX">
            Den SOU som låg bakom ändring i tobakslagen med anledning av
            WHO:s ram­konvention om tobakskontroll gjorde vissa överväganden
            om begränsning av rökning på allmänna platser. Man ville öka medvetenheten
            eftersom det kan vara svårt att lagvägen gå fram när det gäller
            passiv rökning. Man föreslog då en osanktionerad bestämmelse som
            påbjuder att den som röker bör se till att andra människor inte
            mot sin vilja utsätts för tobaksrök. Förhoppningen var att bestämmelsen
            skulle bidra till att skapa en allmänt omfattad norm om att den
            som röker bör ta hänsyn till andra även i de fall inget formellt
            rökförbud gäller (bet. 2005/06:BoU6). Förslaget fördes inte fram
            till riksdagen på grund av remisskritik, bl.a. för att den var
            osanktionerad. Vi menar att man antingen bör hitta sätt att lagstifta
            tydligt med sanktion, alternativt att faktiskt återkomma med det
            förslag som utredningen lade fram. Den kan ha positiv betydelse,
            och det är viktigt att något sker på området. Det är möjligt att
            fler remissinstanser har ändrat inställning i frågan. Riksdagen
            bör ge regeringen till känna som sin uppfattning vad som ovan
            anförts som viktiga initiativ för att stötta en utveckling mot
            det tobaksfria samhället.
          </p>
          <head type="h2" xml:id="i-DkQiE31djZBvh8pdZCd99L">
            Skärpta krav runt försäljning av tobak
          </head>
          <p xml:id="i-9ppTtfa4ehoWyFY5PmRTBG">
            Sedan den 1 mars 2008 har inte längre Apoteket monopol på att
            sälja nikotinläkemedel. Från Miljöpartiets sida har vi inte motsatt
            oss detta eftersom tillgången på detta sätt kan öka. Rätt använt
            kan nikotinläkemedel hjälpa människor att sluta röka eller snusa.
            Däremot anser vi att man bör överväga striktare reglering över
            huvud taget för att sälja tobak och nikotinläkemedel. I dagsläget
            gäller att man ska göra en anmälan till kommunen. Både när det
            gäller tobak och nikotinläkemedel är man skyldig att utöva så
            kallad egenkontroll och upprätta egenkontrollprogram för verksamheten.
            Läkemedels­verket har tillsyn över försäljningen av nikotinläkemedel,
            medan ett spretigt system med såväl kommun, länsstyrelse och Statens
            folkhälsoinstitut har det när det gäller tobak. Om man säljer
            tobak eller nikotinläkemedel till personer under 18 riskerar man
            böter eller fängelse upp till 6 månader. Det är bra att lagen
            är tydlig på den punkten, men vi vill skärpa regleringen runt
            försäljningen. Det är svårt att göra kontroller och det är alldeles
            säkert så att en hel del försäljning trots allt sker till minderåriga.
            Regeringen har tillsatt en utredning (dir. 2008:29) för att se
            över tobakslagen i syfte att skydda minderåriga, vilket är bra.
            Vi hoppas att de kommer fram till konkreta förslag som förbättrar
            läget. Från Miljöpartiets sida anser vi dock att om man i stället
            för att anmäla fick ansöka om en licens, och det ställdes vissa
            krav för att få en sådan, tror vi att det skulle medverka såväl
            till minskad försäljning till minderåriga som till minskad rökning.
            För att få en sådan licens skulle vissa krav finnas bland annat
            kunskap om tobakens skadeverkningar. Kriterier för när licensen
            kan återtas är också viktiga. Det finns ett visst stöd för tanken
            om licens även från tobaksindustrin. De ser ett ökande problem
            i illegal handel med cigaretter. Det finns också piratkopierade
            cigaretter vars innehåll kan vara ett helt annat än vad cigarettmärket
            anger. Att röka dessa kan vara direkt farligt, beroende på vad
            de innehåller.
          </p>
          <p xml:id="i-UKDcyF3EWgwBybH1baGdYd">
            Regeringen bör låta utreda behovet av, och hur, ett licensförfarande
            på lämpligt sätt skulle kunna utformas för både tobaksförsäljning
            och försäljning av nikotinläkemedel. Det finns goda skäl att det
            görs tydligt vilka regler som gäller, t.ex. vikten av att inte
            sälja till minderåriga, möjlig egenkontroll av rutiner för personalen
            men också kunskapskrav om nikotinets och tobakens skade­verkningar.
            Socialutskottet har inte tidigare ställt sig bakom denna tanke,
            men vi vidhåller behovet med tanke på tobaksbrukets stora skador
            på folkhälsan. Riksdagen bör ge regeringen till känna som sin
            mening vad som anförts ovan om att utreda ett licensförfarande
            för tobaksförsäljning och försäljning av nikotinläkemedel.
          </p>
          <head type="h2" xml:id="i-AAiEghZJ24JrjDPBDzvyAa">
            EU:s tobaksodling
          </head>
          <p xml:id="i-Q9X5PUvFtbxucrbVdh1Vce">
            Jordens samlade åkermark förmår i dag inte producera de livsmedel
            som efterfrågas. Vi ser i dag de konkreta effekterna i form av
            kraftigt höjda priser på vissa livsmedel som exempelvis mjölkprodukter
            och pasta. EU:s jordbruksstöd bidrar till att låsa in jordbruksmark
            för ändamål som inte efterfrågas. Stödet till tobaksodling är
            ett exempel på detta. Den odlade tobaken är av så låg kvallitet
            att den endast duger för produktion av cigaretter till de minst
            köpstarka konsumenterna i fattiga länder. Trots detta och trots
            att tobaksbruket inom EU orsakar hundratusentals dödsfall varje
            år fortsätter EU att ge stora ekonomiska stöd till tobaksproducenterna.
            Det är visserligen sagt att stödet till tobaksodling gradvis ska
            fasas ut fram till 2010 då stöd till tobaks­odling inte längre
            ska fås från EU. Det är positivt även om avvecklingen borde kunna
            göras snabbare. Vi menar att regeringen ska väcka frågan inom
            EU om att tidigarelägga utfasningen av stödet till tobaksodling
            inom EU så att det upphör snarast. Riksdagen bör ge regeringen
            till känna som sin mening vad som anförts ovan om att EU:s stöd
            till tobaksodling måste upphöra snarast.
          </p>
          <head type="h1" xml:id="i-QyoGq3SRnQTNpzyWHiUrm3">
            Skatt på tobak
          </head>
          <p xml:id="i-4myc4NBVZE7U9EgECg7Ry7">
            Åtgärder mot tobaksbruket är bland de mest kostnadseffektiva
            åtgärder som finns för att förbättra folkhälsan. Beräkningar visar
            att kostnaden för tobak är 26 miljarder kronor per år i produktionsbortfall
            och sjukvårdskostnader. Miljöpartiet vill att höga skatte­satser
            på tobaksvaror kombineras med reklamförbud för tobaksvaror och
            sanktions­möjligheter som gör det möjligt för samhället att också
            beivra överträdelser. Riksdagen bör ge regeringen till känna som
            sin mening vad som anförts ovan om behovet av höjda skatter och
            skärpta reklamregler för tobaksprodukter.
          </p>
        </div>
        <div type="motSignatures">
          <list>
            <item xml:id="i-4tKrfQccEh68TYa9Ktw38h" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-FbhACd5ABMLeP5ft8an1SU" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-8E1D1ej4RLdc3mf1k7RvKe" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-7LuVrHFMnWNbuMhcq9WXZX" who="i-SNtv8jZRB19Jr8oegj1mGK">
              Esabelle Dingizian (mp)
            </item>
            <item xml:id="i-G47zdDq2FHmdycgZpmrTvG" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-A4Lo9pdBqzj6sYd1JFiBYj" who="i-2EZPhWWR7yHztg3zN2aNvh">
              Peter Rådberg (mp)
            </item>
            <item xml:id="i-QRXLwFNmNQEuft8dSdFULD" who="i-PPtpTU7erj7n8C4rdQihuK">
              Lage Rahm (mp)
            </item>
            <item xml:id="i-5TiyaPp5tk9SjSjdJGFTKB" who="i-AYmS6K7Srh7q1Zzbf1nZwW">
              Christopher Ödmann (mp)
            </item>
          </list>
        </div>
      </div>
    </body>
  </text>
</TEI>
