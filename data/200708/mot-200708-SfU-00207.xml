<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00207">
  <teiHeader>
    <fileDesc>
      <titleStmt>
        <title>Bostadsbidragen</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadsbidragen</title>
          <idno type="rdwebb">GV02Sf207</idno>
          <rs type="number">Sf207</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf207/text</ref>
          <ref type="dokument_url_html">http://data.riksdagen.se/dokument/GV02Sf207</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf207</ref>
          <ref type="doc">http://data.riksdagen.se/fil/1FB2A4B7-30D5-49DE-9AA6-4AA7B37E777E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8Zj7RohkH1eSvSv1wq9KoQ" type="signed"/>
        <correspContext corresp="i-8Zj7RohkH1eSvSv1wq9KoQ">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-29UsnY6Ns4TSTDVN5NpHBa" type="referral">
          <date when="2007-10-16"/>
        </correspAction>
        <correspAction xml:id="i-XsPobAvd6LbVM3ngQJxyR3" type="dismissal">
          <date when="2007-10-16"/>
        </correspAction>
        <correspAction xml:id="i-5buhkhoEoupzjwSb2e6cmr" type="numbering">
          <date when="2007-10-02"/>
        </correspAction>
        <correspAction xml:id="i-LzB9Hth4EeJbSH7Bbiwzch" type="submission">
          <date when="2007-10-01"/>
        </correspAction>
        <correspAction xml:id="i-92fPgGqBDgCzDiJyNC75uH" type="transfer">
          <date when="2007-09-30"/>
        </correspAction>
        <correspAction xml:id="i-L2D2TDaoBLkJCMfyRZcq44" type="assigned"/>
        <correspContext corresp="i-L2D2TDaoBLkJCMfyRZcq44">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-DEzcbpabatMxprodiNRL1a" type="TOC">
          <head xml:id="i-AXp2f4fkbMvEZosjugcWPy">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Mål och syfte med bostadsbidragen 3
            </item>
            <item>
              4 Utvecklingen under 1990-talet 3
            </item>
            <item>
              5 Reformera bostadsbidragen 5
            </item>
            <item>
              5.1 En fullständig översyn 5
            </item>
            <item>
              5.2 Ytnormen och trångboddhetsnormer 5
            </item>
            <item>
              5.3 Återbetalningsregler och god tro 6
            </item>
            <item>
              5.4 Inkomstöverföring till annat inkomstår 7
            </item>
            <item>
              5.5 Inkomstunderlaget och barns förmögenhet 7
            </item>
            <item>
              5.6 Rätt till kontrolluppgifter 8
            </item>
            <item>
              5.7 Åldersgränsen 8
            </item>
          </list>
        </div>
        <div type="motProposal" subtype="förslag">
          <head xml:id="i-Q2SogoaTmoQ7MmJ1Afdhyz">
            2 Förslag till riksdagsbeslut
          </head>
          <list style="ol">
            <item xml:id="i-Ec8iwczPnE2VGW5aZZGjQs">
              Riksdagen tillkännager för regeringen som sin mening vad som
              anförs i motionen om att förstärka och precisera det bostadspolitiska
              syftet med bostadsbidraget.
            </item>
            <item xml:id="i-WGbr9qoKtXJzibJbbKWZP5">
              Riksdagen tillkännager för regeringen som sin mening vad som
              anförs i motionen om att anslaget för bostadsbidragen återförs
              till utgiftsområde 18. 1
            </item>
            <item xml:id="i-6zGZcv4qEJQtKJfXHGkxoF">
              Riksdagen tillkännager för regeringen som sin mening vad som
              anförs i motionen om en fullständig översyn av bostadsbidragen.
            </item>
            <item xml:id="i-VqRXJYZZhnT1yLfEezCj1Y">
              Riksdagen begär att regeringen låter genomföra en fullständig
              översyn av bostadsbidragen under 2008.
            </item>
            <item xml:id="i-SWeJL6L4vjQn7zD5ah4CCz">
              Riksdagen tillkännager för regeringen som sin mening vad som
              anförs i motionen om att någon form av indexering för bostadsbidragen
              bör införas.
            </item>
            <item xml:id="i-UD8yHSQcNc3NFSHkWJjv2Q">
              Riksdagen tillkännager för regeringen som sin mening vad som
              anförs i motionen om att låta utreda hur en godtrosparagraf kan
              införas i bostadsbidragsreglerna.
            </item>
            <item xml:id="i-PdBaKNkoxaASEVJtMz56RV">
              Riksdagen tillkännager för regeringen som sin mening vad som
              anförs i motionen om inkomstöverföring till annat inkomstår.
            </item>
            <item xml:id="i-P3WLzbq46WtfWDBEad4YxX">
              Riksdagen tillkännager för regeringen som sin mening vad som
              anförs i motionen om barns förmögenhet när det gäller beräkning
              av inkomstunderlaget.
            </item>
            <item xml:id="i-CM8pdqJp64ZrJwiiziEaHa">
              Riksdagen tillkännager för regeringen som sin mening vad som
              anförs i motionen om rätten till kontrolluppgifter.
            </item>
            <item xml:id="i-QawPPiVsRJEBEmVpnzJUyz">
              Riksdagen tillkännager för regeringen som sin mening vad som
              anförs i motionen om att ta bort den åldersgräns som i dag hindrar
              alla ensamstående utan barn att söka bostadsbidrag.
            </item>
          </list>
          <p xml:id="i-T1FKx1bMQd2eTerMMEBMAk">
            1 Yrkande 2 hänvisat till KU.
          </p>
        </div>
        <div type="motContent">
          <head xml:id="i-9mbWjay2LyxAL5XrbZQumF" type="h1">
            3 Mål och syfte med bostadsbidragen
          </head>
          <p xml:id="i-53j5b7cUTFzu6tAips94C3">
            Bostadsbidraget har haft både en bostadspolitisk och en familjepolitisk
            målsättning enligt den uppdelning i politikområden som regeringen
            använder sig av. Målens övergripande syfte har varit att inom
            ramen för den generella välfärden minska skillnaderna i de ekonomiska
            villkoren mellan familjer med och utan barn. Ett bostadspolitiskt
            syfte med bidragen är att minska trångboddheten, medan ett familjepolitiskt
            är att omfördela resurser till barnfamiljer med låg ekonomisk
            bärkraft för att dessa ska ha råd att hålla sig med goda och tillräckligt
            rymliga bostäder.
          </p>
          <p xml:id="i-9x2NdhUFFYzzRyznmRJLaQ">
            I betänkandet Ur fattigdomsfällan finns ett förslag om att göra
            om bostadsbidragen till ett generellt familjestöd. Vänsterpartiet
            anser att det förslaget är helt fel väg att gå och att man i stället
            bör reformera stödet dels utifrån den ekonomiska aspekten, dels
            utifrån boendeaspekten.
          </p>
          <p xml:id="i-HNP54bjyahrMYTJBwZMBon">
            De senaste årens diskussion om bostadsbidragen har lett till
            att målet för bostadsbidragen har känts otydligt. I budgetpropositionen
            för 2008 föreslår regeringen ett nytt mål för bostadsbidragen,
            där den familjepolitiska inriktningen förtydligas. I målet betonas
            endast barnfamiljer, något som Vänsterpartiet ställer sig negativt
            till eftersom vi vill att bostadsbidragen ska bli tillgängliga
            för fler grupper än vad som är fallet idag. Se vidare kap. 5.7.
          </p>
          <p xml:id="i-B2945XkfegED8nuqt8YK2N">
            Bostadsbidragens roll som en del av bostadspolitiken måste tvärtom
            förstärkas och ett nytt mer preciserat mål för bostadsbidragen,
            som endast förhåller sig till de bostadspolitiska målen, bör således
            införas. Detta bör riksdagen som sin mening ge regeringen till
            känna.
          </p>
          <p xml:id="i-6qFV8rRcBzy824C45HNBr4">
            Ytterligare en markering från regeringen att bostadsbidragen
            går mot att bli ett rent familjepolitiskt verktyg, utan någon
            koppling till bostadspolitiken, är att anslaget flyttas från utgiftsområde
            18 till utgiftsområde 12 (ekonomisk familjepolitik). I syfte att
            förstärka bostadsbidragens roll som en viktig del av bostadspolitiken
            anser Vänsterpartiet att anslaget för bostadsbidragen ska återföras
            till utgiftsområde 18. Detta bör riksdagen som sin mening ge regeringen
            till känna.
          </p>
          <head xml:id="i-QPqyc2zjTQD2VT9oB8D28D" type="h1">
            4 Utvecklingen under 1990-talet
          </head>
          <p xml:id="i-9qLHbhYFw5ZEasBkeuhxEE">
            Bostadsbidragen bör alltså vara ett bostadspolitiskt instrument
            med uppgift att ge ett skydd när hyran är för hög i förhållande
            till inkomsten och därmed ge hushållen en möjlighet att efterfråga
            bostad efter behov och inte enbart efter betalningsförmåga.
          </p>
          <p xml:id="i-8Qhq5xfJaR18wpZ38KzE64">
            Kostnaderna för bostadsbidragen ökade från 3 miljarder kronor
            1990 till 9 miljarder kronor 1995. De ökade kostnaderna var dels
            en kompensation för ökade boendekostnader i samband med skattereformen
            1990, dels ett resultat av en ökad ambition att nå målen för bostadspolitiken,
            dvs. att dessa skulle gälla även för nyproduktionen. År 1997 ändrades
            regelsystemet, då kostnaderna ansågs vara för höga. Ändringarna
            var en del av saneringen av statens finanser och hade som huvudsyfte
            att få stopp på kostnadsutvecklingen målsättningen var att minska
            utgiften till 7 miljarder kronor. Men sedan dess har kostnaden
            för bostadsbidraget sjunkit från drygt 9 miljarder kronor 1995
            till ca 3,5 miljarder 2005.
          </p>
          <p xml:id="i-9m8LxJktkX6Anb8hVcyU7D">
            Anslaget för bostadsbidraget fortsätter att minska, vilket i
            huvudsak förklaras med den samhällsekonomiska utvecklingen och
            på reformering av bidragssystemet. Vänsterpartiet håller med om
            att ett av skälen till de minskade kostnaderna förvisso är just
            det förändrade regelsystemet, men ett avgörande skäl är också
            de oförändrade hyres- och inkomstgränserna.
          </p>
          <p xml:id="i-25pohMXn8S2hrHEsx87wZC">
            Resultatet är att de fattiga barnfamiljernas ekonomiska villkor
            försämrats och att otryggheten därmed har ökat. Antalet fattiga
            hushåll har inte ökat under perioden, men de har blivit fattigare.
            Många hushåll har permanenta svårigheter vad gäller den ekonomiska
            situationen och alltfler blir hänvisade till att söka socialbidrag
            för att klara sin ekonomi. Socialbidraget har inte någon bostadspolitisk
            inriktning och ger dessutom en marginaleffekt på 100 % vid en
            inkomstförstärkning, att jämföras med bostadsbidragets 20-procentiga
            marginaleffekt.
          </p>
          <p xml:id="i-DFF4MX7B2xMN122WE6z1LT">
            Boverket och Statistiska centralbyrån har i en rapport, Bostadsbidrag
            under 90-talet, undersökt den ekonomiska situationen för låginkomsthushåll
            med barn som bodde i hyresrätt år 2000 och jämfört den med år
            1995. Undersökningen visar exempelvis att ensamstående med barn
            i storstäderna bara hade 2 100 kr kvar att leva på efter det att
            man betalt sina boendekostnader, vilket i reella tal innebär en
            minskning med 1 700 kr i månaden sedan 1995. Rapporten visar också
            att det framför allt är minskade inkomster som ligger till grund
            för att boendekostnaden tar allt större del av hushållens budget.
            I storstäderna är ensamstående med barn i hög grad beroende av
            samhällets stöd.
          </p>
          <p xml:id="i-VWh39jhnyBbDTHYKv8uKgw">
            Enligt samma rapport har bostadsbidraget numera en prägel av
            ensamförälderstöd i framför allt hyresrätt. Familjer med två inkomsttagare
            och flera barn får alltmer sällan bostadsbidrag, trots att försörjningsbördan
            ökar med fler barn. Det senare kan förklaras med att bostads-
            och inkomstgränserna varit oförändrade sedan 1996. För att bostadsbidraget
            inte skulle urholkas, höjdes dessa gränser årligen fram till 1996,
            i takt med boendekostnads- och inkomstökningarna. De oförändrade
            inkomstgränserna har därför främst drabbat familjer med två inkomsttagare.
          </p>
          <p xml:id="i-9PhT16YTsqxcs5UEu1Y2Xb">
            De hushåll som nu får del av bostadsbidragen har låga inkomster
            och få barn; 1999 var genomsnittsinkomsten för ensamstående ca
            129 000 kr och för samboende 134 000 kr. Av de ensamstående föräldrarna
            utgör kvinnorna ca 90 %. Bostadsbidragssystemet i sig gör ingen
            åtskillnad mellan kvinnor och män. De olikheter som kan konstateras,
            bland annat i frågan om antal bidragstagare, beror i första hand
            på att fler ensamstående kvinnor än män har hemmavarande barn
            och att den bidragsgrundande årsinkomsten skiljer sig mycket mellan
            könen. I en ny rapport från Boverket bekräftas den tidigare bilden
            och klargörs förhållandena ytterligare. Mellan åren 1994 och 2002,
            de år som rapporten omfattar, har trångboddheten enligt norm 3
            bland familjer med bostadsbidrag ökat från ca 34 % till 45 %.
          </p>
          <p xml:id="i-5Ds6mdZqXQnA6V1EULpUJG">
            Bostadsbidraget har utretts tillsammans med övriga familjepolitiska
            stöd i betänkandet SOU 2001:24, Ur fattigdomsfällan. Bidragens
            framtid är dock fortsatt otydlig, samtidigt som kostnaderna fortsätter
            att sjunka långt under vad som beräknades bli fallet när bostadsbidragsreglerna
            ändrades.
          </p>
          <head xml:id="i-9SmSY8g4MpRfiqUZ1YBbA8" type="h1">
            5 Reformera bostadsbidragen
          </head>
          <head xml:id="i-CPf2pt1wRKf7UAP6us6n3V" type="h2">
            5.1 En fullständig översyn
          </head>
          <p xml:id="i-BjGzYinvfNqppvMRz5taUa">
            Utifrån riksdagens tillkännagivanden i vissa frågor om bostadsbidragen
            och utifrån betänkandet Ur fattigdomsfällan har Socialdepartementet
            gjort en egen analys i rapporten Analys av bostadsbidrag (dnr
            SoU 2003/3579/SF). Här konstateras det bl.a. att bidraget för
            ensamstående med barn motsvarar ca 15 % av den bidragsgrundande
            inkomsten och för sammanboende ca 17 %. I maj 2003 utgjorde ensamföräldrarna
            ca 67 % av bidragshushållen och fick 73 % av det totala bidragsbeloppet.
          </p>
          <p xml:id="i-RRtf2NAwijVmMp3H3aAPL9">
            Rapporten är fokuserad på de ekonomiska förutsättningarna och
            glömmer målet om goda och tillräckligt rymliga bostäder. År 2000,
            enligt betänkandet Ur fattigdomsfällan, hade 74 % av alla barn
            eget rum. Bland bostadsbidragstagarna är förutsättningarna sämre.
            För ensamstående med barn har 61 % av barnen tillgång till eget
            rum. Motsvarande andel för barn till samboende är 42 %. Detta
            är en markant skillnad som påverkar bostadsbidragstagarnas barn
            negativt. Det är därför viktigt att bostadsbidragens roll som
            en del av bostadspolitiken förstärks och målet att ge ekonomiskt
            svaga hushåll möjlighet att hålla sig med goda och tillräckligt
            rymliga bostäder preciseras.
          </p>
          <p xml:id="i-EuVuVV515dTZPSivdS2pZV">
            Regeringen har nu flyttat bostadsbidragen från utgiftsområde
            18 till utgiftsområde 12. Detta är naturligtvis ytterligare en
            förstärkning av bostadsbidragens roll som familjepolitiskt instrument,
            tvärtemot vad Vänsterpartiet önskar, varför vi i vår budgetmotion
            2007/08:Fi276 återför anslaget för bostadsbidragen till utgiftsområde
            18.
          </p>
          <p xml:id="i-6kxwT5ReYXgJ5A2A1536a6">
            Med syfte att bl.a. analysera och utvärdera det faktum att hyres-
            och inkomstgränserna i reglerna för bostadsbidraget inte har ändrats
            sedan 1996 bör en fullständig översyn av bostadsbidragen genomföras
            under 2008. Detta bör riksdagen som sin mening ge regeringen till
            känna.
          </p>
          <p xml:id="i-VwFBwdoKbZjEUENbp2MTUx">
            Vidare måste bostadsbidragen i framtiden ta större hänsyn till
            både inkomstutvecklingen och boendekostnadsutvecklingen. Vänsterpartiet
            anser att någon form av indexering av bostadsbidragen bör införas.
            Detta bör riksdagen som sin mening ge regeringen till känna.
          </p>
          <head xml:id="i-ShvhFoKw5zVMaVK2cZNN1m" type="h2">
            5.2 Ytnormen och trångboddhetsnormer
          </head>
          <p xml:id="i-Ho7nZNyeATSZcdN2HYsMdZ">
            Ytnormen kan i vissa fall få direkt negativa effekter. För att
            få bostadsbidrag kan människor ibland tvingas flytta till mindre
            bostad med samma eller till och med högre boendekostnader. För
            att bostadsbidraget skall ge alla rätten till ett gott boende
            med ett tillräckligt utrymme, finns det anledning att även se
            över effekterna av ytnormen. Detta bör göras i samband med den
            allmänna översynen av bostadsbidragen.
          </p>
          <head xml:id="i-Hj6ucVNgg3FBdcQGdE1Sj5" type="h2">
            5.3 Återbetalningsregler och god tro
          </head>
          <p xml:id="i-RBPZoFqQGBRzHAeuTcFHdZ">
            Vänsterpartiet har i samband med att vissa förändringar i bostadsbidragsreglerna
            genomfördes föreslagit att en godtrosparagraf skulle införas i
            regelsystemet, dels för att ge större tilltro till systemet och
            gynna dem som har stora svårigheter att beräkna sina framtida
            inkomster, dels för att minska marginaleffekterna som idag är
            ca 20 % för familjer och 33 % för ungdomar.
          </p>
          <p xml:id="i-SvRprmttF3DW1JkVhYcnwB">
            Riksförsäkringsverket hävdar att bostadsbidragssystemet är enkelt
            att förutse för den enskilde bidragstagaren genom kopplingen till
            skattesystemet. För många bostadsbidragstagare är det precis tvärtom.
            Det är svårt att förutse vilka inkomster man får och därför kan
            behovet av bostadsbidrag variera starkt under året. Kraftigt ändrade
            inkomster under året leder antingen till återbetalning eller till
            ett ökat bidrag, dock alltid i efterskott. Den totala inkomstskatten
            blir däremot oförändrad. Kopplingen till inkomstskattesystemet
            är därmed svag. Kopplingen mellan bostadsbidragssystemet och socialbidragssystemet
            är däremot starkare. Båda är behovsprövade utifrån hushållets
            inkomster och tillgångar.
          </p>
          <p xml:id="i-FpHTYVwX2BukWmoNUyeXC6">
            Systemen är också relaterade till varandra. Har man sökt socialbidrag
            och även beviljats bostadsbidrag baseras beräkningen av socialbidraget
            utifrån detta faktum. Om socialbidraget upphör på grund av förvärvsarbete
            kan bidragstagaren bli skyldig att återbetala bostadsbidraget,
            men kompenseras inte av en höjning av socialbidraget i efterskott,
            då det inte betalas ut retroaktivt. Trots den svaga kopplingen
            av bostadsbidragen till inkomstskattesystemet påverkar detta starkt
            utfallet av bostadsbidragen. Detta gör att många upplever bostadsbidraget
            som ett tillfälligt lån och inte som en social rättighet. Bostadsbidragets
            egentliga syfte urvattnas och ekonomiskt svaga hushålls möjlighet
            att hålla sig med goda och tillräckligt rymliga bostäder försämras.
          </p>
          <p xml:id="i-PyXaWrt369dVXKp1GsrTgx">
            Ett förslag kan vara att i bostadsbidragsreglerna införa en godtrosparagraf.
            Det skulle betyda att den som handlat i god tro och som hela tiden
            lämnat korrekta uppgifter om ändrade inkomstförhållanden ska få
            bostadsbidraget baserat på en avstämd inkomst som ger ett förlåtandeintervall
            om högst 20 000 kr, där inte bostadsbidragets storlek påverkas
            och följaktligen inga återkrav ställs. Kostnaden för detta är
            naturligtvis svår att beräkna, eftersom det bl.a. beror på hur
            bidragstagaren lever upp till godtrosparagrafen. Hushållens vilja
            eller förmåga att anmäla inkomstförändring har hittills varit
            liten. En godtrosregel skulle öka träffsäkerheten i systemet och
            minska riskerna för alltför kraftiga ingrepp i folks ekonomi.
            Ett sådant system finns i Danmark.
          </p>
          <p xml:id="i-L4a6T5YJ9w72NwTCFn2NBj">
            Det s.k. förlåtandeintervallet har nyligen ökat från 200 kr till
            1 200 kr. Det innebär att efter avstämningen mot beskattningsbar
            inkomst behöver den som ska betala tillbaka belopp inte göra det
            om summan är 1 200 kr eller lägre. För den som ska få mer pengar
            gäller det motsatta, dvs. att om summan är 1 200 kr eller lägre
            så sker ingen utbetalning. Förlåtandeintervallet är mest av administrativ
            karaktär och minskar därmed antalet bostadsbidragstagare som får
            fel bostadsbidrag från 86 procent till 45 procent. Godtrosparagrafen
            skulle gälla för de bostadsbidragstagare som har stora problem
            med att förutsäga sina inkomster under året.
          </p>
          <p xml:id="i-RFCxhRyvfJAMTbrJUdvwdQ">
            Regeringen bör låta utreda och återkomma till riksdagen med ett
            förslag om hur ett system med en godtrohetsparagraf enligt Vänsterpartiets
            förslag kan införlivas i bostadsbidragsreglerna. Detta bör riksdagen
            som sin mening ge regeringen till känna.
          </p>
          <head xml:id="i-LU9HWcz2brQcNdLbbRiViC" type="h2">
            5.4 Inkomstöverföring till annat inkomstår
          </head>
          <p xml:id="i-UradBRsnmUGES1RuYajdEA">
            Ett flertal personer har fått återbetalningskrav på grund av
            att tillfälliga engångsinkomster under inkomståret. Det kan vara
            retroaktiv ersättning av försäkringsförmån eller ett avgångsvederlag
            som betalas ut i slutet av året, men som avser ersättning för
            förlorad arbetsinkomst under påföljande år. Dessa återbetalningskrav
            kan inte ses som rimliga. Här har också regeringen föreslagit
            och riksdagen beslutat att när det gäller barn som tillerkänts
            ersättning med anledning av kroppsskada, kränkning, olycksfall
            eller sjukdom skall detta inte påverka familjens förmögenhet vid
            beräkning av bostadsbidrag. Nu är det dags att gå vidare med flera
            sådana undantag. Föregående regering gav Riksförsäkringsverket
            i uppdrag att utreda frågan. En redovisning av uppdraget skulle
            ha lämnats redan i oktober 2003. Regeringen bör återkomma till
            riksdagen med förslag i frågan. Detta bör riksdagen som sin mening
            ge regeringen till känna.
          </p>
          <head xml:id="i-QLA1mncG2mVWRFoW241atP" type="h2">
            5.5 Inkomstunderlaget och barns förmögenhet
          </head>
          <p xml:id="i-31duqe9kEFjEuCevAZKgy3">
            Det finns problem när det gäller beräkningen av inkomstunderlaget
            för fastställande av taxerad inkomst. Vänsterpartiet vill undanröja
            problemen genom att inte låta barnens låsta tillgångar ingå i
            inkomstunderlaget. I flertalet fall gäller det barns inkomster
            av kapital. Från den 1 juli 1995 finns inga spärrar för föräldrar
            att använda sina barns inkomster eller själva kapitalet. Det finns
            dock möjlighet till undantag:
          </p>
          <list style="ul">
            <item xml:id="i-5Kg6oK2BK58Jdw6tfY1Cgs">
              Om det finns angivet att pengarna är spärrade till en viss ålder
              för att användas till utbildning eller liknande.
            </item>
            <item xml:id="i-JCyszWt8QRgknAehMSVFes">
              Om vårdnadshavaren har misskött barnens pengar.
            </item>
          </list>
          <p xml:id="i-5Hxz1nWiBJ5dpRoPqNtToB">
            Är beloppet högre än 8 basbelopp skall en årsräkning lämnas till
            överförmyndaren. Finns det då pengar kvar så spärras kontot. Spärren
            kan, med viss restriktivitet, lyftas för att t.ex. bidra till
            hyran.
          </p>
          <p xml:id="i-PR2A9ZNDQkuo7iDpNCSbmn">
            Försäkringspengarna efter avliden förälder sätts in på särskilt
            konto. Dessa släpps dock av överförmyndaren till den kvarstående
            föräldern efter några veckor. Socialstyrelsen har, med stöd av
            överförmyndarna, gått till regeringen med en skrivelse, där man
            önskar en utredning om barns kapital och kapitalinkomster vad
            gäller bostadsbidrag, försörjningsstöd, socialbidrag m.m. Regeringen
            bör därför se över frågan om barns förmögenhet när det gäller
            beräkning av inkomstunderlaget. Detta bör riksdagen som sin mening
            ge regeringen till känna.
          </p>
          <head xml:id="i-GzYxqBGwMUC3J1JvuyM2Bq" type="h2">
            5.6 Rätt till kontrolluppgifter
          </head>
          <p xml:id="i-X7Fhfw2BhP1HzwCP8WF93X">
            Kontrolluppgifter rörande tillgångar i form av bankkonton, fondandelar,
            obligationer, aktier m.m. lämnas senast den 31 januari året efter
            beskattningsåret av bank- och kreditinstitut till skattemyndigheten.
            Riksskatteverket bearbetar inte dessa kontrolluppgifter om värdet
            understiger 900 000 kr. Försäkringskassorna har i dag ingen tillgång
            till dessa kontrolluppgifter, vilket gör att det inte går att
            göra någon avstämning av förmögenhetsuppgifterna. Det försvårar
            möjligheterna att stämma av den bostadsbidragsgrundande inkomsten
            när den som söker bostadsbidrag lämnar uppgift om preliminär inkomst.
            Av hushållen hade 35 % inkomst av kapital, men bara 2 % uppgav
            någon sådan inkomst i sin bidragsansökan.
          </p>
          <p xml:id="i-H6onFYCdLKSRxsAyaCokWj">
            Riksförsäkringsverket och försäkringskassorna bör därför få möjlighet
            att ta del av dessa uppgifter, vilket bör regleras i lag. Den
            tidigare regeringen gav Riksförsäkringsverket i uppdrag att se
            över behovet av kontrolluppgifter och har funnit att ett ökat
            behov av detta inte föreligger. Regeringen delade den uppfattningen,
            vilket är märkligt med tanke på att så få bostadsbidragstagare
            som 2 % uppger att de har förmögenhet. Vänsterpartiets uppfattning
            är att tillgången till förmögenhetsuppgifter bör finnas med som
            underlag för beräknandet av bostadsbidraget. Det stärker tilltron
            till systemet och minskar risken för fusk. Detta bör riksdagen
            som sin mening ge regeringen till känna.
          </p>
          <head xml:id="i-VXUgUJqVytD7FtPdaugt1H" type="h2">
            5.7 Åldersgränsen
          </head>
          <p xml:id="i-67KVifcWsePgTiqXLfNrCy">
            Alla partier i riksdagen är i dag överens om behovet av det livslånga
            lärandet och rätten att studera när man blivit äldre. För att
            samhället skall få den kompetensutveckling som behövs är det betydelsefullt
            att alla har en möjlighet att förstärka sin kompetens. För individens
            möjlighet att förverkliga sitt livsprojekt måste de ekonomiska
            förutsättningarna vara goda. Trots insikten av bostadsbidragets
            betydelse för den studerandes ekonomi ställs en stor grupp utanför
            rätten till bostadsbidrag. Åldersgränsen för bostadsbidrag för
            vuxna utan barn kan ha en direkt hämmande effekt för just dessa
            gruppers möjlighet att studera.
          </p>
          <p xml:id="i-JdvbiQmgJgyE2iK1ughdw1">
            Hemlösekommittén har i sitt slutbetänkande bl.a. lyft fram de
            negativa effekterna av åldersgränsen i bostadsbidraget. Där konstateras
            att flertalet hemlösa är ensamstående utan barn och äldre än 28
            år. Avsaknaden av möjlighet till bostadsbidrag försvårar denna
            grupps möjlighet att få egen bostad.
          </p>
          <p xml:id="i-UEY1qf32ZX8c8Skgdk5RJv">
            Vänsterpartiet vill att fler grupper ska omfattas av bidraget
            än vad dagens regler medger. Till en kostad av drygt en miljard
            föreslår vi därför att den regel som idag hindrar alla ensamstående
            utan barn över 28 år att söka bostadsbidrag tas bort. Se vidare
            Vänsterpartiets budgetmotion 2007/08:Fi276. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-35UnRLVd3aAZMksAHjrxjW" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-8jXfLFUevEp4KFaxnBGXyq" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-YKmFwDesrSxXuULwTxtC5F" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-7Eu51EpRRpS2HPqmnGbM1D" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-K8EqvgPCoLkZ8KEAjtJ5P3" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
