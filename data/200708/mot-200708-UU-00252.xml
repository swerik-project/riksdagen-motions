<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00252">
  <teiHeader>
    <fileDesc>
      <titleStmt>
        <title>Biståndet till SRHR</title>
        <author corresp="i-FTuxB98cDMBkWw68Y9RHEc i-TVwo4mCECu692GW3ntqQzo">av Anneli Särnblad och Kurt Kvarnström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biståndet till SRHR</title>
          <idno type="rdwebb">GV02U252</idno>
          <rs type="number">U252</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U252/text</ref>
          <ref type="dokument_url_html">http://data.riksdagen.se/dokument/GV02U252</ref>
          <ref type="dokumentstatus_url_xml">http://data.riksdagen.se/dokumentstatus/GV02U252</ref>
          <ref type="doc">http://data.riksdagen.se/fil/9B59E966-AED5-4F1C-884B-FB75E8CC9C73</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FTuxB98cDMBkWw68Y9RHEc</idno>
            <name>Anneli Särnblad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QPp2XMGNrnc18D4wPSiNNr" type="signed"/>
        <correspContext corresp="i-QPp2XMGNrnc18D4wPSiNNr">
          <note type="signatory" corresp="i-FTuxB98cDMBkWw68Y9RHEc"/>
          <note type="signatory" corresp="i-TVwo4mCECu692GW3ntqQzo"/>
        </correspContext>
        <correspAction xml:id="i-Wd9PoCHrv2Q5Lb5nvhtTcH" type="referral">
          <date when="2007-10-16"/>
        </correspAction>
        <correspAction xml:id="i-3c7cgo4afWkHr9Sq4vL2wY" type="dismissal">
          <date when="2007-10-16"/>
        </correspAction>
        <correspAction xml:id="i-FLkS9CKQBNdUPYRmt4dRbk" type="numbering">
          <date when="2007-10-04"/>
        </correspAction>
        <correspAction xml:id="i-WiA16dTNUj77toSCU1jYYd" type="submission">
          <date when="2007-10-03"/>
        </correspAction>
        <correspAction xml:id="i-JPvtRegm9U1wuJHXerm5y7" type="transfer">
          <date when="2007-10-02"/>
        </correspAction>
        <correspAction xml:id="i-KUfLNoqZgQAagvKxixobri" type="assigned"/>
        <correspContext corresp="i-KUfLNoqZgQAagvKxixobri">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Hu93ahrzbZbjB3xdG5eyny">
            Förslag till riksdagsbeslut
          </head>
          <p xml:id="i-GM28SrAxGp7rvmf9h14WiN">
            Riksdagen tillkännager för regeringen som sin mening vad som
            anförs i motionen om att Sverige bör höja nivån för området sexuell
            och reproduktiv hälsa och därtill hörande rättigheter.
          </p>
        </div>
        <div type="motContent">
          <head xml:id="i-EvUDMMaT5CpWex8UqS8MrQ" type="h1">
            Motivering
          </head>
          <p xml:id="i-V5niMe79kChudT242rCh5q">
            Sverige har länge varit en av de starkaste aktörerna på området
            sexuell och reproduktiv hälsa och rättigheter. På den internationella
            arenan finns en förväntan på Sverige att vara en politisk kraft
            för individens rätt att, oavsett var i världen han eller hon är
            född, kunna bestämma över sin kropp, sin sexualitet och barnafödande.
            Det svenska ledarskapet för dessa frågor är också viktigt utifrån
            perspektivet om komplementaritet inom det globala biståndet. Sverige,
            med sin nationella sexualpolitiska historia och sin erkända roll
            som global aktör, har specialistkunskap på SRHR (sexuell och reproduktiv
            hälsa och rättigheter) inom biståndet och i arbetet för mänskliga
            rättigheter.
          </p>
          <p xml:id="i-A28KVfpHWXTG5ENoePCL3J">
            I Kairo 1994, under FN-konferensen om befolkning och utveckling,
            var Sverige bland de ledande förespråkarna för frågor om kvinnors
            och ungdomars rätt att själva fatta beslut om sin sexualitet och
            reproduktion. Kairokonferensens handlingsprogram (ICPD Programme
            of Action) är i dag det i särklass starkaste dokumentet i FN:s
            historia när det gäller att värna rätten till sexualundervisning,
            preventivmedelstillgång och individens rätt att själv fatta beslut
            om sin kropp och sin sexualitet. På toppmötet i FN:s Generalförsamling
            fastställdes huvudmålet från ICPD PoA, att alla människor ska
            har tillgång till reproduktiv hälsa senast år 2015.
          </p>
          <p xml:id="i-Xi9KCUedAuLnd2i8xS3D5y">
            Millenniemålen är idag det som styr biståndsinsatserna i världen.
            De mål som förknippas mest med sexuell och reproduktiv hälsa och
            rättigheter är också de mål som är mest på efterkälken. Millenniemålen
            kommer inte att kunna uppnås utan fokus på sexuell och reproduktiv
            hälsa och rättigheter. Handlingsprogrammet från Kairokonferensen
            1994 är mycket omstritt och många länder motsätter sig SRHR. USA
            villkorar en del av sitt bistånd så att det inte går till organisationer
            som arbetar med abort eller abortrådgivning samt att en del av
            pengarna som ska gå till hiv/aids-prevention går till organisationer
            som endast förespråkar sexuell avhållsamhet som ett medel att
            hindra spridning.
          </p>
          <p xml:id="i-QQfirwduhngNVEiAkfDjGE">
            Detta får konsekvenser i många länder där osäkra aborter leder
            till skador och döden samt att brist på kondomer och information
            gör att människor smittas av hiv/aids.
          </p>
          <head xml:id="i-C7SDcrHeCdErWZQNCQUptx" type="h1">
            Politik för global utveckling
          </head>
          <p xml:id="i-WTZa6hHX8A6764d1QQjCUP">
            Genomgående i Sveriges politik för global utveckling är att den
            synliggör sexuell och reproduktiv hälsa och rättigheter tydligt.
            En sådan politisk prioritering måste få en verklig och betydande
            avspegling när regeringen gör biståndspolitiska finansiella prioriteringar.
            Satsningar på sexuell och reproduktiv hälsa och rättigheter måste
            dessutom avspeglas i fortsatt stöd till det civila samhället genom
            program för frivilligorganisationer och genom finansiellt stöd
            till bland andra IPPF (International Planned Parenthood Federation).
            Satsningar på sexuell och reproduktiv hälsa och rättigheter måste
            också avspeglas i det multilaterala stödet genom fortsatt politiskt
            och finansiellt stöd till UNFPA (United Nations Population Fund).
          </p>
          <p xml:id="i-EMhnNTmqfMk89jnpD5an2D">
            Satsningar på sexuell och reproduktiv hälsa och rättigheter måste
            avspeglas i det bilaterala stödet genom dialog och policy men
            även genom konkreta satsningar på utvecklingsprojekt samt en tydligare
            satsning på komponenten sexuell och reproduktiv hälsa och rättigheter
            inom hälsosystemsutveckling och hälsosektorsprogram. Satsningar
            på sexuell och reproduktiv hälsa och rättigheter måste också avspeglas
            i Sveriges policy och i politisk dialog internationellt och gentemot
            EU med fortsatt starkt politiskt och finansiellt stöd till EU-kommissionens
            satsningar inom området.
          </p>
          <head xml:id="i-oDRfJT3L9r7CowpPXkwaQ" type="h1">
            Öka andelen av biståndet
          </head>
          <p xml:id="i-Ftu2TjG8jKJSP9jqzz2RXu">
            Sverige uppfyller i dag den internationella överenskommelsen
            om att avsätta 4 procent av biståndet till sexuell och reproduktiv
            hälsa och rättigheter, inklusive hiv/aids. Det är förvisso bra,
            men vi menar dock att Sverige och andra ledande givare på området
            måste höja den finansiella nivån av biståndsbudgeten till området
            sexuell och reproduktiv hälsa och rättigheter.
          </p>
        </div>
        <div type="motSignatures">
          <list>
            <item xml:id="i-95FUfuLzGhrpMwbUYqkJUL" who="i-FTuxB98cDMBkWw68Y9RHEc">
              Anneli Särnblad (s)
            </item>
            <item xml:id="i-LUYFsp98j7oBgs9Fodnktm" who="i-TVwo4mCECu692GW3ntqQzo">
              Kurt Kvarnström (s)
            </item>
          </list>
        </div>
      </div>
    </body>
  </text>
</TEI>
