<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-UbU-00377">
  <teiHeader>
    <fileDesc>
      <titleStmt>
        <title>Elever med behov av särskilt stöd</title>
        <author corresp="i-h1aVBzexdmWPt4dFvXiYA">av Inger Davidson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elever med behov av särskilt stöd</title>
          <idno type="rdwebb">GR02Ub377</idno>
          <rs type="number">Ub377</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GR02Ub377/text</ref>
          <ref type="dokument_url_html">http://data.riksdagen.se/dokument/GR02Ub377</ref>
          <ref type="dokumentstatus_url_xml">http://data.riksdagen.se/dokumentstatus/GR02Ub377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-D6pTBvn9TaGwrvt4eGjtdS</idno>
            <name>Kenneth Lantz</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-XSoE59R8vSeGm31iRSvpAz</idno>
            <name>Ulrik Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-BUsYTbnmyQrtHXSA2gEp9T</idno>
            <name>Torsten Lindström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4htYS85JpBwxyYZ32aVtBc</idno>
            <name>Gunilla Tjernberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VoWSyk9ryPb7NiAdo6aJxU" type="signed"/>
        <correspContext corresp="i-VoWSyk9ryPb7NiAdo6aJxU">
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-839FvTzHpvrdX4J7ckfWSt"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-D6pTBvn9TaGwrvt4eGjtdS"/>
          <note type="signatory" corresp="i-XSoE59R8vSeGm31iRSvpAz"/>
          <note type="signatory" corresp="i-BUsYTbnmyQrtHXSA2gEp9T"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4htYS85JpBwxyYZ32aVtBc"/>
        </correspContext>
        <correspAction type="referral" xml:id="i-TKtn3HKqvJ15rJE1EKfinL">
          <date when="2003-10-15"/>
        </correspAction>
        <correspAction type="dismissal" xml:id="i-5YoLNofdaqerMqG23vdLs5">
          <date when="2003-10-15"/>
        </correspAction>
        <correspAction type="submission" xml:id="i-GaigkLpX1aiz8D5UYiWRPX">
          <date when="2003-10-07"/>
        </correspAction>
        <correspAction type="assigned" xml:id="i-MHcmxdNkRhpx9TRNxPNHGm"/>
        <correspContext corresp="i-MHcmxdNkRhpx9TRNxPNHGm">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0001.pdf"/>
      <div type="motHeader" xml:id="i-UyaRTYNNjpJM4egZrCdSFq">
        <div type="motTitle" xml:id="i-48ppbzrG6Habz6fambteuq"/>
        <div type="motSubmissionInfo" xml:id="i-VBGbqtPCbNLeWRn53TxECm"/>
      </div>
      <div type="motBody" xml:id="i-LT8ncck9L1M9cvFJjP49Fv">
        <div xml:id="i-HhAcfNSzozoPvB7EXsUtUS">
          <p xml:id="i-MnGEV62MaFVh1BFyex4mbA">
            2003/04 mnr: Ub377 pnr: kd417
          </p>
          <p xml:id="i-CA75aAPcNmbAQihf44h3aZ">
            Motion till riksdagen 2003/04:Ub377
          </p>
          <p xml:id="i-AfLq33ACUyYTjDvtvaB3mi">
            av Inger Davidson m.fl. (kd)
          </p>
          <p xml:id="i-KMUGLURwpsgrmL4HTZPZqd">
            Elever med behov av särskilt stöd
          </p>
          <p xml:id="i-4q6Q14WGxVhfaCpfRby35C">
            1 Innehållsförteckning
          </p>
          <p xml:id="i-RY6uEVe7BZKjpWNjnTwKkE">
            Innehållsförteckning Förslag till riksdagsbeslut.. Inledning....
            Särskolan... 4.1 Vilka elever går i särskolan?..... 4.2 En ökning
            av elever i särskolan. 4.3 - Nya grupper i särskolan. 4.4 Livslångt
            lärande.. 5 Bokstavsbarnen.......
          </p>
          <p xml:id="i-S8oE4r4wufss54Epxgmwc5">
            BWNH
          </p>
          <p xml:id="i-6ZJdtr6pFuCA6z5sCbPX46">
            5.1 Hör inte hemma i särskolan. 5.2 Nya metoder behövs. 6 Särvux.
            6.1 Lika rätt till utbildning. 7 Skola för barn med funktionshinder
            7.1 DySleXinsssessessssrssrsnnsnnnnnnne 7.2 Specialpedagogiska
            institutet. 7.3: SPpecialskolöfisss=ssssmanr 7.4 Ekeskolan och
            Hällsboskolan 8 Fristående skolor
          </p>
          <p xml:id="i-M9m5tFXsVXD1TxKR6PGZEy">
            ORTEN YNNARPAAUVNNURPRPWNNH
          </p>
          <p xml:id="i-Dav645xsuzRwXQHzKrQV95">
            Förslag till riksdagsbeslut
          </p>
          <p xml:id="i-6KdzgXYsuEwHiM6uuBLS6C">
            1. Riksdagen tillkännager för regeringen som sin mening vad i
            motionen anförs om rätten till omprövning av särskoleplacering.
            2. Riksdagen tillkännager för regeringen som sin mening vad i
            motionen anförs om en tydligare reglering av vilka bedömningar
            och diagnoser som skall ligga till grund för särskoleplacering.
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0002.pdf"/>
          <p xml:id="i-Tq8EfitWp2ygtZ8xjvwTQ2">
            2003/04:Ub377
          </p>
          <p xml:id="i-KYJcupNgn6MYGtoz35SPR7">
            3. Riksdagen tillkännager för regeringen som sin mening vad i
            motionen anförs om att placering av barn i särskola inte får styras
            av resursbrist i grundskolan. 4. Riksdagen tillkännager för regeringen
            som sin mening vad i motionen anförs om att särskolan får förbli
            en skola för barn med intellektuell utvecklingsstörning. 5. Riksdagen
            tillkännager för regeringen som sin mening vad i motionen anförs
            om att undanröja de hinder som finns för särskoleelevers fortsatta
            utbildning. 6. Riksdagen tillkännager för regeringen som sin mening
            vad i motionen anförs om ett utökat uppdrag för Särskoleutredningen
            rörande utbildningen för de s.k. bokstavsbarnen. 7. Riksdagen
            tillkännager för regeringen som sin mening vad i motionen anförs
            om rätten till utbildning vid särvux. 8. Riksdagen tillkännager
            för regeringen som sin mening vad i motionen anförs om behovet
            av specialskolor för funktionshindrade barn. 9. Riksdagen tillkännager
            för regeringen som sin mening vad i motionen anförs om Ekeskolan
            och Hällsboskolan.
          </p>
          <p xml:id="i-4eRVRaG4zX9sRF1UompUqE">
            10. Riksdagen tillkännager för regeringen som sin mening vad
            i motionen anförs om Skolverket som tillsynsmyndighet för fristående
            skolor för funktionshindrade.
          </p>
          <p xml:id="i-ApZNjnMh5onr71bDbP7R15">
            2 Inledning
          </p>
          <p xml:id="i-GnbpacGhiwzohVXUjjxDer">
            Varje människa är unik och har ett absolut och okränkbart värde.
            Det innebär också att alla människor har samma rätt att få del
            av samhällets resurser och att utvecklas. Vissa grupper i samhället
            har svårare att göra sina röster hörda. Därför är det särskilt
            viktigt att hänsyn tas till dem så att de får sina rättigheter
            tillgodosedda. En sådan rättighet är utbildning. Utifrån den värdegrund
            som också fastslagits i läroplanen är det självklart att bejaka
            allas lika värde genom att tillgodose rätten till utbildning.
            Kristdemokraterna anser att ett mål för skolan bör vara att alla
            barn ska ha rätt att utvecklas till toppen av sin förmåga. För
            vissa barn kan det innebära att de ska stimuleras att nå mycket
            längre än vad skolans kursplaner kräver och för andra kan det
            innebära att extra stöd behövs för att de ska nå fram till de
            lägst ställda målen. Inget barn ska hindras i sin utveckling utan
            skolan ska ge varje elev det stöd och den stimulans som han eller
            hon behöver. Elever med behov av särskilt stöd är inte en tydligt
            avgränsad grupp utan de flesta elever har någon gång under sin
            skoltid behov av extra stöd. Behoven är därför lika många och
            varierande som det finns elever. Vissa grupper av elever är ändå
            av olika anledningar mer utsatta och deras behov större än andras
            och det är de barnen vi vill lyfta fram i den här motionen. Det
            kan vara barn med olika former av funktions- och rörelsehinder,
            utvecklingsstörning eller som av andra anledningar har särskilt
            svårt att nå upp till skolans kunskapsmål.
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0003.pdf"/>
          <p xml:id="i-A1WqE1xiR34fxC4vyJk4Q8">
            Samarbete är av avgörande betydelse för alla barn med behov av
            särskilt stöd. Det måste bildas en grupp kring varje elev där
            barnet och föräldrarna samarbetar med personalen i skolan, sjukvårdspersonal,
            talpedagoger, audiologer, socialtjänsten och andra som på olika
            sätt är engagerade i barnet. De har tillsammans god kunskap om
            eleven och kan utifrån det utforma de bästa möjligheterna för
            barnets skolgång. Det är mycket viktigt att eleven själv aktivt
            engageras i detta samarbete och får komma med önskemål och synpunkter
            om vilka insatser som ska göras. I detta sammanhang bör också
            speciallärarnas kompetens betonas. Forskningen visar att lärarnas
            kompetens är den mest avgörande faktorn för elevernas resultat
            i skolan och det gäller särskilt denna grupp. Speciallärarna är
            därför av avgörande betydelse för dessa barns utveckling.
          </p>
          <p xml:id="i-Bhype81jxZgUMpCZRCpJny">
            3 Särskolan
          </p>
          <p xml:id="i-X1qwSv1CTidTNzEhpus2b2">
            Särskolan (träningsskolan, grundsärskolan och särskild vuxenutbildning)
            är skolformer som är speciellt anpassade för personer med olika
            grad av utvecklingsstörning. Redan 1944 fick lätt utvecklingsstörda
            barn och ungdomar i Sverige rätt till utbildning. Sedan dess har
            utvecklingen gått mot en allt större homogenisering mellan särskolan
            och grundskolan. Målet har varit och är att särskolans elever
            ska få en utbildning som är så lik grundskolans som möjligt. Denna
            integrationssträvan fick ett totalt genomslag när särskolorna
            kommunaliserades mellan 1988-1996. Tanken var att utbildningsaspekten
            skulle bli mer dominerande. Genom kommunaliseringen skulle även
            ett ökat samarbete med den kommunala grundskolan underlättas.
            Den utvärdering av reformen som gjordes 1998 visade att effekterna
            varit i huvudsak positiva. Ytterligare en förändring som skett
            under senare år är att föräldrarna fått ett ökat inflytande över
            särskoleplaceringen av sina barn. Föräldrarna måste alltid godkänna
            placeringen av barnet i särskola och har rätt att motsäga sig
            placeringen. Vi ser detta som en självklar och positiv förändring.
            Det är viktigt att föräldrarna har det slutgiltiga avgörandet
            över sina barns skolgång. För att beslutet ska göras på goda grunder
            krävs dock att föräldrarna har god tillgång till information om
            vad beslutet innebär för barnet. Regeringen tillsatte i december
            2001 en kommitté om särskolan vars syfte är att föreslå hur den
            framtida utbildningen för barn och vuxna med utvecklingsstörning
            bör utformas. Till en början fick kommittén ett öppet mandat att
            utreda huruvida särskolan skulle vara kvar eller helt integreras
            i den övriga skolverksamheten. Efter en hel del kritik, bland
            annat från Kristdemokraterna, gjorde = utbildningsministern en
            helomvändning. Utredningen ska inrikta sitt arbete på att särskolan
            ska vara kvar som särskild skolform. Det ser Kristdemokraterna
            mycket positivt på. Det är viktigt att de problem som Skolverket
            uppmärksammat inom särskolan, av vilka vi lyfter fram några här
            nedan, tas till vara i kommitténs arbete så att särskolan blir
            en utbildning med hög kvalitet för denna ofta mycket utsatta grupp
            i samhället.
          </p>
          <p xml:id="i-WiK1JJSLjgYiWFm121UoM4">
            2003/04:Ub377
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0004.pdf"/>
          <p xml:id="i-3m6XkH7mf7RXkwHtqhDyHy">
            2003/04:Ub377
          </p>
          <p xml:id="i-MNxeFZ9xsUhtbGB2mm6L3m">
            3.1 Vilka elever går i särskolan?
          </p>
          <p xml:id="i-PtvkB5P7WYv9tVJQDVQ8b5">
            I skollagens första kapitel femte paragrafen står att ”för barn
            och ungdomar som inte kan gå i grundskolan och gymnasieskolan
            på grund av att de är utvecklingsstörda finns särskolan”. Ansvaret
            för att pröva om ett barn kan tas emot i särskolan ligger på särskolans
            styrelse. Det finns inga närmare regleringar av hur dessa prövningar
            ska gå till, men det vanliga är att besluten grundar sig på pedagogiska,
            psykologiska och i vissa fall medicinska utredningar. Vi anser
            att det finns brister i det nuvarande systemet. Någon naturlig
            omprövning av beslutet efter några år finns inte, inte ens av
            de barn som ligger i gränszonen för en särskoleplacering. Det
            finns inte heller någon rättighet för föräldrarna att få sitt
            barn omprövat. Endast i de fall då aktiva engagerade föräldrar
            kräver en omprövning sker en sådan. Vi anser att en naturlig omprövning
            av särskoleplaceringen bör införas, särskilt för de barn som ligger
            i gränszonen. Vidare bör rutinerna för inskrivningen ses över
            och ett regelverk tas fram där det tydligt anges vilka barn som
            har rätt till särskola och vilka bedömningar och diagnoser som
            ska ligga till grund för placeringen.
          </p>
          <p xml:id="i-BV3nrdE3okbBKo7dHoqBPE">
            3.2 En ökning av elever i särskolan
          </p>
          <p xml:id="i-QqJ2KxXcgrYPv3cfJgDoBN">
            Under 1990-talet har antalet barn i särskolan ökat kraftigt.
            Från läsåret 1992/93 till och med 1999/2000 ökade antalet elever
            i särskolan med över 50 procent. Ökningen stegrades mot slutet
            av perioden och har varit som störst i grundsärskolan där antalet
            elever ökat med 62 procent. Det finns all anledning att fråga
            sig vad den dramatiska ökningen beror på. Den kan inte förklaras
            med en ökning av antalet utvecklingsstörda barn. Skolverket har
            i sin rapport Hur särskild får man vara utrett vad som kan ligga
            bakom och finner ett flertal bidragande faktorer. Skolverket lyfter
            bland annat fram kommunaliseringen av särskolan. De menar att
            kommunaliseringen inneburit naturligare kontakter mellan skolformerna
            och utökade kunskaper om särskolan som utbildningsalternativ vilket
            underlättat överflyttning av elever. En annan faktor är det nya
            målrelaterade betygssystemet som på ett tydligare sätt visar vilka
            elever som inte uppnår grundskolans kunskapskrav. Denna faktor
            kan också förklara det ökande antal överflyttningar som sker sent
            i barnets skolgång. Skolverket lyfter fram ytterligare två faktorer
            som avgörande för ökningen av elever i särskolan och dessa bör
            ses på med stort allvar. I och med att de flesta kommuner fått
            egen särskola har antalet personer som är involverade i utredningar
            kring särskoleplacering ökat kraftigt. Många av dessa har ingen
            tidigare erfarenhet av särskoleplaceringar vilket kan påverka
            deras beslut. Den andra faktorn rör skolans resurser. Under en
            tid då kraftiga nedskärningar har gjorts på skolans område har
            resurserna till stödundervisning och extrahjälp till svaga elever
            minskat. Att då placera eleven i särskola kan vara en ekonomisk
            lösning på problemet. Många föräldrar vittnar om att skolan framhållit
            att det enda sättet för deras barn att få hjälp är särskoleplacering.
            Det finns även ett alternativ som kallas individuell integrerad
            undervisning
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0005.pdf"/>
          <p xml:id="i-2ZpBwqD3YchfKAmCaRCRmk">
            som innebär att ett barn är särskoleplacerat och följer särskolans
            kursplan men går kvar i sin grundskoleklass. Förändringen kan
            då tyckas liten för föräldrarna och skolan får extra resurser
            för eleven. För många barn kan detta vara en bra lösning som gör
            det möjligt för eleven att gå kvar i samma klass som sina kamrater
            men det är viktigt att barnet och föräldrarna tydligt blir informerade
            om konsekvenserna av att barnet ändå är särskoleplacerat. Placering
            i särskola får aldrig bli en resursfråga. Barns rätt och möjlighet
            till utbildning måste alltid utgå från det enskilda barnets unika
            behov och förutsättningar.
          </p>
          <p xml:id="i-AUmHgWmVyoMdB7bSvcSYxH">
            3.3 - Nya grupper i särskolan
          </p>
          <p xml:id="i-SybETLQUUXykn1swAtnuYd">
            Ökningen av antalet barn i särskolan har också inneburit att
            nya grupper kommit in i särskolan. I många kommuner tolkas begreppet
            utvecklingsstörning allt vidare. Denna utveckling är oacceptabel.
            Särskolan ska vara en skolform för barn och ungdomar med just
            utvecklingsstörning. Det får inte bli en skola för alla barn som
            av olika anledningar har det svårt i skolan. Barn är olika och
            kommunerna måste se till att det finns tillräckliga resurser för
            att möta barnens behov i grundskolan så att inte brist på resurser
            får avgöra barnens skolgång.
          </p>
          <p xml:id="i-NCYiYv1Sswy2hexz4btLqj">
            3.4 Livslångt lärande
          </p>
          <p xml:id="i-9eam8zckkgFr1T41csK7kw">
            Att gå i särskola är för många barn och ungdomar ett gott alternativ.
            Det innebär dock konsekvenser för barnets framtid. En elev med
            betyg från särskolan får inte gå vidare till gymnasieskolans nationella
            program utan kan enbart fortsätta inom gymnasiesärskolan. Mot
            bakgrund av den stora ökningen av antalet särskoleelever är det
            ett mycket olyckligt faktum. I och med att det allt oftare är
            barn utan direkt utvecklingsstörning som placeras i särskola hindras
            barn som har den intellektuella förmågan att klara en gymnasieutbildning
            från att gå den. Ett särskolebetyg innebär också större svårigheter
            att komma ut på arbetsmarknaden eftersom det i många fall ses
            som en negativ stämpel. Vi anser att de hinder som finns för särskoleeleverna
            att fortsätta sin utbildning måste tas bort. Det får inte vara
            omöjligt för en särskoleelev att gå på ett nationellt gymnasieprogram
            om eleven har den kompetens som krävs. Det måste alltid vara den
            enskilda individens förmåga och inte formella regelverk som avgör
            möjligheten till utbildning. Möjligen skulle någon form av prov
            eller färdighetstest kunna användas. Den sittande särskoleutredningen
            bör se över detta problem.
          </p>
          <p xml:id="i-CreGDDWvVWPrbcvteEPSm5">
            2003/04:Ub377
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0006.pdf"/>
          <p xml:id="i-BEvCkgFXhdWriEWpYZKYYo">
            2003/04:Ub377
          </p>
          <p xml:id="i-KzeBVbtMqLt5QUY59cMpPP">
            4 Bokstavsbarnen
          </p>
          <p xml:id="i-Xh8obbzKBFsqjgx1K3Kc9i">
            De så kallade bokstavsbarnen är en grupp som uppmärksammats mycket
            under de senaste åren. Frågor om ADHD, DAMP och Asperger har diskuterats
            bland politiker, forskare och i medierna. Kännetecknande för dessa
            barn är att deras handikapp i första hand är socialt. Handikappet
            begränsar deras förmåga att hantera relationer till andra människor.
            Koncentrationssvårigheter och hyperaktivitet är andra kännetecken.
            Antalet barn med denna typ av störning har ökat kraftigt under
            senare år. Vad det beror på råder det delade meningar om men klart
            är att barnen finns och att skolan måste möta dessa barns särskilda
            behov.
          </p>
          <p xml:id="i-5KmF9NRnn4tahvBapa7xV8">
            4.1 Hör inte hemma i särskolan
          </p>
          <p xml:id="i-Hg5ESadDsScBKt8UGztGTP">
            Som Skolverkets utredning om särskolan visar står bokstavsbarnen
            för en stor del av ökningen i särskolan. Det är ofta olyckligt.
            Särskolan är till för barn med en utvecklingsstörning, barn som
            saknar den intellektuella förmågan att klara grundskolan. Bokstavsbarnen
            tillhör oftast inte denna kategori. De kan ha en hög intellektuell
            kapacitet men saknar förmåga till socialt samspel med andra vilket
            får återverkningar på kunskapsinhämtningen. Självklart ska inte
            dessa barn som inte har en utvecklingsstörning placeras i särskolan.
          </p>
          <p xml:id="i-4uba4Eo78trfeFKawxbDum">
            4.2 Nya metoder behövs
          </p>
          <p xml:id="i-ARSyJvLj4ncXRtFqQssyhs">
            I Sverige har vi utvecklat goda vägar att möta barn som har en
            lägre intellektuell förmåga. Vi saknar dock alternativ för de
            barn som har brister i sin förmåga i kommunikationen och samspelet
            med andra som till exempel många av bokstavsbarnen. Vi måste därför
            utveckla metoder och former för att möta dessa barns individuella
            behov. Det kan till exempel behövas satsningar på små undervisningsgrupper
            inom grundskolans ram. Vi vill i detta sammanhang lyfta fram Institutet
            för handikappvetenskap vid Linköpings och Örebros universitet
            som med sina specialkunskaper borde kunna utveckla former för
            utbildning för dessa barn. Forskningsinstitutet, som har ett internationellt
            renommé, bör i större utsträckning tas tillvara för att förbättra
            — utvecklingen av = utbildning för = funktionshindrade och utvecklingsstörda
            i hela landet. Den nu sittande utredningen om utbildning för barn
            och ungdomar med utvecklingsstörning bör få ett utökat uppdrag
            för att se över utbildningsformer och metoder för bokstavsbarnen.
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0007.pdf"/>
          <p xml:id="i-QU7LUNNLkf3b6c3s7hDFSo">
            5 Särvux
          </p>
          <p xml:id="i-SpfCAQi6SzviyQnvvAYm9E">
            Särvux är en egen utbildningsform som följer samma läroplan som
            gymnasieskolan och den kommunala vuxenutbildningen. Däremot har
            särvux egna kursplaner och timplaner. Utbildningen vänder sig
            till vuxna utvecklingsstörda som gått särskola och vill komplettera
            sin utbildning.
          </p>
          <p xml:id="i-FNhXbpGtSakFevkBGABMpi">
            5.1 Lika rätt till utbildning
          </p>
          <p xml:id="i-17Wi8tc19nhL1jLCNZ62Uv">
            Allas lika rätt till utbildning är en av regeringens viktigaste
            utgångspunkter när det gäller vuxenutbildningen. I den proposition
            om vuxenutbildning som riksdagen behandlade för ett drygt år sedan
            säger regeringen bland annat att ”kommunal vuxenutbildning har
            varit och skall även fortsättningsvis vara ett alternativ för
            alla vuxna” och att ”allas behov av lärande skall kunna tillgodoses”.
            Trots detta underlåter regeringen att uppfylla dessa ambitioner.
            Rätten till utbildning gäller nämligen inte alla. Vuxna med en
            utvecklingsstörning eller som av andra skäl har gått i särskola
            som barn har inte samma rätt till grundläggande utbildning som
            andra vuxna. Detta är en brist i den svenska = skollagstiftningen
            som den så kallade Kunskapslyftskommittén uppmärksammade och avsåg
            att förändra. Regeringen följer dock inte kommitténs rekommendationer
            utan har valt att även fortsättningsvis förneka denna grupp rätt
            till grundläggande utbildning. Vi kristdemokrater anser att det
            är en diskriminering av en grupp medborgare. Rätten till grundläggande
            utbildning bör gälla alla. Regeringen har tidigare sagt att en
            utbyggnad av särvux ska äga rum i den takt som tillgången på personal
            medger. Den avsätter dock inte några resurser för att utbilda
            mer personal och ger inga förslag på hur fler lärare ska lockas
            till utbildningen.
          </p>
          <p xml:id="i-2fwE9GUMpVfETzZSYQ9a17">
            6 Skola för barn med funktionshinder
          </p>
          <p xml:id="i-6uYhJHoBknKe5vmwQBSyrk">
            Det finns uppenbara problem för studerande med olika typer av
            funktionshinder att få en utbildningssituation som är anpassad
            efter deras behov. Det gäller personligt stöd i form av stödundervisning,
            assistans eller tolktjänst för döva och förflyttning till och
            från utbildningslokalerna. Dessa problem måste lösas. Människor
            med funktionshinder av olika slag ska ha likvärdiga möjligheter
            och samma rätt till en högkvalitativ utbildning som övriga medborgare.
            Det är den studerandes intresse och inte tillgången till särskilt
            stöd som ska styra den studerandes val av utbildning. Den enskilda
            individens behov ska alltid tillgodoses utifrån vars och ens förutsättningar.
            En individuell utbildningsplan är för många funktionshindrade
            nödvändig för att nå de uppsatta målen.
          </p>
          <p xml:id="i-VsmW6CYWAZiErHDvxtc9Lh">
            2003/04:Ub377
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0008.pdf"/>
          <p xml:id="i-67TZQAz2GXhxNhC6bJC3kz">
            2003/04:Ub377
          </p>
          <p xml:id="i-5XfSoGrgBYGtdUaCNiLtbn">
            6.1 Dyslexi
          </p>
          <p xml:id="i-DAmTXj9xGMjMH6MaLfg6dk">
            Dyslexi har först på senare år erkänts som ett vedertaget funktionshinder
            och fortfarande har elever med detta handikapp svårt att hävda
            sina rättigheter. Ofta är föräldrarnas engagemang avgörande för
            hur omfattande stödinsatser eleverna får av skolan. Detta är naturligtvis
            inte acceptabelt. Stödinsatserna ska avgöras av elevens behov
            inte av föräldrarnas engagemang. Alltför få dyslektiska barn får
            tillräckliga stödinsatser. Kostnaden anses på många skolor vara
            alldeles för stor och därför begränsas stödinsatserna. Stödinsatserna
            måste förbättras och kvalitetssäkras. Arbetet med dyslektiska
            barn underlättas om problemet upptäcks i tidig ålder. Det är därför
            viktigt att samarbetet mellan föräldrar, barnavårdscentral, sociala
            myndigheter, förskola och skola förbättras för att problemen ska
            kunna upptäckas tidigare. Dyslexi är ofta ärftligt vilket gör
            samarbetet med föräldrarna särskilt avgörande. Det är också nödvändigt
            att lärares kunskaper om detta funktionshinder förbättras. Det
            handlar om såväl kunskap om funktionshindret som vilka stödmetoder
            och hjälpmedel som finns. Just nu pågår en utredning om hjälpmedel
            för barn, elever och vuxenstuderande med funktionshinder. Vi förutsätter
            att utredningen tar upp frågor om hur kunskapen om hjälpmedel
            ska spridas till skolorna.
          </p>
          <p xml:id="i-SJtic7eGWogWfUJuAY7WPS">
            6.2 — Specialpedagogiska institutet
          </p>
          <p xml:id="i-6TzqsHbw7ugkj8TUEsDb6m">
            Från första juli 2001 finns en ny myndighet, Specialpedagogiska
            institutet. Institutet innefattar det som tidigare var SIH (Statens
            institut för handikappfrågor i skolan), ett antal resurs- och
            kunskapscenter runt om i landet samt vissa av landstingens hörselvårdskonsulenter.
            Specialpedagogiska institutet ska ge specialpedagogiskt stöd till
            barn och ungdomar med funktionshinder. Stödet riktas framför allt
            till kommuner och andra huvudmän som har ansvar för förskola och
            skola. I institutet ingår ett antal resurscenter spridda över
            landet som erbjuder träning och utredning av enskilda barn och
            information och utbildning till föräldrar och skolpersonal. Kristdemokraterna
            ser fördelar med en myndighet med samlad kompetens kring arbetet
            med funktionshindrade barn.
          </p>
          <p xml:id="i-J6ykkPoYaiQS5EMQqzYtAT">
            6.3 Specialskolor
          </p>
          <p xml:id="i-93LQSRjkbdxRMeisF6gYp3">
            Barn som är syn- eller hörselskadade eller har en språkstörning
            kan få möjlighet att gå i någon av landets specialskolor. Specialskolorna
            är till för att möta behoven hos de barn som har så pass grava
            funktionshinder att de inte klarar att integreras i en vanlig
            klass. Specialskolan har ett utökat ansvar för sina elever i förhållande
            till andra skolor exempelvis för fritidsaktiviteter, resor med
            mera.
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0009.pdf"/>
          <p xml:id="i-WnMZDf4yqkNDEAyyqurD74">
            Utgångspunkten för regeringens politik är att specialskolorna
            ska ta emot allt färre barn. Barn och ungdomar med funktionshinder
            ska så långt som möjligt erbjudas anpassad utbildning i sin hemkommun.
            Statens insatser för de funktionshindrade ska i framtiden främst
            riktas mot att stödja kommunerna för att öka deras förutsättningar
            att klara uppgiften med de funktionshindrades skolgång. Kristdemokraterna
            instämmer i att det är varje kommuns uppgift att ansvara för att
            alla innevånares primära behov tillgodoses, oavsett förutsättningar
            och ålder. Men vi anser att frågan är mer komplicerad än så. Vissa
            kommuner kommer att klara av uppgiften medan andra med säkerhet
            inte kommer att göra det. Osäkerhetsmomentet blir alltför stort
            eftersom många kommuner saknar kompetens och ekonomiska resurser
            för att tillgodose de funktionshindrades behov. Som exempel kan
            nämnas gravt hörselskadade som inom specialskolan fått tillgång
            till teckenspråkslärare och en miljö där de får öva språket regelbundet.
            I och med integreringen i den kommunala skolan förlorar de den
            dagliga tillgången = till en teckenspråkslärare och tvingas kommunicera
            med sina klasskamrater genom tolk. Det som var tänkt som integration
            blir på detta sätt istället segregation. Innan en integration
            kan ske måste regeringen se till att det finns tillräckligt med
            teckenspråkslärare i kommunerna. Idag råder stor brist och det
            finns inte ens någon utbildning för teckenspråkslärare i Sverige
            för att avhjälpa problemet. En intervjuundersökning gjord av Unga
            synskadade under sommaren och hösten 2000 visar att stora brister
            finns i den kommunala skolans kunskaper om funktionshinder och
            om hur hjälpmedel för synskadade fungerar. Undersökningen visar
            också att de gravt synskadade har svårt att bli socialt integrerade
            i klassen. Slutsatsen i undersökningen är att den integrerade
            skolan i många avseenden inte fungerar tillfredsställande. Detta
            kan vi kristdemokrater inte acceptera. Det måste sättas in insatser
            både för att stärka de kommunala skolor som har funktionshindrade
            barn integrerade i verksamheten och för att tillse att det finns
            en tillräcklig tillgång på specialskolor för de barn och föräldrar
            som så önskar. Det är också viktigt att komma ihåg att det finns
            funktionshindrade elever som inte vill gå i en integrerad klass
            utan som vill läsa ihop med andra som har samma funktionshinder.
            Dessa ska inte tvingas in i den integrerade skolan utan få sina
            önskemål tillfredsställda. För dessa elever fyller specialskolan
            en viktig roll.
          </p>
          <p xml:id="i-PasugJ24L9CYnn4Z1WBdue">
            6.4 Ekeskolan och Hällsboskolan
          </p>
          <p xml:id="i-VfcCLsEs6f8bj6cMSu34Bo">
            När Specialpedagogiska institutet skapades slogs ett antal tidigare
            myndigheter samman. Två av dessa var Ekeskolan i Örebro och Hällsboskolan
            i Sigtuna som förvandlades till så kallade resurscenter som en
            del i myndigheten. Eftersom dessa skolor har stor erfarenhet av
            arbete med barn med grava funktionshinder är det naturligtvis
            bra att dessa erfarenheter
          </p>
          <p xml:id="i-YHKnzuqMveuXDsQmsXhpDV">
            2003/04:Ub377
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0010.pdf"/>
          <p xml:id="i-NLkfMtvK7c55fUY7ges3Cd">
            2003/04:Ub377
          </p>
          <p xml:id="i-SuC56jtH1PXhtTp3FXZAeL">
            10
          </p>
          <p xml:id="i-bC84e9qM1cAQJsQEeGMab">
            tas tillvara. Samtidigt beslutade dock regeringen att lägga ner
            de fasta skoldelarna som fanns på skolorna.
          </p>
          <p xml:id="i-3XvBcSmh4c2k6GtLMAg87T">
            Ekeskolan har haft fasta skoldelar för synskadade, döva, hörselskadade
            och utvecklingsstörda medan Hällsboskolan haft fasta skoldelar
            för talskadade, döva/hörselskadade och beteendestörda. De som
            har börjat sina studier på dessa skolor får slutföra dem men inga
            nya intagningar ska ske. Nedläggningsbeslutet är en följd av regeringens
            intention att integrera ett större antal funktionshindrade barn
            i kommunala grund- och gymnasieskolor. Vi befarar att beslutet
            kommer att innebära att många elever med multihandikapp inte kommer
            att få den hjälp de behöver. Att undervisa elever med multihandikapp
            ställer oerhört stora krav på lärarnas pedagogiska kompetens och
            kunskap om tekniska hjälpmedel. Den kompetensen och kunskapen
            finns inte i kommunerna vilket kommer att innebära sämre undervisning
            för de funktionshindrade. Många elever har också känt en trygghet
            i att få gå i en skola tillsammans med andra med samma funktionshinder.
            Den gemenskap och trygghet det skapar ska inte underskattas. Framför
            allt bör eleverna och deras föräldrar få avgöra vad som är bäst.
            Många barn och ungdomar med lättare funktionshinder är redan integrerade
            i den kommunala skolan och klarar sig bra medan elever med svårare
            funktionshinder behöver lärare med specialkompetens och kunnighet
            om olika tekniska hjälpmedel som finns i specialskolan. Många
            barn och öräldrar är nu mycket oroliga för vad som ska ske. Denna
            oro har inte lindrats av att regeringen varit oerhört otydlig
            bland annat vad gäller så kallad visstidsvistelse. Eleverna ska
            enligt de nya reglerna för resurscentret kunna komma dit för ”visstidsvistelse”.
            Frågan är hur lång en visstidsvistelse ska unna vara. Förra året
            öppnade utbildningsministern för att en visstidsvistelse ska kunna
            omfatta hela skolgången men har fortfarande inte gett något klart
            besked. Det väntas komma först under våren 2004. Samtidigt växer
            kön av elever som önskar få sin undervisning förlagd till Ekeskolan
            eller Hällsboskolan. Vi anser att det är nödvändigt att de fasta
            skoldelarna får vara kvar och utvecklas vid dessa skolor för att
            möta behoven hos denna mycket utsatta grupp barn. Kristdemokraterna
            har i sin budgetmotion för 2003 avsatt 5 miljoner kronor för att
            bevara de fasta skoldelarna i Ekeskolan och Hällsboskolan. Vi
            anser att regeringen bör ompröva sitt beslut att lägga ner de
            asta delarna vid Ekekolan och Hällsboskolan.
          </p>
          <p xml:id="i-VzP3y4ybjj5ryWWWWYsSfd">
            7 Fristående skolor
          </p>
          <p xml:id="i-5iYXqg2ysG6f6TQT3XMZYR">
            Respekten för varje individs integritet kräver mångfald. Möjligheten
            att välja mellan olika skolor, statliga, regionala, kommunala
            eller fristående gör att fler kan finna en utbildning som passar
            just honom eller henne. För varje skola gäller att det centrala
            är undervisningens kvalitet och skolans förmåga att skapa en utvecklande
            och trygg miljö för eleverna. Vi menar att de fristående
          </p>
          <pb facs="riksdagen-motions-pdf/data/200304/mot_200304_Ub_0377/mot_200304_Ub_0377-0011.pdf"/>
          <p xml:id="i-FDYGKWgUKhxM6R6MsWERG">
            skolorna ska vara ett självklart inslag i skolväsendet. De stimulerar
            till pedagogisk och organisatorisk förnyelse, ökar flexibiliteten
            och leder till effektivare resursanvändning i alla skolor, offentliga
            såväl som fristående. En reell möjlighet att välja skola kommer
            därmed alla elever och hela svenska skolan till del. För Kristdemokraterna
            är föräldrarnas och elevernas perspektiv och önskemål utgångspunkten.
            Det är helt i överensstämmelse med ett antal internationella konventioner
            som Sverige skrivit under och som tillförsäkrar föräldrarna rätten
            till inflytande över sina barns undervisning. Det gäller till
            exempel Europakonventionen, som numera är svensk lag, och FN:s
            deklaration om de mänskliga rättigheterna. Alla skall således,
            oberoende av föräldrarnas ekonomiska standard, eget handikapp
            eller andra särskilda behov, kunna välja en fristående skola.
            De fristående skolor som motsvarar specialskolan är en viktig
            del i den mångfald som eftersträvas av Kristdemokraterna. Normalt
            är Statens skolverk tillstånds- och tillsynsmyndighet för de fristående
            skolorna men regeringen har beslutat att styrelsen för en gemensam
            ny myndighet för specialskolorna skall vara tillståndsmyndighet
            för fristående skolor för funktionshindrade. Detta är ytterligare
            ett exempel på en helt oförklarlig särbehandling av de funktionshindrade.
            Kristdemokraterna anser att Statens skolverk bör vara tillstånds-
            och tillsynsmyndighet för alla fristående skolor, men självklart
            i samråd med specialskolemyndigheten.
          </p>
          <p xml:id="i-ET6unEEPq8EVTkvEjCaM5k" type="date">
            Stockholm den 3 oktober 2003 Inger Davidson (kd)
          </p>
          <p xml:id="i-BKG6bvjwEC2w8JJBtactMX">
            Sven Brus (kd) Helena Höij (kd) Dan Kihlström (kd) Kenneth Lantz
            (kd) Ulrik Lindgren (kd) Torsten Lindström (kd) Chatrine Pålsson
            (kd) Rosita Runegrund (kd) Olle Sandahl (kd) Gunilla Tjernberg
            (kd)
          </p>
          <p xml:id="i-X3v6X5A6Kt9uj3tRV9Zw3y">
            2003/04:Ub377
          </p>
          <p xml:id="i-8QCbtmP3FRYHhAgdGTqqTz">
            21
          </p>
        </div>
      </div>
    </body>
  </text>
</TEI>
