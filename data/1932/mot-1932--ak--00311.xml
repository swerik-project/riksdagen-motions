<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00311">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__311/mot_1932__ak__311-001.pdf"/>
      <fw xml:id="i-V8x1Wapd75e6CsZqAxWEVN">
        Motioner i Andra kammaren, Nr 311. öd
      </fw>
      <div xml:id="i-GmRhjA1DNEk1skCxikSJJ3" type="motHeader">
        <div xml:id="i-4J4MFVgG7fSgtDLTuvChY8" type="motTitle"/>
        <div xml:id="i-AdzHeJhSNZsSc6ocNq87AS" type="motSubmissionInfo"/>
      </div>
      <div xml:id="i-GQj8CkoumSGPZVcvKDLMh7" type="motBody">
        <div xml:id="i-9pnFwVdcPmq3Ht5cmcj9AD">
          <p xml:id="i-AVqppAfiU4Yn6bnHDBttAx">
            Nr 311.
          </p>
          <p xml:id="i-M26rv8dUbmM93kVNbtZpns">
            Herr Flyg m. fl., angående statskyrkans avskaffande m. m.
          </p>
          <p xml:id="i-Vvr76x5GKFUYeGaWyeAvvr">
            I motion nr 362 år 1930 i andra kammaren föreslogo undertecknade
            att riksdagen måtte besluta i skrivelse till regeringen anhålla
            om verkställande av en allmän utredning om och för riksdagen framlägga
            förslag rörande: a) kyrkans skiljande från staten, b) skolans
            fullständiga skiljande från kyrkan och överförande av skolans
            förvaltning under den borgerliga kommunen, samt c) sådan ändring
            av gällande ”undervisningsplan för rikets skolor”, att ämnet kristendomskunskap
            utgår och ersättes med utvidgad undervisning på de elementära
            kunskapernas område. I enlighet med andra kammarens första tillfälliga
            utskotts utlåtande nr 4 avslogs denna vår motion. Andra kammarens
            första tillfälliga utskott för- klarade att utskottet ”icke finner
            skäl föreligga att nu och på grund av den i motionen angivna motiveringen
            förorda en utredning i ärendet”. Utskottet ansåg vidare att man
            borde ”avvakta de förslag, som kunna bliva en följd av det betänkande,
            som religionsfrihetssakkunniga avgåvo 1927, till vilket 1929 års
            kyrkomöte gav sin principiella anslutning””. Vid frågans behandling
            i kammaren uppstod en långvarig och på visst sätt även intressant
            diskussion. Det visade sig att meningarna gingo mycket isär, ej
            blott mellan de olika partigrupperna utan även inom dessa. Särskilt
            den socialdemokratiska gruppen visade sig sakna även i denna fråga
            en en- hetlig uppfattning. Utskottets talesman betonade att han
            gått med på utskottets avstyrkande utlåtande dels på grund av
            motionens motivering och dels på grund av att riksdagen ”icke
            nu” borde göra någon utredning utan avvakta ”huru- vida Kungl.
            Maj:t ämnar komma med någon proposition” med anledning av religionsfrihetssakkunnigas
            betänkande av år 1927. Även herr Thomson före- trädde en liknande
            uppfattning. Trots att han ansåg ovan nämnda betänkande vittna
            ”om en diffus och oklar uppfattning om den s. k. statskyrkan”
            ansåg han att man borde avvakta, om det kommer något acceptabelt
            förslag. Då det nu gått två år sedan denna med ”icke nu” motiverade
            ståndpunkt intogs, förefaller det som detta motiv icke längre
            borde kunna anföras såsom argument mot utredning i frågan. - Herr
            Engberg konstaterade i samma debatt att Sverige icke har någon
            statskyrka utan ”ett förstatligat religionsväsen””. Gustav Vasa
            hade på sin tid avskaffat ”svenska kyrkan” och i stället inrättat
            ”kyrkoväsendet”. Herr Engbergs linje var att vi ”till att börja
            med” skulle ”avskaffa biskoparna och
          </p>
          <pb facs="riksdagen-motions-pdf/data/1932/mot_1932__ak__311/mot_1932__ak__311-002.pdf"/>
          <fw xml:id="i-B7T5V2cQFFwP2DeowjHjcw">
            6 Motioner i Andra kammaren, Nr 311.
          </fw>
          <p xml:id="i-LRQJtVk3TZkno16mKckzNf">
            införa en kyrklig överstyrelse med en generaldirektör”. Vidare
            skulle präst- valen avskaffas och prästerna tillsättas ”såsom
            övriga ämbetsmän”. Huruvida denna herr Engbergs ståndpunkt står
            i överensstämmelse med den av honom själv citerade socialdemokratiska
            programpunkten: ”Statskyrkan avskaffas, av kyrkan disponerad egendom
            stannar i samhällets ägo”, är givetvis en fråga för sig. | Mot
            den Engbergska ståndpunkten uppträdde bl. a. herr Pehrsson i Göte-
            borg. Bägge herrarna citerade professor Hjärne såsom auktoritet
            för respektive ståndpunkter. I debattens slut framträdde herr
            Forssell och konstaterade att den svenska kyrkan var en ”kommunalkyrka”.
            Det synes som om dessa axplock ur debatten skulle motivera påståendet
            att riksdagen själv skulle vara i behov av att en grundlig utredning
            i frågan företogs. Under alla förhållanden framgår att den väckta
            frågan ingalunda är tillfredsställande löst utan att strävandena
            till en förnuftig lösning måste fortsättas. Till vad i tidigare
            av den kommunistiska gruppen i frågan väckta motioner anförts,
            kan följande synpunkter anföras:
          </p>
          <p xml:id="i-HfuurbEZsW4n4fgL2BriuE">
            Rörande dispositionen av kyrkans egendomar i fastigheter, fonder
            och andra tillgångar kan näppeligen någon tvekan uppstå då bandet
            mellan staten och kyrkan en gång upplöses. Uppgifterna över den
            ecklesiastika fasta egen- domens omfattning, arealer, taxeringsvärden
            och antal fastighetsenheter äro något olika. Statistisk årsbok
            år 1931 uppger de ecklesiastika boställenas skogar år 1875 till
            299,595 hektar, varefter arealen till och med år 1929 har ökats
            till 371,213 hektar, alltså en ganska avsevärd ökning beroende
            på nyare och noggrannare uppgifter. Enligt samma källa äro de
            ecklesiastika skogarna år 1930 upptagna till ett taxeringsvärde
            av 54,932,700 kronor, det sålda virket från samma skogar redovisas
            med 638,807 kubikmeter och de genom reviren inflytande inkomsterna
            till kyrkofonden med 5,607,900 kronor. (Sid. 109 och 111.) Ej
            mindre än 75 Jo av dessa skogar bestå av produktiv skogsmark.
            För- valtningen ombesörjes av domänförvaltningen, som dock ej
            ”ens tillnärmelsevis får täckt sina kostnader för förvaltningen”.
            (Socialiseringsnämndens utred- ning om domänverket, sid. 127.)
            Sålunda har Domänförvaltningen år 1928 på denna förvaltning beräknat
            en ren förlust av 630,000 kronor, en summa som alltså utgör ett
            Domänfondens tillskott till kyrkan. De kyrkliga egendomarnas tillkomst,
            varmed också frågan om äganderätten oftast ganska nära sammanhänger,
            går långt tillbaka i historien. Äganderätten är därigenom t. o.
            m. juridiskt ytterst oklar. 1927 års prästlöneregleringssak- kunniga
            ha i sitt den 30 juni 1931 avgivna betänkande ur de länsvis år
            1904 påbörjade och 1929 fullbordade officiella redogörelserna
            för de ecklesiastika boställena, gjort en sammanställning rörande
            tillkomsten av dessa egendomar vad beträffar sju län. Enligt denna
            sammanställning skulle kronan ha direkt anslagit till kyrkan 102
            boställen, av fondmedel skulle ha inköpts 21 stycken och de av
            fösamlingarna anskaffade eller av enskilda donerade utgöra 253
          </p>
          <pb facs="riksdagen-motions-pdf/data/1932/mot_1932__ak__311/mot_1932__ak__311-003.pdf"/>
          <fw xml:id="i-7ogV6dm59qh3MQ8KcH6Bc9">
            Motioner i Andra kammaren, Nr 311. i
          </fw>
          <p xml:id="i-LcejmoxdzKMQ7PNFSw5sdw">
            stycken. De sakkunniga antaga att ytterligare 59 stycken ”sannolikt””
            tillkom- mit på samma sätt och slutligen äro 241 ”av hittills
            outrett ursprung””. Man förstår härav huru ytterligt oklara äganderättsförhållandena
            till kyrkojordarna äro. Med stöd härav har socialiseringsnämnden
            föreslagit, ”att den ecklesiastika fasta egendomen uttryckligen
            förklaras vara statsegendom””. I den mån församling kan uppvisa
            laga fång å ecklesiastik jord skulle den givetvis förbli i församlingens
            ägo, liksom prästgårdar med tomt och trädgård samt kyrka och kyrkogård.
            (Socialiseringsnämndens betänkande sid. 173—174.) Den av socialiseringsnämnden
            intagna ståndpunkten i äganderättsfrågan biträdes principiellt
            av Kammarkollegium i ett av regeringen infordrat ytt- rande, avgivet
            den 27 november 1931, och till vilket även statskontoret anslutit
            sig. Kollegium bekräftar i sitt yttrande att kyrkans ekonomiska
            och administra- tiva frågor alltsedan reformationen kontrollerats
            av statsmakterna, men att kyrkans myndigheter alltid åtnjutit
            självstyrelse i andliga frågor samt oppo- nerar sig kraftigt mot
            att föreliggande förslag av 1929 års sakkunnige av innebörd att
            avkoppla statens befogenheter härutinnan och lägga kyrkans egen-
            domar under rent kyrklig förvaltning med domkapitlen som högsta
            myndig- heter. Då de sakkunniga därvid synas ha tagit finska statskyrkan
            till före- döme fäller kollegium därom följande omdöme: ”Den finska
            kyrkan är på grund av speciella förhållanden en fullt utbildad
            korporation, ett juridiskt samfund med egen beskattningsrätt,
            med rätt att mottaga gåvor och testamen- ten samt att höra och
            svara i rättegång. Så är icke fallet i Sverige, där enligt 1686
            års kyrkolag den kyrkliga verksamhetens uppehållande är en plikt
            och uppgift för staten. Om ett införande av den finska ordningen
            åsyftas, synes den riktiga behandlingsordningen vara att kyrkan
            först i grundlagsväg konsti- tueras såsom ett rättsligt samfund
            med pastoraten och församlingarna såsom underavdelningar.” Den
            ekonomiska sidan av saken beröres ytterligare av kollegium då
            det anför: ”De sakkunnigas förslag innebär, att på pastoraten
            under kontroll av endast kyrkliga myndigheter överflytta ett fastighetsbestånd,
            delvis av kronoanslags natur, med ett värde av inemot 200 miljoner
            kronor, samt i huvudsak rätten till avkastningen av kyrkofonden,
            55 miljoner kronor och det ingående anslaget å omkring 5 miljoner
            årligen.” Av vad vi här anfört följer att statskyrkan står och
            faller med ägande- rätten till dess världsliga egendomar. Redan
            vid reformationen var präster- skapet så fördomsfritt att de luterska
            prästerna mycket gärna övertogo de prästerliga boställena, som
            sedan länge ägts av deras katolska kolleger, sedan dock Gustav
            Vasa indragit alla klostrens och kanikernas gods och hemman. Och
            på dessa påvekyrkans gods har det luterska prästerskapet ständigt
            till en del vegeterat. Ett faktum är att kyrkan ännu i dag innehar
            en stor mängd egendomar, som redan under medeltiden hamnat i påvekyrkans
            händer som bot för begångna förbrytelser, som lösen för själarnas
            frälsning efter döden, som ersättning för de katolska prästernas
            förböner för de avlidnas själar eller
          </p>
          <pb facs="riksdagen-motions-pdf/data/1932/mot_1932__ak__311/mot_1932__ak__311-004.pdf"/>
          <fw xml:id="i-JZhXP7gjbZgFiJhzK2guoT">
            8 Motioner i Andra kammaren, Nr 311.
          </fw>
          <p xml:id="i-S4da1dsPHbyF2pknA1pdF1">
            som gåvor till kloster och klosterbröder. Kyrkan har alltid strävat
            att föröka sina rikedomar. Till Västerås riksdag 1527 skrev Gustav
            Vasa att präster, munkar, kyrkor och kloster ägde två tredjedelar
            av alla gods och hemman i riket, medan kronan och ridderskapet
            samt troligen skattebönderna endast ägde en tredjedel. Gustav
            Vasas ”kyrkoplundring”” inbringade till kronan 20,000 hemman,
            och av dessa skulle 13,000 ha tagits från klostren och ”'de andelige”.
            (Boöthius: Svenska hemman, sid. 117, anära delen.) Lantkyrkornas
            och präster- skapets enskilda egendomar samt ”prästebol”” och
            ”klockarebol”” lämnades oberörda av denna reduktion. I en senare
            tid har Forssell beräknat att 13,700 kyrkofastigheter, däribland
            6,300 kyrko- och prästhemman indrogos till kronan. Av dessa behöll
            Gustav Vasa själv en stor del för egen räkning, vilka under namn
            av ”arv och egne hemman”, inskrevos i jordeböckerna, men sedermera
            disponerades för kronans räkning. Med vad ovan anförts synes mycket
            av vad som var föremål för debatt vid kammarens behandling av
            motion nr 362 år 1930 blivit belyst. Klart framgår att dessa förhållanden
            icke kunna få bestå medan riksdagen nöjer sig med att vänta på
            ett eventuellt ingripande av regeringen. Därtill kommer, att det
            i en tid som vår då nya, såväl direkta som indirekta skatter läggas
            på folket, detta har större rätt än tidigare att kräva befrielse
            från kyrkoskatten. Den enskilde individen behöver ej längre anlita
            prästen vare sig till dop, konfirmation eller begravning. Prästerna
            av högre eller lägre grad, dessa folket påtvingade obehövliga
            tjänstemän, böra försörjas av dem som har behov av deras själavård.
            De stora summor som årligen tvångsutdebiteras till kyrkliga ändamål
            böra användas till nyttiga ändamål, till de fattigas materiella
            stöd- jande eller stanna hos den skattebetalande. Av dessa skäl
            ha vi ånyo framfört vår motion. Tillmötesgående vissa i förut
            nämnda debatt framförda önskemål får vi härmed föreslå,
          </p>
          <p xml:id="i-Xwa4GLeMSoo4eJZ9xk7sBo">
            att riksdagen besluter att i skrivelse till regeringen anhålla
            om verkställandet av en skyndsam allsidig utredning om och för
            riksdagen framlägga förslag rörande: a) statskyrkans avskaffande,
            b) kyrkofondens och de kyrkliga egendomarnas fullstän- diga och
            oberoende disponering av staten.
          </p>
          <p xml:id="i-4StoR4dQ8Sz9uGRqqYpiq8" type="date">
            Stockholm den 22 januari 1932.
          </p>
          <p xml:id="i-DW2NLFvCmbmPXZZeNQGHj4" type="signatureBlock">
            Nils Flyg. K. Kilbom. Edoff Andersson. Aug. Spångberg. Victor
            Herou. Verner Karlsson. 0. Öhman. J. P. Dahlén.
          </p>
          <p xml:id="i-3tX3QXxLyVev9cJfnMwSpd">
            Stockholm, Tryckeriaktiebolaget Tiden, 1932.
          </p>
        </div>
      </div>
    </body>
  </text>
</TEI>
