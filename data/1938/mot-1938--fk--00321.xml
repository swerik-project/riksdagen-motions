<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__321/mot_1938__fk__321-001.pdf"/>
      <div type="motHeader" xml:id="i-FpTf3s3zrMuKfS6DL4yPmo">
        <div type="motTitle" xml:id="i-Cf1eUZwWN2gyoLVWctLpQB"/>
        <div type="motSubmissionInfo" xml:id="i-E2PgbfNiNbHrBKVjcryqTi"/>
      </div>
      <div type="motBody" xml:id="i-WdjZvhrz22uS8sVUXdFzqX">
        <div xml:id="i-AWMTCYgPtudhkh4bWdD47N">
          <p xml:id="i-JQmd9B5x5xSYnWzeJKVNhn">
            Motioner i Första kammaren, Nr 321. 13
          </p>
          <p xml:id="i-SbjF5MgQx546Lp3AucxxKX">
            Nr 321
          </p>
          <p xml:id="i-GTQxrzLQaEQhwGiasHhbn9">
            Av herr Holmström m. fl., : anledning av Kungl. Maj:ts proposition
            med förslag till omläggning av den direkta statsbeskattningen
            m. m.
          </p>
          <p xml:id="i-Uc5HCKDwcBqREj3ZX68Wii">
            Det i propositionen nr 258 vid innevarande års riksdag framlagda
            förslaget till omläggning av den direkta statsbeskattningen m.
            m. innefattar i för- hållande till gällande rätt högst väsentliga
            förändringar beträffande den viktiga frågan om ortsavdragen. Ej
            minst är detta fallet beträffande de däri ingående s. k. familjeavdragen
            och framför allt då avdragen för — som det heter såväl i de nu
            tillämpliga kommunal- och statsskatteförfattningarna som i de
            av Kungl. Maj:t föreslagna nya författningstexterna — »Hemmavarande
            eller av den skattskyldige helt eller delvis underhållet barn
            — — —.» Bland de sålunda föreslagna nyheterna torde måhända kunna
            förväntas, att den allmänna höjningen av barnavdraget i förening
            med den extra förhöj- ningen av avdraget för det tredje barnet
            och de därpå följande barnen i samma familj eller till en och
            samme skattskyldige skall kring sig samla det mesta intresset.
            Nämnda förhöjningar föreslås för närvarande endast vid stats-
            beskattningen men torde, om icke det med dem avsedda syftet helt
            eller delvis skall förfelas, inom en nära framtid att i en eller
            annan form beslutas även för kommunalbeskattningens vidkommande,
            förutsatt att förslaget i avseende å förstnämnda beskattning bifalles
            av årets riksdag. Emellertid innefattar propositionen därutöver
            några högst beaktansvärda ändringar på hithörande område. Dessa,
            som redan nu föreslås till införande i både kommunalskattelagen
            och förordningen om statlig inkomst- och för- mögenhetsskatt,
            äro bland andra dels att maximiåldern för barn, som grunda rätt
            till familjeavdrag (»åldersgränsen»), höjts från 16 till 18 år,
            dels ock att beloppet av den egna inkomst för barnet, som utesluter
            från rätten till sådant avdrag (»inkomstgränsen»), höjts från
            450 kronor till 600 kronor. Vi ha med tillfredsställelse konstaterat
            den så gott som enstämmiga upp- fattning, vilken enligt de avgivna
            yttrandena över 1936 års skattekommittés betänkande synes råda
            därom, att en höjning av åldersgränsen är av behovet påkallad,
            för att inte säga ofrånkomlig. Men vi kunna icke undgå att känna
            förundran över att icke krav på större höjning än till 18 år mera
            allmänt fram- ställts. Dock lär detta närmast vara att tillskriva
            den omständigheten, att knappast någon av de hörda myndigheterna
            på grund av sin ämbetsuppgift och de intressen, myndigheten i
            främsta rummet satts att bevaka, känt sin särskilda uppgift vara
            att slå vakt om de krav, vilka i förevarande hänseende kunna framställas.
            Vi erinra emellertid om att överståthållarämbetet och två
          </p>
          <pb facs="riksdagen-motions-pdf/data/1938/mot_1938__fk__321/mot_1938__fk__321-002.pdf"/>
          <p xml:id="i-SW2Ban5JY1zr3KZ8PKVdhT">
            14 Motioner i Första kammaren, Nr 321.
          </p>
          <p xml:id="i-3FzszhfNtqEXPd9qDxW59S">
            länsstyrelser på sin tid i yttranden över befolkningskommissionens
            betänkande förordade höjning till 21 år samt att riksräkenskapsverket
            i dylikt yttrande ifrågasatte rätt till avdrag för varje i livet
            varande barn utan inskränkning till viss ålder. Om förslagen nu
            icke upprepats, är detta av berörda skäl endast naturligt och
            betyder givetvis ingalunda att ämbetsverken frånträtt sin upp-
            fattning på nämnda punkt. För oss är det uppenbart, att den materiella
            rätten blir på ett synnerligen bristfälligt sätt tillgodosedd
            med ett barnavdrag som, under i övrigt oför- ändrade förhållanden,
            helt plötsligt upphör i och med att barnet uppnår en viss ålder.
            Ju lägre denna ålder är, dess mera accentueras bristfälligheten.
            Nuvarande åldersgräns går vid 16 år eller rättare vid 15!/2 år
            (ty detta blir medelåldern för beskattningsåret; ett barn som
            fyllt 16 år t. ex. den 31 december är uteslutet från avdragets
            erhållande) och den föreslagna gränsen går vid 18 år eller, efter
            nyss angiven beräkningsgrund, vid 17!/2 år. Det finns ingenting
            som säger, att just denna gräns är den rätta. I själva verket
            har lag- stiftningen under de år barnavdraget över huvud taget
            förefunnits gjort åt- skilliga famlande försök att nå »idealgränsen»,
            uppenbarligen dock utan att lyckas. Det i egentlig mening effektiva,
            vid såväl kommunal- som stats- beskattningen tillämpliga avdraget
            infördes genom lagstiftning först år 1920 och gällde för barn
            under 21 år. Gränsen sänktes år 1922 till 18 och år 1928 till
            16 år. Såsom skäl för sistberörda sänkning åberopades endast,
            att åldern lämpligen borde sammanfalla med den i fattigvårdslagen
            stadgade minderårig- hetsgränsen. Detta var näppeligen någon rationell
            grund, och man har också, som sagt, frångått densamma i det senaste
            förslaget. Vad är det då som ligger bakom fixerandet av åldersgränsen
            just till 18 år? Såvitt vi kunna finna är det närmast detta uttalande
            av 1936 års skatte- kommitté (dess betänkande sid. 121): »Kommittén
            har liksom befolknings- kommissionen och flertalet av de hörda
            myndigheterna icke velat föreslå höj- ning av åldersgränsen längre
            än till 18 år. Principiellt kunde det möjligen försvaras, att
            föräldrar, som även efter det barnen fyllt 18 år sörja för deras
            underhåll och uppfostran, tillerkändes familjeavdrag för dem.
            I flertalet fall försörja emellertid barnen vid nämnda ålder sig
            själva, i många fall dess- förinnan, och de betala själva skatt
            för sin inkomst. På grund härav torde 18-årsgränsen få anses vara
            den lämpligaste. Kommittén har icke heller kunnat helt bortse
            från den synpunkten, att påkostandet av högre utbildning åt barn
            i viss mån kan betraktas såsom en kapitalplacering, varigenom
            barnets blivande försörjningsmöjlighet i de flesta fall blir större
            än om själva kapi- talet kommit barnet till godo. Skäl lära därför
            saknas att utöver viss gräns i beskattningsavseende gynna ifrågavarande
            barn i jämförelse med dem som tidigt komma ut i förvärvsarbete.»
            I det sålunda återgivna uttalandet finns en punkt, som oemotsägligen
            är riktig, nämligen den som handlar om det principiellt berättigade
            i medgivande av avdrag jämväl efter 18 års ålder (därvid dock
            reservation skall göras för ordet »möjligen»). Det övriga yttrandet
            är ej av beskaffenhet att stå sig inför
          </p>
          <pb facs="riksdagen-motions-pdf/data/1938/mot_1938__fk__321/mot_1938__fk__321-003.pdf"/>
          <p xml:id="i-J9Ahb71UTmzGCoRgchzSFf">
            Motioner i Första kammaren, Nr 321. 15
          </p>
          <p xml:id="i-GyG5qmiob995bcfMMnxgJv">
            en närmare granskning. Orsaken till att ett relativt fåtal myndigheter
            yttrat sig för höjning av åldersgränsen över 18 år har här redan
            berörts. Befolk- ningskommissionen har erkänt det ur vissa synpunkter
            berättigade i att höja gränsen till exempelvis 21 år men hänvisat
            till att det vore »jämförelsevis sällan förekommande, att barnens
            försörjning bestredes av föräldrarna, sedan de fyllt 18 år». Därjämte
            har kommissionen — och detta är nogsamt att märka — hänvisat till
            den av kommissionen föreslagna särskilda »ungkarlsskatten», från
            vilken avdrag eller befrielse skulle erhållas även sedan barnet
            vuxit upp. Ungkarlsskatten kom aldrig under riksdagens prövning,
            och den kompensa- tion, som i och med nämnda skatts införande
            utlovats för föräldrar med vuxna barn, blir följaktligen icke
            verklighet. När det hänvisas till att i flertalet fall barnen
            vid 18 års ålder försörja sig själva, så utgör detta icke något
            skäl att vägra avdraget i de övriga fallen. Ty det är just avdragsbehovet
            i de fall, där barnen i trots av uppnådd ålder av 18 år ännu icke
            erhållit egen inkomst uppgående (enligt propositionens förslag)
            till 600 kronor, som enligt vår mening med det största eftertrycket
            ropar på att bli tillfredsställt — allra synnerligast naturligtvis
            när barnet icke har någon som helst inkomst utan helt är beroende
            av hjälpen från för- äldrarna. Här ligger frågans egentliga kärnpunkt.
            Vi skulle vilja uttrycka vår upp- fattning sålunda: Det kan visserligen
            vara riktigt och är väl understundom nödvändigt att lagstifta
            för genomsnittet, eller om man så vill för majoritets- fallen.
            Men där någon olägenhet vid rättstillämpningen icke skulle vållas
            genom att hänsyn också toges till deras berättigade krav, vilka
            väl icke till- höra samma kategori som det absoluta flertalet
            men likväl utgöra en högst beaktansvärd del av det hela — där
            bör sådan hänsyn tagas. Från detta utgångsläge måste det sägas,
            att icke något hinder uppreser sig mot att slopa åldersgränsen
            för barnavdragets åtnjutande. Inkomstgränsen skulle enligt propositionen
            höjas till 600 kronor, d. v. s. den skulle samman- falla med gränsen
            för skatteplikt över huvud taget. Det hela blir då ytterst enkelt
            i tillämpningen. Varje skattskyldig, som har ett eller flera barn
            — hemmavarande eller av honom helt eller delvis underhållna —
            vilka icke själva äro skattskyldiga för inkomst, äga rätt till
            avdrag för barnen. Att denna lösning är rättvis och välbefogad,
            åtminstone i de fall då barnets inkomst är helt ringa eller ingen,
            torde icke av någon kunna bestridas. Orsaken till barnets uteblivna
            inkomst må därvid vara vilken som helst, studier, arbetslöshet
            eller sjukdom. Av naturliga skäl kommer här närmast 1 åtanke de
            fall, där fortsatta studier föranleda till utebliven inkomst.
            Skatte- kommittén har uttalat, att kostnaderna för studier skulle
            vara att betrakta såsom en kapitalplacering, vilken i framtiden
            avkastar mera än om däremot svarande belopp direkt kommit barnet
            till godo. (Se det ovan intagna citatet.) I den mån detta är riktigt
            bör likväl erinras, att den sålunda för- stärkta försörjningsmöjligheten
            i framtiden tar sig uttryck i högre inkomst, vilken i sin tur
            blir beskattad. Under alla omständigheter måste det anses
          </p>
          <pb facs="riksdagen-motions-pdf/data/1938/mot_1938__fk__321/mot_1938__fk__321-004.pdf"/>
          <p xml:id="i-LBUvWso9cmFvRrNLrQzzrJ">
            16 Motioner i Första kammaren, Nr 321.
          </p>
          <p xml:id="i-LGP3riwv7sdetg4BbCMg6U">
            vara felaktigt att här, såsom kommittén gjort, tala om ett gynnande
            av ifråga- varande barn i jämförelse med dem som tidigt komma
            i förvärvsarbete — det är ju inte alls barnen som tillgodoses,
            utan det är deras skattskyldiga för- äldrar som erhålla en synnerligen
            måttligt tilltagen kompensation för sina utgifter för barnen.
            Man får icke glömma, att dessa utgifter ej äro helt och hållet
            frivilliga. Enligt 1920 års lag om barn i äktenskap upphör underhålls-
            skyldigheten ej, »innan barnet erhållit den utbildning, som med
            hänsyn till föräldrarnas villkor och barnets anlag må finnas tillbörlig»,
            och enligt 1917 års lag om barn utom äktenskap upphör barnets
            rätt till underhåll visserligen såsom regel vid 13 års ålder,
            men undantag göres i fall, »där barnets anlag och omständigheterna
            i övrigt föranleda, att barnet bör erhålla fortsatt utbildning».
            Vi vilja med ett exempel söka visa befogenhet av vår i denna sak
            intagna ståndpunkt. En inkomsttagare inom den s. k. medelklassen
            har 10,000 kronors inkomst (ingen förmögenhet). Han har hustru
            och tre barn, 20, 18 och 12 år gamla. Alla barnen bo hemma och
            studera. Om mannen är bosatt i Stock- holm, uppgår statsskatten
            enligt propositionens förslag till 351 kronor 35 öre. En annan
            inkomsttagare har 5,000 kronors inkomst samt hustru och tre hemma-
            varande barn i nämnda ålderslägen. Den 20-årige sonen (eventuellt
            dottern) har en arbetsinkomst av 3,000 kronor, den 18-årige en
            inkomst av 2,000 kronor. Summa för alla tre inkomsttagarna 10,000
            kronor. Statsskatten skulle vid bosättning i Stockholm uppgå till
            respektive 80 kronor 55 öre, 83 kronor 70 öre och 30 kronor 60
            öre, eller tillhopa 194 kronor 85 öre. Detta belopp mot- svarar
            något mer än hälften av den först nämnde inkomsttagarens skatt.
            Vad är skillnaden i skattekraft? Det är 1 första hand det uteblivna
            familjeavdraget för två barn, som för- anleder den hårdare beskattningen
            för den i exemplet nämnde inkomsttagaren med 10,000 kronors inkomst.
            Men även progressiviteten i beskattningen bidrager därtill. Därest
            familjeavdrag medgåves för de två »vuxna» barnen, skulle faderns
            skatt stanna vid 219 kronor 70 öre. I förhållande till den andre
            i exemplet nämnde husfaderns och hans hemmavarande barns samman-
            lagda skatt utgör detta ett rimligt belopp. I trots av vad nu
            anförts till stöd för ett fullständigt slopande av ålders- gränsen
            för barnavdrags åtnjutande, måste vi förutsätta, att invändningar
            komma att resas mot en så genomgripande åtgärd. Huruvida de statsfinan-
            siella skälen jämte hänsyn till skattebördans överflyttning å
            andra skatte- dragare härvidlag äro av väsentlig betydelse kunna
            vi icke tillfullo utreda, men vi anse oss med bestämdhet kunna
            förutsätta, att så icke är fallet. Skatte- kommittén har utrönt,
            att höjningen av åldersgränsen från 16 till 18 år skulle innebära
            en sänkning av statsskatten å tillhopa cirka 0.5 miljoner kronor.
            Detta är ju knappast en siffra som kan avskräcka, och då det ej
            lär kunna förmodas, att ett totalt borttagande av åldersgränsen
            har nämnvärt större ekonomisk betydelse för det allmänna — även
            med kommunalskatterna av olika slag skall här räknas — finna vi
            icke någon grund för betänkligheter. En tänkbar invändning är
            den, att vissa hemmavarande barn år efter år kunna
          </p>
          <pb facs="riksdagen-motions-pdf/data/1938/mot_1938__fk__321/mot_1938__fk__321-005.pdf"/>
          <p xml:id="i-NMSPbTXe6SAUEJuMVaHUZ1">
            Motioner i Första kammaren, Nr 321. 17
          </p>
          <p xml:id="i-9fHSSqiswoznv15AWMasA3">
            gå med en inkomst av inemot 600 kronor och således utan egen
            skatteplikt, under det att samtidigt, enligt vårt förslag, barnavdrag
            skulle åtnjutas av fadern. Därvidlag lär man i första hand tänka
            på de i faderns näring syssel- satta barn, vilka åtnjuta fri kost
            och fri bostad samt viss, till beloppet må- hända icke fixerad
            lön. Emellertid vilja vi då erinra, dels att enligt allmänt vedertagen
            praxis de s. k. hemmasönernas, respektive hemmadöttrarnas, för-
            måner i hemmet numera uppskattas till sådant belopp, att 600 kronors-
            gränsen uppnås, dels att för övriga arbetsanställda inkomsten
            snart nog upp- går till detta belopp och dels att den anmärkta
            ojämnheten även vid bestäm- mandet av åldersgränsen till 18 år
            i viss, ej obetydlig mån föreligger. Ur nu angiven synpunkt kunde
            det anses riktigast att bibehålla inkomstgränsen vid 450 kronor,
            eventuellt sätta den än lägre, något som vi dock icke vilja förorda.
            Skulle nu så vara, att riksdagen icke finner sig kunna helt slopa
            ålders- gränsen, hemställa vi, att densamma åtminstone icke måtte
            dragas tidigare än vid 21 år. Därmed skulle redan mycket vara
            vunnet. Gränsen förefaller också naturligare än 18-årsgränsen.
            Vid 21 års ålder blir barnet myndigt och äger självt utan inskränkning
            råda över sig och sitt gods, alltså bland annat fatta beslut av
            ekonomisk innebörd rörande sin framtid. Vid samma ålder upphör
            föräldrarnas vårdnad om barnet enligt ovan åberopade författningar.
            Faders (eller moders) skattskyldighet för hemmavarande barns förmögenhet
            enligt 14 8 förordningen om statlig inkomst- och förmögenhetsskatt
            upphör ock när barnet fyllt 21 år. I denna framställning böra
            icke frågorna om rätt till avdrag för periodiskt understöd och
            rätt till särskilt avdrag på grund av väsentligen nedsatt arbets-
            förmåga (»avdrag för ömmande omständigheter») förbigås. Dessa
            avdrag bjuda i viss, men synnerligen inskränkt omfattning kompensation
            för ute- blivet familjeavdrag för barn. Beträffande periodiskt
            understöd gäller som bekant, att avdrag därför icke får åtnjutas,
            när givaren och mottagaren till- höra samma hushåll och icke heller
            när understödet utgått för mottagarens undervisning eller uppfostran.
            Avdraget för nedsatt skatteförmåga är ganska otjänligt för det
            här avsedda syftet, i det att skattemyndigheterna visat stor obenägenhet
            att medge avdrag så fort den skattskyldige kommit upp till viss,
            tämligen låg inkomstnivå. Därtill är avdraget maximerat till 700
            respektive 1,000 kronor (utan »bankning») vid kommunal- och statsbeskattningen.
            För den inkomsttagare, tillhörande medelklassen, vilken nämndes
            i det ovan an- förda exemplet, är ingendera av dessa avdragsformer
            tillämplig. Därest, på sätt 1936 års skattekommitté utfäst, frågan
            om avdrag för perio- diska understöd skulle av kommittén upptas
            till översyn, eventuellt i sam- råd med kommunalskatteberedningen,
            äro vi likväl icke benägna att anta, att på denna väg någon tillfredsställande
            lösning av här ifrågavarande spörs- mål står att vinna. Det av
            oss omfattade önskemålet skulle därvid ernås alle- nast genom
            borttagande av de två grundläggande villkor för avdragets åtnju-
            tande, om vilka nyss förmäldes.
          </p>
          <p xml:id="i-9MPyL2XeuLopsxQze2rdLD">
            Bihang till riksdagens protokoll 1938. 3 saml. Nr 319—4322. 108088
            2
          </p>
          <pb facs="riksdagen-motions-pdf/data/1938/mot_1938__fk__321/mot_1938__fk__321-006.pdf"/>
          <p xml:id="i-AvVgjemc6tzVuT6WKrUUPE">
            18 Motioner + Första kammaren, Nr 321.
          </p>
          <p xml:id="i-9ABAGitEyiySwfkwPSM66j">
            Bifall till av oss här framställda yrkanden föranleder omarbetning
            även av bestämmelserna om rätt till avdrag för värdet av hemmavarande
            barns arbete i den skattskyldiges verksamhet, detta jämväl sådana
            bestämmelserna utformats i propositionen nr 258. Även bortsett
            från vår framställning synes den föreslagna formuleringen av 20
            $ kommunalskattelagen med tillhörande anvisningar ge anledning
            till viss anmärkning. Vid läsning av författnings- rummet i fråga
            bibringas man genom e conrario-slut den uppfattningen, att barn
            som fyllt 18 år alltid skulle räknas såsom tillhörande arbetspersonalen,
            oavsett om barnet har inkomst uppgående till beskattningsbart
            belopp eller ej. Med kännedom om den benägenhet, som på sina håll
            föreligger att ut- tunna beskattningsunderlaget genom att avdraga
            lön och kost till samtliga hemmavarande barn, vare sig de verkligen
            varit behövliga i faderns näring eller icke, anse vi 20 &amp; med
            anvisningar böra avfattas på sådant sätt, att miss bruk i nämnda
            hänseende i möjligaste mån förebygges. På anförda grunder få vi,
            sammanfattningsvis, hemställa,
          </p>
          <p xml:id="i-5BdEUHSNaTzfF9JHWtHcTi">
            att riksdagen måtte besluta sådana ändringar i förordningen om
            statlig inkomst- och förmögenhetsskatt och i kommunal- skattelagen,
            som föranledas av vårt yrkande om rätt till familje- avdrag för
            barn utan avseende å barnets ålder, att för den händelse nyssberörda
            yrkande icke kan bifallas sådana ändringar måtte beslutas, som
            föranledas av att rätt till avdrag för barn medgives så länge
            barnet icke vid vederbörande taxeringsårs ingång uppnått 21 års
            ålder, samt att i varje fall hänsyn måtte tagas till vad ovan
            anförts rörande avfattningen av 20 $ kommunalskattelagen med därtill
            hörande anvisningar.
          </p>
          <p xml:id="i-DL84iGvKhEJkpTFH5oqJKh">
            Stockholm den 21 april 1938.
          </p>
          <p xml:id="i-MBcVX8n8B2JSpAEdUuvLS">
            Nils Holmström. G. A. Björkman. C. F. Carlström.
          </p>
          <p xml:id="i-RANKn2ZStwBEY2bJtLPwbg">
            Carl Bengtsson. P. Sandström. Ivar Öman.
          </p>
        </div>
      </div>
    </body>
  </text>
</TEI>
