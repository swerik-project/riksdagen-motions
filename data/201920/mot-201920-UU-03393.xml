<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03393">
  <teiHeader>
    <fileDesc>
      <titleStmt>
        <title>med anledning av skr. 2019/20:18 Arbetet i frågor som rör Kina</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3393 av Hans Wallmark m.fl. (M)</title>
          <idno type="rdwebb">H7023393</idno>
          <rs type="number">3393</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023393/text</ref>
          <ref type="dokument_url_html">http://data.riksdagen.se/dokument/H7023393</ref>
          <ref type="dokumentstatus_url_xml">http://data.riksdagen.se/dokumentstatus/H7023393</ref>
          <ref type="docx">http://data.riksdagen.se/fil/D6BE7460-152E-4D1F-991F-148DB8C6AD30</ref>
          <ref type="pdf">http://data.riksdagen.se/fil/F4B32D71-C073-48A7-A3F0-2520DEE98AF0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-UAEadec43Qa8SJK7qv2uJw"/>
        <correspContext corresp="i-UAEadec43Qa8SJK7qv2uJw">
          <ref>Skrivelse 2019/20:18</ref>
        </correspContext>
        <correspAction xml:id="i-2pam4HawMHcVS1ZDD8KB5m" type="signed"/>
        <correspContext corresp="i-2pam4HawMHcVS1ZDD8KB5m">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction type="submitted" xml:id="i-5siSQbShijb62imKrhTsmM">
          <date when="2019-10-16"/>
          <time when="14:39:21"/>
        </correspAction>
        <correspAction type="reviewed" xml:id="i-3z8UZwTDH91V8yzCywerh2">
          <date when="2019-10-17"/>
          <time when="17:48:58"/>
        </correspAction>
        <correspAction type="dismissed" xml:id="i-gG2NKLkgX8hCaFScB78k2">
          <date when="2019-10-18"/>
        </correspAction>
        <correspAction type="referred" xml:id="i-NmXB2XhEwY64At2JswzJBf">
          <date when="2019-10-22"/>
        </correspAction>
        <correspAction type="assigned" xml:id="i-AcXqVexiC4gRHtowsMpxKj">
          <date when="2019-12-17"/>
          <time when="16:24:27"/>
        </correspAction>
        <correspContext corresp="i-AcXqVexiC4gRHtowsMpxKj">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-26NNh1gHad1qEEmMFTtAg2"/>
        <correspContext corresp="i-26NNh1gHad1qEEmMFTtAg2">
          <ref type="uppgift">2019/20:UU4</ref>
          <ref type="ref_dok_id">H701UU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU4</ref>
          <ref type="ref_dok_titel">Arbetet i frågor som rör Kina</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3393 av Hans Wallmark m.fl. (M) med anledning av skr. 2019/20:18 Arbetet i frågor som rör Kina</div>
      </div>
      <div type="motBody">
        <div type="motProposal" subtype="förslag">
          <head xml:id="i-STwfe6bfwT3s9fseJu5Ddw">
            Förslag till riksdagsbeslut
          </head>
          <list style="ol">
            <item xml:id="i-3hBZcWndXQXTdfLSUfzoBC">
              Riksdagen ställer sig bakom det som anförs i motionen om ett
              strategiskt förhållningssätt till utvecklingen i Kina och tillkännager
              detta för regeringen.
            </item>
            <item xml:id="i-ZM2gM6yh7DCXKsYdEqR2r">
              Riksdagen ställer sig bakom det som anförs i motionen om ett
              gemensamt europeiskt förhållningssätt i relationen till Kina och
              tillkännager detta för regeringen.
            </item>
            <item xml:id="i-FigaAydxgtzfPtrf7p2jqq">
              Riksdagen ställer sig bakom det som anförs i motionen om Sveriges
              förmåga att skydda näringsliv och forskning från industrispionage
              och tillkännager detta för regeringen.
            </item>
            <item xml:id="i-WS5UEGuV8qmnEXst2vcycz">
              Riksdagen ställer sig bakom det som anförs i motionen om att
              regeringen bör ge underrättelsemyndigheterna i uppdrag att utveckla
              en strategi kring hur svenska universitet och högskolor ska kunna
              arbeta med screening och vid behov samarbeta kring detta, och
              detta tillkännager riksdagen för regeringen.
            </item>
            <item xml:id="i-GVwshWrF5JGRB2wN5JeWtd">
              Riksdagen ställer sig bakom det som anförs i motionen om att
              verka för handel och marknadstillträde på lika villkor och tillkännager
              detta för regeringen.
            </item>
            <item xml:id="i-EKmc2XPa4NHH5i4auChX98">
              Riksdagen ställer sig bakom det som anförs i motionen om stärkt
              samarbete kring 5G och cybersäkerhet och tillkännager detta för
              regeringen.
            </item>
            <item xml:id="i-CuWwMAwdWhxJmQsbDXk4ky">
              Riksdagen ställer sig bakom det som anförs i motionen om att
              främja demokrati, mänskliga rättigheter och jämställdhet i kontakter
              med Kina och tillkännager detta för regeringen.
            </item>
            <item xml:id="i-HJdmwxrVeRikyDa4tXjf6C">
              Riksdagen ställer sig bakom det som anförs i motionen om stärkt
              samarbete för att möta klimatutmaningarna och tillkännager detta
              för regeringen.
            </item>
            <item xml:id="i-HgDeDRe1cvH8zL43C9BM45">
              Riksdagen ställer sig bakom det som anförs i motionen om att
              det planerade Kinacentret bör prioritera verksamhet till nytta
              för de aktörer i det svenska samhället som arbetar med Kina, och
              detta tillkännager riksdagen för regeringen.
            </item>
            <item xml:id="i-92KDZE734i9cA77Ct87xne">
              Riksdagen ställer sig bakom det som anförs i motionen om utmaningar
              i förhållande till Belt and Road Initiative liksom samarbeten
              i 17 + 1-formatet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-X9HkFHNck8xWNwAgeSENza">
            Motivering
          </head>
          <p xml:id="i-Fc1kgVoU3HLVCM1ZzX4Q57">
            Sverige behöver en sammanhållen Kinastrategi för att värna om
            svenska intressen och värderingar. Det svenska förhållningssättet
            i frågor som rör Kina ska ses som en del av EU:s strategiska hållning.
            Sverige ska visa ledarskap i EU när det gäller att utveckla och
            stärka arbetet som rör Kina.
          </p>
          <p xml:id="i-79hu6F3mg7x6PEfhBAJz4B">
            Moderaterna välkomnar att en bred redogörelse om Kina nu tagits
            fram av Utrikes­departementet. Moderaterna har länge efterfrågat
            en strategi. I Sverige liksom runt om i Europa finns i dag ett
            stort behov av att öka kunskapen om Kina, dels beträffande de
            utmaningar människor och företag möter i landet, dels beträffande
            hur Pekings globala ambitioner påverkar Sverige, EU och den regelbaserade
            internationella ordningen, vilken vi värnar om.
          </p>
          <p xml:id="i-SoU1tvGt8YNsbCRDPcdhgu">
            Den tillväxt och välståndsökning som vi möter i dagens Kina har
            inte alltid varit given. De blodiga experimenten under folkrepublikens
            första decennier ledde till svält och förtryck. Mellan 40 och
            70 miljoner människor dog som ett resultat av kommunismen. Brytpunkten
            blev påtaglig när Deng Xiaoping lade om kursen för den ekonomiska
            politiken. Företagsamhet och försök till öppenhet ledde Kina från
            fattigdom till rollen som ekonomisk stormakt.
          </p>
          <p xml:id="i-C7e98HQHA5gmg4AvvgJsq2">
            Det finns goda skäl att välkomna Kinas välståndslyft. Samtidigt
            har den ekonomiska liberaliseringen under senare år ersatts av
            en ökad politisk konsolidering av samhälle och ekonomi. I dag
            finns inte längre några förhoppningar om en reformering av kommunistpartiet.
            Att Kina är en enpartistat påverkar utvecklingen i landet såväl
            som dess relation till omvärlden. Auktoritära politiska system
            innebär en påtaglig oförutsägbarhet.
          </p>
          <head type="h2" xml:id="i-DqQjrfLzaeQzZ28bVozHFv">
            Ett gemensamt europeiskt förhållningssätt
          </head>
          <p xml:id="i-32nnVWKf4fVyZGjpqAiABK">
            EU är Sveriges viktigaste utrikespolitiska plattform. För det
            svenska förhållningssättet till Kina är således EU:s Kinastrategi
            från 2016 samt den strategiska hållningen, ”Strategic Outlook”,
            som EU:s utrikestjänst och kommissionen lade fram i mars 2019,
            viktiga grundsatser. Policydokumentet från tyska industriförbundet
            BDI ”Partner and Systemic Competitor – How Do We Deal With China’s
            State-Controlled Economy?” ger därtill intressanta perspektiv.
            Ett gemensamt europeiskt förhållningssätt och en god EU-samordning
            i frågor som rör Kina är avgörande för vår förmåga att värna om
            intressen och värderingar.
          </p>
          <p xml:id="i-JjRntACZebnoNMaQczMEoX">
            Flera EU-länder blir alltmer beroende av Kina. På många håll
            har en växande kinesisk ekonomi och kinesiska investeringar varit
            välkomna i en tid när Europa genomgått en finanskris och en period
            av låg tillväxt. År 2012 etablerades ett mer formellt samarbete,
            numera känt som 17 + 1 mellan Kina och länder i Central- och Östeuropa.
            Elva av de europeiska länderna i samarbetet är EU-medlemmar. När
            enskilda medlemsländer blir alltmer beroende av Kina riskerar
            dock möjligheten till EU-gemensamma ageranden att försvåras. Det
            är därför av stor betydelse att EU solidariskt motverkar påtryckningar,
            liksom påverkansoperationer och angrepp, mot enskilda medlemsstater
            som på egen hand svårligen kan hantera relationen till Peking.
          </p>
          <p xml:id="i-R9qKT8BdHSK2DL6TF4BJUG">
            Hur EU väljer att agera i strategiska frågor observeras i Peking.
            En förstärkt europeisk utrikespolitik där EU talar med en röst
            i internationella sammanhang och tydligt står upp för den regelbaserade
            internationella ordningen är därför av stor betydelse. Det gäller
            inte minst i frågan om unionens förhållningssätt till Rysslands
            brott mot den europeiska säkerhetsordningen.
          </p>
          <p xml:id="i-SvEZgW2xf19joRMbxBUbmB">
            EU:s vapenembargo som infördes till följd av massakern vid Himmelska
            fridens torg ska ligga fast och respekteras av medlemsstaterna.
          </p>
          <head type="h2" xml:id="i-Tf9fbiXm59qFAZg7eqiATr">
            Kinas relation till omvärlden
          </head>
          <p xml:id="i-UfEd7vH5rrS22e9qSTcqMd">
            Kinas globala ambitioner och inflytande kring normer, standarder
            och definitioner utmanar i dag svenska intressen och värderingar.
            Utmaningarna från Kina sker dels inom ramen för existerande organisationer
            där Peking blockerar initiativ som riskerar att skada dess intressen
            eller allierade. Därtill skapar Kina nya, parallella organisationer
            och strukturer som riskerar att försvaga etablerade institutioner.
          </p>
          <p xml:id="i-F9UJzJ52v4VuhaEwHRPoFr">
            ”Belt and Road Initiative” sträcker sig ända från Kina till Europa
            och är kanske det mest iögonfallande exemplet på kinesiska investeringar
            utomlands. Att Kina investerar i andra länder har givetvis ett
            flertal positiva effekter vad gäller utveckling och handel men
            innebär onekligen också ett antal stora utmaningar. Det gäller
            inte minst att ett auktoritärt land försöker forma internationella
            normer samt stärker sitt politiska inflytande. Därtill uppstår
            utmaningar relaterade till kinesisk industriell överkapacitet.
          </p>
          <p xml:id="i-HXVEd6nfQ5t16eXBKSvGx8">
            För Sverige, EU och likasinnade stater är det därför av strategisk
            betydelse att förmå Kina att i ökad utsträckning handla på folkrättslig
            grund i enlighet med FN-stadgans principer. Det är ytterst betydelsefullt
            att värna om EU:s starka band till USA, Japan och andra likasinnade
            för att även i framtiden kunna vara med och sätta standarder globalt.
          </p>
          <head type="h2" xml:id="i-9JJ1ghFGo6FUN51sFJ4i13">
            Sveriges integritet
          </head>
          <p xml:id="i-VbEup37gxJ7ZsXRjDV4c23">
            Kina har i dag världens näst största försvarsutgifter. Samtidigt
            uppträder landet alltmer aggressivt mot omvärlden. De konstgjorda
            öar som byggts i Sydkinesiska havet i strid mot havsrättskonventionen
            är ett framträdande exempel. Men även i Sveriges närområde blir
            den kinesiska närvaron mer påtaglig. Det är av stor vikt att följa
            det kinesiska samarbetet med Ryssland liksom Pekings ökade ambitioner
            i Arktis.
          </p>
          <p xml:id="i-4rLU4h4hsFGez2K87SQdYw">
            Det svenska näringslivet och den fria forskningen drabbas i dag
            av spionage och industriella stölder som går att knyta till den
            kinesiska staten. Dataintrånget Cloud Hopper är det mest kända
            fallet men långt ifrån det enda. Det är av stor vikt att Sverige
            förmår skydda näringslivet i allmänhet och innovativa teknikföretag
            i synnerhet. Det hot som svenska försvarsunderrättelsemyndigheter
            beskriver är mycket oroande. Inte minst när svensk teknologisk
            kompetens kan ha en militär användbarhet. Lagen om kinesiska medborgares
            underrättelseplikt liksom ett förhållningssätt med oklara gränser
            mellan vad som är civilt och militärt leder till utmaningar för
            svensk forskning. En viktig fråga att bevaka framöver är hur vi
            hindrar personer med koppling till kinesisk underrättelse­tjänst
            att ges tillträde till känslig forskning. Underrättelsemyndigheterna
            bör få ett regeringsuppdrag att utveckla en strategi kring hur
            svenska universitet och högskolor ska kunna arbeta med screening
            och vid behov samarbeta med exempelvis Säpo, Must och FRA.
          </p>
          <p xml:id="i-UMHwzm4XB3yPGHHsVEp4F1">
            Det är därtill av stor vikt att direktinvesteringar i samhällsviktig
            svensk infrastruktur som kan skada svensk och europeisk säkerhet
            kontrolleras och ytterst kan stoppas. Sverige behöver snabbt få
            egen lagstiftning på plats och det är bra att ett utrednings­arbete
            pågår.
          </p>
          <p xml:id="i-LQNzeMhpb332pwCCo2chfW">
            Kränkningar i form av kinesiska påverkanskampanjer liksom påtryckningar
            mot politiker, journalister och MR-aktivister kopplat till utvecklingen
            i Hongkong, Tibet, Xinjiang och Taiwan har under senare år blivit
            alltmer påtagliga, även i Sverige. Flyktingspionage utgör ett
            allt större problem.
          </p>
          <p xml:id="i-Ds4yu1ASSYm8XD9PjjDqSQ">
            Sverige behöver kraftsamla mot säkerhetshot. Det inkluderar större
            resurser till Säkerhetspolisen och försvarsunderrättelsemyndigheterna.
            Det är även välkommet att Moderaternas förslag om att inrätta
            ett samlat cybercentrum fanns med i årets regeringsförklaring
            och förväntas vara på plats under 2020. En ökad samverkan kring
            cybersäkerhet mellan offentliga och privata aktörer liksom samarbeten
            med andra länder är ett viktigt steg för att stärka cybersäkerheten.
            Moderaterna har även drivit på för att Sverige ska inrätta en
            myndighet för psykologiskt försvar, vilket fortfarande utreds.
          </p>
          <head type="h2" xml:id="i-XpznLQR4cBg8SnDi3ejgwZ">
            Handeln med Kina
          </head>
          <p xml:id="i-gDBwdRoKnzhCk9QtoyzUf">
            Att handel och marknadstillträde sker på lika villkor ska vara
            en viktig grundsats för Sveriges och EU:s ekonomiska band till
            Kina. WTO:s regelbaserade internationella handelssystem och en
            rättvis, dubbelriktad frihandel, måste respekteras av Peking.
            Det innebär även att Kinas status i WTO behöver anpassas till
            landets ekonomiska ställning.
          </p>
          <p xml:id="i-YCMo4okP1h8JQCCGNyBQ7Y">
            Brister i frågor om statliga subventioner, påtvingad tekniköverföring
            och immaterialrätt försvårar i dag svenska och europeiska företags
            långsiktiga utsikter i Kina. Därtill leder nya kinesiska regler
            på cyberområdet till utmaningar beträffande utländska företags
            möjlighet att skydda affärshemligheter.
          </p>
          <p xml:id="i-Q7nuKgCZJgSi6QnydnHfSX">
            EU måste i nära samverkan med likasinnade länder adressera de
            utmaningar som företag möter i relationen till Kina. Därtill är
            det av stor vikt att kinesiska företag i Europa kan granskas vad
            gäller subventioner, governance och korruption. Det är positivt
            att en utredning nu pågår kring hur en granskning av utländska
            direktinvest­eringar kan utformas. Samtidigt är det av stor vikt
            att inte göra avkall på grundläggande principer och underminera
            vår öppna marknadsekonomi som svar på utmaningarna från Kina.
          </p>
          <head type="h2" xml:id="i-XvvWe69fshteBb13PKsA4s">
            Nästa generations digitala infrastruktur
          </head>
          <p xml:id="i-FMrip9wxxTc8N9fZfceW3W">
            5G kommer att vara en bärande del av vårt samhälle och vår ekonomi
            i framtiden. Då förhållningssättet till ny teknik skiljer sig
            markant mellan demokratiska och auktoritära stater är det är av
            stor vikt att Sverige förmår skydda känsliga data och kommunikation
            i vårt samhälle från intrång.
          </p>
          <p xml:id="i-QCVfX7pcK9Q8uTBod247cC">
            Under senare tid har utbyggnaden av framtidens 5G-nät lett till
            omfattande konflikter givet kinesiska telekomföretags starka kopplingar
            till den kinesiska staten. Det ses som en alltför stor säkerhetsrisk
            att låta dessa leverera teknik och mjukvara till kritisk infrastruktur.
          </p>
          <p xml:id="i-NtQrEaSMmpuSCSwaVhkPVR">
            Det är betydelsefullt att nå en gemensam europeisk linje när
            nästa generations infrastruktur för mobil kommunikation byggs
            ut. Den fragmentering som nu sker där olika länder och företag
            ger olika besked vad gäller kinesisk teknik i 5G-näten och ägande
            av infrastruktur går emot Sveriges intressen. Det finns således
            ett stort behov av att stärka samarbetet i Norden och EU kring
            frågor om 5G-nätens säkerhet. Ett ökat samarbete kring frågor
            om cybersäkerhet och 5G är också av stor vikt, inte minst när
            det kommer till att söka ett gemensamt nordiskt förhållningssätt.
            Sverige ska vara en stark röst för ett fritt internet.
          </p>
          <head type="h2" xml:id="i-XfzD2PRqmXfwPYjjDSXw9V">
            Demokrati, mänskliga rättigheter och jämställdhet
          </head>
          <p xml:id="i-VP4oq8HTCXBzi2R2bJwF9">
            De mänskliga rättigheterna respekteras inte i Kina, varken inom
            landet eller interna­tionellt. Det är i år fyra år sedan den svenske
            förläggaren Gui Minhai kidnappades av den kinesiska staten. Den
            svenska politiken för mänskliga rättigheter i Kina måste präglas
            av ett starkt engagemang och kunskap.
          </p>
          <p xml:id="i-6yZ1Syrcvzf5SzQc9YkM3p">
            Behandlingen av uigurerna i Xinjiang-provinsen, liksom av andra
            minoriteter, har väckt oro i en hel omvärld. Utvecklingen visar
            även på ett skrämmande sätt hur övervakningsteknologi kan användas
            för förtryck av en auktoritär stat.
          </p>
          <p xml:id="i-QWmkYQuHGbqQMXLyzPwh2U">
            Sverige har en lång tradition av att internationellt främja värden
            som demokrati, mänskliga rättigheter och jämställdhet. Det är
            av stor vikt att Sverige står upp för, och driver, dessa frågor
            i kontakter med Kina. Sverige ska även vara en tydlig röst i EU
            för mänskliga rättigheter i Kina. Det får inte råda någon tvekan
            om på vilken sida Sverige står när demokratikämpar tar strid för
            fria medier, fri opinionsbildning och ett oberoende rättssystem
            – i Hongkong och på fastlandet.
          </p>
          <p xml:id="i-NXty4qQ17bJeEWYxC7fwu4">
            Handeln med Kina leder i dagsläget i sig själv inte till en ökad
            demokratisering. Samtidigt är det betydelsefullt att lyfta fram
            den viktiga kraft som svenskt näringsliv kan utgöra globalt kring
            frågor om företags sociala ansvar. I arbetet med Kina kan det
            även vara värdefullt med erfarenhetsutbyte mellan företag och
            civilsamhällesaktörer.
          </p>
          <head type="h2" xml:id="i-C2Fj8cn3gY583uQVnSsfiR">
            Stärkt samarbete för att möta klimatutmaningarna
          </head>
          <p xml:id="i-AaEq9rqaC67gRtJuUiNjG">
            Världen står inför stora utmaningar på klimat- och miljöområdet.
            Kina släpper i dag ut mer koldioxid än Europa och USA tillsammans.
            Det är av stor vikt att EU i relationen med Kina ställer tydliga
            krav gällande landets utsläpp. Plast i havet är ett annat viktigt
            område att uppmärksamma.
          </p>
          <p xml:id="i-M25xJJojAWHCmFShWkdDtX">
            Sverige bör också vara en pådrivande kraft för miljön i internationella
            forum såsom gröna frihandelsavtal som premierar klimatsmarta produkter
            liksom bilateralt med Kina vad gäller t.ex. miljöforskning, utveckling
            av förnybar energi och hållbart skogsbruk. Detta sker i dag via
            Naturvårdsverket och bör kunna utökas. Sverige ska också aktivt
            verka för svensk export av miljövänlig teknik till Kina som en
            del av en bredare svensk exportstrategi. Kina investerar dubbelt
            så mycket i grön teknik som hela EU gör tillsammans, vilket betyder
            att det kommer att finnas ett svenskt intresse för samarbete med
            Kina.
          </p>
          <head type="h2" xml:id="i-CEboLwzRasWMwbkECiKUkn">
            Svensk Kinakompetens
          </head>
          <p xml:id="i-8iLPTiTTFe27LULGhLJPS">
            Sverige behöver investera mer i Kinakompetens. Det är av stor
            vikt att kunskaperna i alla delar av det svenska samhället höjs
            och att ett ökat intresse består långsiktigt. Det planerade kunskapscentrumet
            om Kina bör prioritera verksamhet till nytta för de aktörer i
            det svenska samhället som arbetar med Kina, inom näringsliv, forskning
            och statlig sektor. Höjda kunskapsnivåer i det kinesiska språket
            är av stor vikt.
          </p>
          <p xml:id="i-MWSQxzuyvKX51sMBGDVx9b">
            Givet utvecklingen i Hongkong och därtill Taiwans ökade utsatthet
            behöver kunskaperna även höjas kring deras situation. Både Hongkong
            och Taiwan har genom åren varit viktiga språngbrädor in till fastlandet.
          </p>
        </div>
        <div type="motSignatures">
          <list>
            <item xml:id="i-WJ8GEHp8CSQZvEfthYXvYa" who="i-9xarzmckV5SS8EyJPN5b3x">
              Hans Wallmark (M)
            </item>
            <item xml:id="i-EvuFGRFj8sro2NVytsmaJm" who="i-J6HemNwzcYVLs5m9EZ9Tmt">
              Hans Rothenberg (M)
            </item>
            <item xml:id="i-9p7tmpXZe8zYxY7nEANWmB" who="i-GJLL78ePjJhSXVWBYyRW8t">
              Margareta Cederfelt (M)
            </item>
            <item xml:id="i-GiZSHHmhCpq9ycPDqr8Vtz" who="i-XKBEUKbavmqFvdi75cDrts">
              Magdalena Schröder (M)
            </item>
            <item xml:id="i-RBj2E2ScHDQ8fTAVWqDNwb" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-L43VXm2tujdEdafFYXsWPm" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-rnLn7RP9r8GV3BoRUM4we" who="i-PyuBrn6sPrF8RQEvmB9xdP">
              Cecilia Widegren (M)
            </item>
            <item xml:id="i-3ALrrkKsfX6ogjoBbyRf1E" who="i-Ch6N1ddXaHhYxZN72JKZAS">
              Alexandra Anstrell (M)
            </item>
            <item xml:id="i-QwwKjntvUmUD8Qa2MikJCP" who="i-3Grh8TCtLTMtZdMgN1X5RJ">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
