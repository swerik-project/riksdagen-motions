<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__348/mot_1946__fk__348-001.pdf"/>
      <fw xml:id="i-ECWAZ44KKEWfJBDAbex32d">
        4 Motioner i Första kammaren, nr 348.
      </fw>
      <div type="motHeader" xml:id="i-Po4E5DF8qTYzN1BB9sLqTy">
        <div type="motTitle" xml:id="i-TTM3pxq7BkXG8FNgtyNpz1"/>
        <div type="motSubmissionInfo" xml:id="i-NhFHPPxwnbEj5xQaEjJpYo"/>
      </div>
      <div type="motBody" xml:id="i-GQuSFCKXFrTJdjt3HUAcSs">
        <div xml:id="i-Lc58eeMyFhCiAXioF5y7Ms">
          <p xml:id="i-W4p5w7MCwrBKrVizuoiyjb">
            Nr 348.
          </p>
          <p xml:id="i-NGWvcMkrFunWyuqHThZn6Z">
            Av herr Bergh, Ragnar, m. fl., i anledning av Kungl. Maj:ts pro-
            position med förslag till vissa ändringar i civila avlönings-
            reglementet, m. m.
          </p>
          <p xml:id="i-Xt6nyn86hnriT2ZNpELYiy">
            I Kungl. Maj:ts proposition nr 274 med förslag till vissa ändringar
            i civila avlöningsreglementet m. m. redovisas bl. a. ett av 1945
            års seminariesakkunniga framlagt förslag om införande av reseersättning
            till vikarier å folkskollärar- tjänster. Departementschefen avvisar
            förslaget och stöder sig därvid på skäl som anförts av statskontoret
            i dess remissyttrande. Statskontoret ansluter sig i princip till
            de sakkunnigas uppfattning i frågan men anser att reseersättningen
            skall bestridas av kommunala medel. Det torde emellertid kunna
            ifrågasättas, om statskontorets motivering är hållbar. Mot hänvisningen
            till praxis vid kommunala läroverk torde kunna invändas, att i
            gällande kungörelse om statsbidrag till avlöning av lärare vid
            folk- och småskolor föreskrives i $ 5 mom. f£ som villkor för
            utbekommande av statsbidrag, att lärare icke utöver lagstadgade
            löneförmåner åtnjuter ersätt- ning av skoldistriktet och att denna
            föreskrift torde göra det tvivelaktigt, huru- vida skoldistrikt
            åtminstone f. n. äger rätt att utge reseersättning. Visserligen
            har statskontoret i ett den 13 september 1945 avgivet utlåtande
            i berörda fråga framhållit, att hinder icke torde föreligga för
            kommun att ersätta vikarierande lärare för direkta resekostnader.
            I regel lämna inte heller skoldistrikten sådan ersättning. Enligt
            en av seminariesakkunniga verkställd utredning, omfattande samtliga
            landets inspektionsområden, framgår att endast 282 skoldistrikt
            lämna full reseersättning, 529 delersättning och inte mindre än
            1619 skoldistrikt ingen ersättning alls, vilket betyder att endast
            11,6 90 av landets skoldistrikt lämna full ersättning. Det torde
            vara alldeles tydligt, att de distrikt, som lämna hel- eller deler-
            sättning, äro sådana, som ha ett väl ordnat skolväsen och vilkas
            ekonomi är god. Säkerligen skulle många flera skoldistrikt önska
            lämna ersättning, men deras finanser äro sådana, att detta inte
            kan låta sig göra. Följden härav blir, att de i ekonomiskt hänseende
            sämst ställda kommunerna få nöja sig med icke kompetenta vikarier
            eller stå inför risken att inte få någon vikarie alls. Ett rationellt
            utnyttjande av den vikariereserv som finns skulle otvivelaktigt
            komma framför allt landsbygdens skolor till del. Ett sådant utnyttjande
            kan ske endast om staten träder emellan och anslår medel till
            reseersättning åt ifrågavarande kategori lärare. I sin mån skulle
            detta bidraga till en rättvisare
          </p>
          <pb facs="riksdagen-motions-pdf/data/1946/mot_1946__fk__348/mot_1946__fk__348-002.pdf"/>
          <fw xml:id="i-qEKZ5WppDXE9rMskfKwUE">
            Motioner i Första kammaren, nr 348. 5
          </fw>
          <p xml:id="i-3KpQA8Q2w4sdKYxLyTrRK6">
            fördelning av kostnaderna för skolväsendet och hjälpa framför
            allt de ekono- miskt mindre bärkraftiga kommunerna. Statskontoret
            ifrågasätter vidare, huruvida skoldistrikten, därest reseersätt-
            ningar utginge av statsmedel, i största möjliga utsträckning skulle
            anskaffa vikarier från närbelägna orter. I förevarande avseende
            torde kunna invändas, dels att undvikande i görligaste mån av
            avbrott i undervisningen gör det angeläget för skolstyrelserna
            att snabbast möjligt erhålla vikarier, dels ock att skolstyrelserna
            anbefallts att anlita de offentliga arbetsförmedlingarna för an-
            skaffande av vikarier, där sådana annars icke finnas lättillgängliga.
            Bägge dessa omständigheter torde få anses undanröja statskontorets
            farhågor. I fråga om möjligheterna att göra vikariat å avlägset
            liggande orter mera eftersökta uttala de sakkunniga, att det torde
            bliva nödvändigt, att vikarier i viss utsträckning erhålla ersättning
            för de kostnader, som resan till vikariat- platsen medför. De
            sakkunniga påpeka, att i 1918 års avlöningsreglemente för lärare
            vid folk- och småskolor uttalades angående vikarie för sjukledig
            lärare, att skoldistriktet borde lämna gottgörelse för vikaries
            resekostnad, men att dylik reseersättning ej nämnes i nu gällande
            avlöningsreglemente. Härefter anföra de sakkunniga bland annat
            följande. För närvarande utgår enligt författningarna reseersättning
            icke till annan lärare i folkskola än ambulerande lärarinna i
            hushållsgöromål, som äger att för av tjänsten föranledda resor
            från hemmet och till kursort, mellan kursorter samt från kursort
            åter till hemmet av statsmedel åtnjuta resekostnads- och traktamentsersättning
            enligt klass ITIT E i allmänna resereglemenet. För kort- tidsvikariat
            vid de allmänna läroverken lämnas enligt praxis till vikarie numera
            viss reseersättning i de fall då resekostnaden överstiger 15 960
            av avlöningen; dock gäldas ej resekostnad under 15 kronor (för
            resa fram och åter), och bil- jettpriserna å järnväg beräknas
            endast för resa i klass III. Traktamentsersätt- ning utbetalas
            icke i dessa fall. De sakkunniga vilja föreslå, att reseersättning
            för s. k. korttidsvikariat i folkskola måtte utgå för vikaries
            resa till och från vikariatsorten i huvudsak enligt de nyss nämnda
            grunder, som tillämpas vid läroverken. De sakkunniga anse, att
            även här icke bör gäldas resekostnad under 15 kronor, men föreslå
            dessutom en övre kostnadsgräns, t. ex. 75 kronor. Dessa belopp
            gälla resa fram och åter. Då emellertid en vikarie kan tänkas
            ambulera från ort till ort, böra måhända gränserna beräknas för
            enkel resa och sättas till 10, respektive 40 kronor. Ersättning
            bör endast komma i fråga för fall, då förordnandet omfattar minst
            6 dagar i följd och då detta icke uppgår till hel termin. Vid
            vikariat, som uppehålles av extra ordinarie lärare, bör ersättning
            ej ifrågakomma. Beträffande de årliga kostnaderna för statsverket
            vid ett genomförande av de sakkunnigas förslag samt vissa administrativa
            frågor i samband med den föreslagna reseersättningens utbetalande
            ha de sakkunniga gjort följande ut- talande. Beträffande de årliga
            kostnaderna för statsverket för sådana resebidrag anse
          </p>
          <pb facs="riksdagen-motions-pdf/data/1946/mot_1946__fk__348/mot_1946__fk__348-003.pdf"/>
          <fw xml:id="i-4fiEAA7ysdJQmJgwjnDh9k">
            6 Motioner i Första kammaren, nr 348.
          </fw>
          <p xml:id="i-KsUkfcoNbrqaTNJ7V9ftPP">
            sig de sakkunniga icke kunna ange några extra siffror, alldenstund
            antalet vikariatstillfällen och resekostnaderna för vikarierna
            givetvis icke på förhand låta sig beräknas. Utgår man emellertid
            från den nyss nämnda undersökningen, som omfattar ett läsår, varunder
            militärinkallelser av lärare ännu förekommo i stor utsträckning,
            synas de årliga kostnaderna komma att uppgå till omkring 35 000
            kronor. Beträffande sättet för utfåendet av dylika resebidrag
            hänvisas till det förfaringssätt, som tillämpas i fråga om skolkökslärarinnornas
            rese- räkningar, d. v. s. granskning och attestering av räkningarna
            av statens folk- skolinspektör samt utbetalning genom statskontoret,
            respektive vederbörande länsstyrelse. Seminariesakkunnigas förslag
            i reseersättningsfrågan har oförändrat till- styrkts av skolöverstyrelsen
            och lämnats utan erinran av allmänna lönenämn- den, domkapitlet
            i Luleå och centralstyrelsen för Sveriges folkskollärarinneför-
            bund. Styrelserna för de övriga två lärarförbunden ha i princip
            tillstyrkt förslaget men förordat för vikarierna förmånligare
            bestämmelser än dem, som föreslagits av de sakkunniga. Under hänvisning
            till vad ovan anförts hemställes,
          </p>
          <p xml:id="i-EoSiKpQ2KLppB9Vzuc1PFY">
            att riksdagen vid behandling av proposition nr 274 måtte be-
            sluta, att resekostnadsersättning till vikarier vid folk- och
            små- skolor må utgå enligt av de sakkunniga anförda grunder.
          </p>
          <p xml:id="i-yPpD3A845qfbpDuy8TbPU" type="date">
            Stockholm den 22 maj 1946.
          </p>
          <p xml:id="i-NrFHpamVX4RKw5yL8G67mL">
            Ragn. Bergh. Ruben Wagnsson. V. Åman.
          </p>
        </div>
      </div>
    </body>
  </text>
</TEI>
