<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00318">
  <teiHeader>
    <fileDesc>
      <titleStmt>
        <title>Stöd till mans- och kvinnojourer</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stöd till mans- och kvinnojourer</title>
          <idno type="rdwebb">H002So318</idno>
          <rs type="number">So318</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So318/text</ref>
          <ref type="dokument_url_html">http://data.riksdagen.se/dokument/H002So318</ref>
          <ref type="dokumentstatus_url_xml">http://data.riksdagen.se/dokumentstatus/H002So318</ref>
          <ref type="doc">http://data.riksdagen.se/fil/A605C06B-66FB-46B8-9DB1-3B695CC7FACD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ud7cNqdNP57drtCG8xFuiB" type="signed"/>
        <correspContext corresp="i-Ud7cNqdNP57drtCG8xFuiB">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-9F2vdra5v5cx6jEUdnBy7N" type="numbering">
          <date when="2012-10-04"/>
        </correspAction>
        <correspAction xml:id="i-McvGHgFr66NErKgztRJ2FR" type="submission">
          <date when="2012-10-03"/>
        </correspAction>
        <correspAction xml:id="i-T9sCWzjMPhjvqJSi2cjFDV" type="transfer">
          <date when="2012-10-03"/>
        </correspAction>
        <correspAction xml:id="i-UA5m6Ygi42Bx6q6JDkszUM" type="assigned"/>
        <correspContext corresp="i-UA5m6Ygi42Bx6q6JDkszUM">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-73dtJdJrkmhrJwqDiHoCkH" type="motHeader"/>
      <div xml:id="i-3QE67UzcXaPYsdrEcBDmXS" type="motBody">
        <div xml:id="i-8S5e4y845kzYmqRPpNRihz" type="motProposal" subtype="förslag">
          <head xml:id="i-FSRe5x4gdtQKxZP2XTBP3">
            Förslag till riksdagsbeslut
          </head>
          <p xml:id="i-JwkvvPnp6tsHARYxwWdz9B">
            Riksdagen tillkännager för regeringen som sin mening vad som
            anförs i motionen om en översyn av socialtjänstlagen så att kvinno-
            och mansjourerna får långsiktiga villkor för sin verksamhet.
          </p>
        </div>
        <div xml:id="i-NBmhfZTrB52gELkbfYkDMY" type="motContent">
          <head xml:id="i-Hm6MKhy3t7ihnkBWBeSc9X" type="h1">
            Motivering
          </head>
          <p xml:id="i-UguHw39DmcPgtyDvD6FAZw">
            Kvinnojoursrörelsen startade i mitten av 1970-talet och de första
            kvinnojourerna bildades 1978. Under 1980-talet fortsatte rörelsen
            att växa. 1984 bildades Riksorganisationen för kvinnojourer och
            tjejjourer i Sverige (Roks) som i dag har runt 100 medlemsjourer.
            1996 bildades Sveriges kvinnojourers riksförbund (SKR) av 16 kvinnojourer.
            Organisationen har i dag ett 60-tal medlemsjourer. Antalet jourer
            i Sverige (inklusive tjejjourer) har således vuxit från 2 till
            cirka 160 på 30 år. Den svenska kvinnojoursrörelsen har under
            många år varit en drivande kraft när det gäller att bilda opinion
            och att synliggöra mäns våld mot kvinnor.
          </p>
          <p xml:id="i-KnEV5GznwUpKYzmDDP1Ahj">
            Enligt socialtjänstlagen har kommunerna en skyldighet att ge
            stöd och hjälp till våldsutsatta kvinnor och barn som lever med
            våld. Många kommuner saknar egenfinansierad kvinnojoursverksamhet
            och de flesta jourer drivs ideellt. Kvinnojourerna gör med andra
            ord ett betydelsefullt arbete för att skydda, stödja och hjälpa
            våldsutsatta kvinnor och deras barn, till exempel genom skyddat
            boende, stödsamtal och olika gruppverksamheter.
          </p>
          <p xml:id="i-CG1t7ZKjsdExQRFTkg4bce">
            De lokala kvinnojourerna är, liksom tjejjourerna, självständiga
            från riksorganisationerna, vilket innebär att det kan finnas stora
            skillnader jourerna emellan. Exempelvis har vissa kvinnojourer
            anställd personal, kontor och telefonjour dygnet runt, medan andra
            har begränsade telefontider och endast ideellt arbetande jourkvinnor.
            Även den teoretiska basen för arbetet, det vill säga förklaringarna
            till mäns våld mot kvinnor, kan skilja sig åt liksom vilken beredskap
            och kunskap jourerna har för att ta emot exempelvis kvinnor som
            utsatts för våld i samkönade relationer. Oavsett skillnaderna
            vilar en stor del av kvinnojoursverksamheten på de enskilda medlemmarnas
            frivilliga, ideella och oavlönade arbete.
          </p>
          <p xml:id="i-UHHCh8Ad5Pn9YHy8dUTGMQ">
            De ekonomiska förutsättningarna för landets kvinnojourer skiljer
            sig också åt dramatiskt. Sammanställningar från SKR visar att
            det är stor skillnad mellan vilket kommunalt stöd kvinnojourerna
            får. Exempelvis fick kvinnojouren i Värnamo kommun cirka 230 000
            kronor i verksamhetsstöd av kommunen 2011, medan en jämnstor kommun
            som Västervik endast anslog 30 000 kronor till kommunens enda
            kvinnojour. Det är svårt att tänka sig att behovet av en kvinnojour
            skulle vara så dramatiskt mycket mindre i Västervik än i Värnamo.
          </p>
          <p xml:id="i-36GntSQDwQwhpPukM8kAQQ">
            Enligt statistik från Roks upplever cirka 65 procent av deras
            medlemsjourer att det största problemet när det gäller den ekonomiska
            finansieringen är en stor osäkerhet kring kommande bidrag. De
            uppger också att det saknas långsiktighet i de ekonomiska stöd
            som ges.
          </p>
          <p xml:id="i-V2c8ej9tvKzbHitt71nH9k">
            Regeringen har nyligen gett Socialstyrelsen i uppdrag att fördela
            de statliga medlen till kvinnojourerna för att säkerställa en
            mer jämlik och långsiktig fördelning runt om i landet. Tidigare
            har länsstyrelserna fördelat medlen, vilket har gett stora skillnader
            i hur stödet fördelas. Förändringen från regeringens sida är positiv
            och skapar förhoppningsvis både större förutsägbarhet i det ekonomiska
            stödet och en mer rättvis fördelning. Samtidigt vet vi att kommunerna
            måste skjuta till pengar för att verksamheterna ska kunna överleva.
            Många kvinnojourer utför samtidigt ett ovärderligt arbete i kommunen
            och utför många gratistjänster åt kommunernas socialtjänst.
          </p>
          <p xml:id="i-ShCngDqJxezQDpgGAXTCQp">
            Därför är det av största vikt att kommunerna tar sitt ansvar
            och ser till att kvinnojourerna har tillräcklig och långsiktig
            finansiering. Stödet till kvinnojourerna får inte vara en post
            som är i farozonen varje år budgeten ska läggas.
          </p>
          <p xml:id="i-RooDhG4jbyc4DTWSeajAAZ">
            Regeringens utredning fastslår också att det i dag är svårt att
            samordna mellan kommuner då det ibland behövs skyddat boende för
            kvinnor i annan kommun. De ideella organisationerna är i princip
            de enda som har kontaktnät för detta. Här måste kommunerna bli
            bättre på att samarbeta med sina grannkommuner för att säkerställa
            behovet av boenden för de utsatta kvinnor som inte är säkra i
            sina hemkommuner.
          </p>
          <p xml:id="i-M2DMsZQbZYL7bmfVJ7LABM">
            Sveriges Mansjourers Riksförbund, SMR, är ett förbund för Sveriges
            mansjourer. Cirka sju mansjourer i landet är anslutna till förbundet.
            De arbetar för att hjälpa utsatta män och för att verka opinionsmässigt
            för mansjourernas gemensamma intressen. De ges dock inget statligt
            stöd från Socialstyrelsen, vilket kvinnojourernas organisationer
            får.
          </p>
          <p xml:id="i-XPeW5yLm6NKh3dDu2D7Hio">
            Kvinnofridsarbetet behövs och kommer att behövas i framtiden,
            likaväl som män kan uppleva våld i nära relationer och därmed
            behöva stöd och hjälp. Till exempel drabbas även unga män av hedersrelaterat
            våld. Därför är det av största vikt att kommunerna tar sitt långsiktiga
            ekonomiska ansvar och ger dessa verksamheter den uppmärksamhet
            och det stöd de förtjänar och som de utsatta kvinnorna och männen
            inte kan vara utan.
          </p>
          <p xml:id="i-6tjhv61pqpb74WQzie3mno">
            Om regeringens mål om minskning av våld i nära relationer ska
            uppnås, behöver kommunerna i högre utsträckning än i dag ta ansvar
            för sina delar. I syfte att uppnå en mer långsiktig tilldelning
            av offentliga medel bör regeringen därför anpassa socialtjänstlagen,
            som reglerar kommunernas ansvar för arbetet kring våld i nära
            relationer, så att kvinno- och mansjourerna får besked om stöd
            till sin verksamhet för flera år i taget.
          </p>
        </div>
        <div xml:id="i-4L8fVi6L7d8aYAuXa4r131" type="motSignatures">
          <list xml:id="i-FCeb7MgNRRfHDiPKDzygdj">
            <item xml:id="i-JyLkVPRrSgB8V1fhBzYzjJ">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
