<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00298">
  <teiHeader>
    <fileDesc>
      <titleStmt>
        <title>Diskrimineringslagens krav på handlingsplaner</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Diskrimineringslagens krav på handlingsplaner</title>
          <idno type="rdwebb">GW02A298</idno>
          <rs type="number">A298</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A298/text</ref>
          <ref type="dokument_url_html">http://data.riksdagen.se/dokument/GW02A298</ref>
          <ref type="dokumentstatus_url_xml">http://data.riksdagen.se/dokumentstatus/GW02A298</ref>
          <ref type="doc">http://data.riksdagen.se/fil/EBD0D823-3EAD-4F61-A17F-1FBA949887D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9k7rSmEXVAX3p5twh9RNEt" type="signed"/>
        <correspContext corresp="i-9k7rSmEXVAX3p5twh9RNEt">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-EfNhbfqNBAJL8te921vxvp" type="numbering">
          <date when="2008-10-07"/>
        </correspAction>
        <correspAction xml:id="i-DjjNeR9BqgiEULnGCs1hQr" type="submission">
          <date when="2008-10-03"/>
        </correspAction>
        <correspAction xml:id="i-PC1ARWaWM6GafXsrpSbFQE" type="transfer">
          <date when="2008-10-03"/>
        </correspAction>
        <correspAction xml:id="i-XoPhGs1LC64qmgZaRTnVv4" type="assigned"/>
        <correspContext corresp="i-XoPhGs1LC64qmgZaRTnVv4">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X1sQn8YPNdvLPqMVViSDrU" type="motBody">
        <div xml:id="i-F2ncDx1sUE4wCQ6ZXDGtjK" type="motProposal" subtype="förslag">
          <head xml:id="i-TRntn7wBYQtW3LvgmACayV">
            Förslag till riksdagsbeslut
          </head>
          <p xml:id="i-SuUbwMchKA7eYTju6CCCZZ">
            Riksdagen tillkännager för regeringen som sin mening vad som
            anförs i motionen om att avskaffa diskrimineringslagens krav på
            handlingsplaner för löner för alla företag.
          </p>
        </div>
        <div xml:id="i-AWi3WREZWUx8vSHhwECMLf" type="motContent">
          <head xml:id="i-QDFAuUkra41Lv4FEfhqTwc" type="h1">
            Motivering
          </head>
          <p xml:id="i-6S9S9tCvxhNB6Linh5gP1b">
            Enligt Medlingsinstitutets lönestatistik för 2007 tjänar kvinnor
            ungefär 84 % av vad män gör. Det allra mesta kan förklaras av
            kortare arbetstid, lägre löner i kvinnodominerade yrken och utbildningsskillnader.
            Den återstående skillnaden är då ca 7 %, en siffra som ligger
            i huvudsak konstant. Av detta kan sannolikt en del förklaras av
            skillnader i arbetslivserfarenhet, där kvinnor ligger lägre på
            grund av förvärvsavbrotten vid barnledighet. Det som inte kan
            förklaras av någon annan faktor, någon eller några få ytterligare
            procent, innebär att kvinnor får lägre lön än män utan någon rimlig
            förklaring. Diskrimineringen kan förstås vara större i enskilda
            fall. Den ska givetvis bekämpas. Det har över tid visat sig att
            ytterst få diskrimineringsmål leder till fällande dom i Arbetsdomstolen,
            låt oss därför hoppas att den nya samlade Diskrimineringsombudsmannen
            kommer att visa sig mera framgångsrik. Det är dock en återvändsgränd
            att tro att man via lagstiftningen om diskrimineringsförbud kommer
            att få bort de orättvisa löneskillnaderna.
          </p>
          <p xml:id="i-76d8cTpZfLsjDx3rAk2P3m">
            De stora skillnaderna i löneutfall beror på skillnader i yrke,
            bransch och nivå och erfarenhet. Att huvuddelen av löneskillnaderna
            kan förklaras på gruppnivå är inte detsamma som att de är rättvisa.
            Enligt jämställdhetslagens 11 § ska en handlingsplan för jämställda
            löner upprättas i alla företag. Handlingsplanerna kan verka bra
            i teorin. Då de nya reglerna infördes 2001 utlovades från dåvarande
            regeringens sida att löneskillnaderna skulle vara försvunna inom
            tre år. I stort sett har inget hänt på aggregerad nivå, även om
            det naturligtvis finns vissa förbättringar på individ- och gruppnivå.
            Enligt årets färska statistik har de standardvägda skillnaderna
            minskat med 0,3 procentenheter de tre senaste åren.
          </p>
          <p xml:id="i-LbzpjvoNcXVsQ5PBKQ2Vvg">
            En klar brist i detta är att jämställdhetslagens krav på denna
            punkt är svåra att leva upp till och kräver mycket arbete utan
            att göra nytta som är proportionell mot administrationen. Den
            kartläggning av löneskillnader som ska göras på arbetsplatsen
            räcker för att visa de problem som finns. Men treårsplaner fungerar
            inte på en dynamisk arbetsplats där medarbetare börjar och slutar.
            Dessutom visar undersökningar att de direkta löneorättvisorna
            mellan anställda med motsvarande tjänster är mycket små. De stora
            problemen är de olika värderingarna som har gjorts, och fortfarande
            görs, av arbete i olika sektorer. Det löser vi inte genom handlingsplaner
            på enskilda arbetsplatser.
          </p>
          <p xml:id="i-BsPDAt3iATtrPfLiytznqY">
            JämO:s kartläggningar visar att många företag struntar i att
            bedriva det jämställdhetsarbete de är ålagda att göra, eller gör
            det bristfälligt. Bristerna kan delvis bero på att lagen är fel
            utformad.
          </p>
          <p xml:id="i-7WRfY6LZy7YnC8sxdFndHj">
            I samband med den nya samlade diskrimineringslagstiftningen avskaffades
            kraven på såväl jämställdhetsplaner som handlingsplaner för jämställda
            löner för företag med mindre än 25 anställda, mot tidigare 10
            anställda, och kraven på framtagande av planerna ändrades till
            vart tredje år. Detta är bra, men grundproblemet med handlingsplanerna
            kvarstår.
          </p>
          <p xml:id="i-YR1qxSq5pHauhridig1tia">
            Det är viktigt att kraven står i proportion till nyttan, i detta
            fall är det inte så. För att minska regelkrånglet för företagare
            och för att kunna lägga större eftertryck på att de regler som
            finns ska följas bör den nya diskriminerings­lagens krav på handlingsplaner
            för jämställda löner avskaffas helt.
          </p>
        </div>
        <div xml:id="i-E1ZShGZFXT4bwHUm6NyNNv" type="motSignatures">
          <list xml:id="i-TNCKgoeGVAyZsXpqQyTQX4">
            <item xml:id="i-Q6vDNgznCiSgLQAkphn4qk" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
