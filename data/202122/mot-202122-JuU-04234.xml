<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04234">
  <teiHeader>
    <fileDesc>
      <titleStmt>
        <title>med anledning av prop. 2021/22:17 Slopad straffrabatt för unga myndiga vid allvarlig brottslighet</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4234 av Adam Marttinen m.fl. (SD)</title>
          <idno type="rdwebb">H9024234</idno>
          <rs type="number">4234</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024234/text</ref>
          <ref type="dokument_url_html">http://data.riksdagen.se/dokument/H9024234</ref>
          <ref type="dokumentstatus_url_xml">http://data.riksdagen.se/dokumentstatus/H9024234</ref>
          <ref type="docx">http://data.riksdagen.se/fil/EDCAC13B-7D07-4350-A61F-64E11A939AAF</ref>
          <ref type="pdf">http://data.riksdagen.se/fil/8E9F232A-DE5A-4012-BF24-23FE839D82AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Cx43pMRCWWpUosNw5ufg2Q" type="basedOn"/>
        <correspContext corresp="i-Cx43pMRCWWpUosNw5ufg2Q">
          <ref>Proposition 2021/22:17</ref>
        </correspContext>
        <correspAction xml:id="i-QhoTMqHfMhiEdri4XC5EeT" type="signed"/>
        <correspContext corresp="i-QhoTMqHfMhiEdri4XC5EeT">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-HUSmFsL1Y8xYLMbYyPfby2"/>
        </correspContext>
        <correspAction xml:id="i-96tZxKydXyN5a6dPJBNmmv" type="submitted">
          <date when="2021-10-08"/>
          <time when="14:40:06"/>
        </correspAction>
        <correspAction xml:id="i-RPsyCd1sJU98EfVNPAFg6H" type="reviewed">
          <date when="2021-10-12"/>
          <time when="12:36:59"/>
        </correspAction>
        <correspAction xml:id="i-4MFi6pXiogJV6NWchdpkWP" type="dismissed">
          <date when="2021-10-13"/>
        </correspAction>
        <correspAction xml:id="i-N5qWndDx4JvQZve2KUFNKZ" type="referred">
          <date when="2021-10-14"/>
        </correspAction>
        <correspAction xml:id="i-TGS945GBoi6mdsCmPr5Cdo" type="assigned">
          <date when="2022-10-12"/>
          <time when="11:07:27"/>
        </correspAction>
        <correspContext corresp="i-TGS945GBoi6mdsCmPr5Cdo">
          <ref type="assignedTo">Justitieutskottet</ref>
        </correspContext>
        <correspAction xml:id="i-CbkNhCzgGyXvRh1K5trPTw" type="behandlas_i"/>
        <correspContext corresp="i-CbkNhCzgGyXvRh1K5trPTw">
          <ref type="uppgift">2021/22:JuU5</ref>
          <ref type="ref_dok_id">H901JuU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU5</ref>
          <ref type="ref_dok_titel">Slopad straffrabatt för unga myndiga vid allvarlig brottslighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Dh9T2Et5uYB56jQsnWEhHz" type="motHeader">
        <div xml:id="i-LjqB99jjeUJBfyYXhtZPaZ" type="motTitle">
          Motion till riksdagen 2021/22:4234 av Adam Marttinen m.fl. (SD)
          med anledning av prop. 2021/22:17 Slopad straffrabatt för unga
          myndiga vid allvarlig brottslighet
        </div>
      </div>
      <div xml:id="i-uhW2yqWfM4u2FdJq6Xdsg" type="motBody">
        <div xml:id="i-C9KPuWrX3xCP5Sz3ne3Fge" type="motProposal" subtype="förslag">
          <head xml:id="i-9ChPeM7XkHCRvqTruhYhjU">
            Förslag till riksdagsbeslut
          </head>
          <list xml:id="i-SbUZxMV8Wm4rVpPQzu9tJJ" style="ol">
            <item xml:id="i-FS7i24G9BjLbro7wNY6QHA">
              Riksdagen avslår proposition 2021/22:17 Slopad straffrabatt för
              unga myndiga vid allvarlig brottslighet.
            </item>
            <item xml:id="i-UTDQC76pPYphAhyikD9ora">
              Riksdagen beslutar om de ändringar i brottsbalken (1962:700)
              som framgår i denna motion.
            </item>
            <item xml:id="i-5iVuL9h8MurkPBaWGqYuRu">
              Riksdagen ställer sig bakom det som anförs i motionen om att
              införa en möjlighet att döma unga lagöverträdare som vuxna och
              tillkännager detta för regeringen.
            </item>
          </list>
        </div>
        <div xml:id="i-Q5ZLP2f1CoWj4jK2KeLHDv" type="motContent">
          <head xml:id="i-2kZpwR29SvQqkq3tvQFEP7" type="h1">
            Motivering
          </head>
          <p xml:id="i-CdUBkcd4aAQN7RXDhFQVGw">
            Den svenska myndighetsåldern är 18 år. När en person når denna
            ålder är han eller hon vuxen och fullt ansvarig för sina handlingar.
            Detta gäller dock inte kriminella gärningar, där personer mellan
            18 och 21 år åtnjuter en straffreduktion på grund av sin ålder.
            Det torde anses som stötande att personer anses vuxna och mogna
            nog att ta ansvar för sina handlingar förutom när det gäller brott.
          </p>
          <p xml:id="i-M5TThBgTCQJ5T6PRQo9ZcC">
            Riksdagen har tidigare tillkännagett för regeringen att reglerna
            för den s.k. ungdoms­reduktionen, framför allt för unga myndiga,
            behöver ses över (bet. 2016/17:JuU21). Regeringen tillsatte den
            13 december 2017 en särskild utredare i syfte att se över och
            föreslå ändringar av den straffrättsliga särbehandlingen av myndiga
            lagöverträdare. Utredningen levererades ett år senare, SOU 2018:85.
            Utredningens förslag innebär en slopad reduktion för unga myndiga
            i åldern 18–20 år och lämnar fyra alternativ för följdändringar
            för lagöverträdare i åldern 15–17 år.
          </p>
          <head xml:id="i-V6j25AGfMTUvXxCzNhqT19" type="h2">
            Avskaffad straffreduktion för unga myndiga
          </head>
          <p xml:id="i-NAx9C8utjLHekmqNCBbHcJ">
            Utredningen föreslår en ordning utifrån direktiven där straffreduktionen
            för unga myndiga avskaffas helt. Regeringen väljer i propositionen
            att föreslå en alternativ lös­ning där straffreduktionen kvarstår
            men inte tillämpas i vissa fall. Det föreligger stora behov av
            betydande reformer inom straffrätten, varav denna fråga är en
            av de allra viktigaste. Brottsligheten kryper ned i åldrarna,
            och den organiserade kriminaliteten rekryterar allt yngre människor
            och fostrar dem in i asocialt och brottsligt beteende. Det är
            särskilt viktigt att tidigt bryta brottsliga banor, genom tydliga
            och ordentliga konse­kvenser för brottsliga handlingar.
          </p>
          <p xml:id="i-JLyzmF5V6tTfjBT6ZUSAGA">
            Det är även anmärkningsvärt att regeringen föreslår att myndiga
            personer alltjämt ska åtnjuta straffreduktioner på grund av brottslighet
            med hänsyn till ålder. Utredningen redogör visserligen för forskning
            inom psykologi och neurologi och konstaterar att den pågående
            mognadsprocessen talar för särbehandling av yngre lagöverträdare.
            Det är dock anmärkningsvärt att straffreduktionen endast tillämpas
            för de mellan 15 och 21, när forskningen inte tyder på en fullt
            utvecklad förmåga till självkontroll förrän vid 25 års ålder,
            och att hjärnans utveckling även fortgår efter det. Som utgångspunkt
            bör man antingen anses myndig och fullt ut ansvarig för sina egna
            handlingar eller inte. Sverige­demokraterna anser inte att det
            är lämpligt att revidera myndighetsåldern, och således bör straffreduktionen
            för myndiga personer, även om de är relativt unga, helt avskaffas.
          </p>
          <head xml:id="i-YLf2zQ4eAaJQKMMAN2JfLj" type="h2">
            Behovet av lagtext för fortsatt straffreduktion gällande omyndiga
            lagöverträdare
          </head>
          <p xml:id="i-KCRAdqq7fXKKweZ5DV1X3e">
            Följdfrågan blir således hur straffreduktionen för omyndiga lagöverträdare
            ska hanteras. I praxis har nivån av strafflindring utvecklats
            till närmast schablonartad. Utredningen lämnar i denna fråga fyra
            olika alternativ för hur den fortsatta strafflindringen ska se
            ut, med basis i nuvarande praxis. Utredningen landar i att föreslå
            ”alternativ 1”, en repres­sionshöjning med dubbla trösklar, och
            lägger fram författningsförslag för detta alternativ.
          </p>
          <p xml:id="i-tFeWEJYAkMjDGgT6TUddU">
            Utredningen noterar dock att oaktat vilken av konstruktionerna
            som väljs finns ett intresse av reviderad lagtext som tillgodoser
            och tydliggör det valda alternativet. Sverigedemokraterna delar
            den uppfattningen.
          </p>
          <head xml:id="i-4kLBKXY18dX4fvxUGegC4K" type="h2">
            Vilket alternativ bör tillämpas?
          </head>
          <p xml:id="i-7Jj2frh8LVRgheKAgQXUec">
            Utredningens förslag är som ovan noterat alternativ 1, med dubbla
            trösklar. Utredningen noterar både fördelar och nackdelar med
            samtliga alternativ men anser att alternativ 1 är att föredra.
            Sverigedemokraterna anser dock att alternativ 3, ”en förhöjd startpunkt”,
            bör föreslås. En viss reduktion kan visserligen accepteras, men
            storleken på reduktionen måste minska. Att alltjämt erhålla upp
            till 80 procent i reducerat straff inom ramen för straffmätningen
            innebär en oerhörd diskrepans mellan gärningens straffvärde och
            det utdömda straffet. Dessutom föreslår Sverigedemokraterna inom
            ramen för andra ärenden en sänkt straffmyndighetsålder, till 13
            år, varför andra alternativ skulle innebära ytterligare en förändring
            gällande reduktionen för omyndiga lagöverträdare. Tillämpas alternativ
            3 skulle en sänkning av straffmyndighetsåldern innebära att man
            kan följa den nu gällande, och den häri föreslagna, konstruktionen
            för straffreduktion på grund av ålder.
          </p>
          <head xml:id="i-L8hZEem47QMwb62me4kNZH" type="h2">
            Lagtextkonstruktion för ”alternativ 3”
          </head>
          <p xml:id="i-PFxdPZ99DJ7oxDC9Qxnx9W">
            Utredningens författningsförslag motsvarar det valda alternativet
            reviderad straff­reduktion för omyndiga lagöverträdare. Utredningen
            noterar dock förutsättningarna för lagtext om andra alternativ
            väljs. För alternativ 3 nämns särskilt att 29 kap. 7 § BrB bör
            kompletteras med uppgift om att reduktionen som ska göras enligt
            paragrafen inte får uppgå till mer än 50 procent av straffvärdet.
            Ett sådant tillägg föreslås därmed.
          </p>
          <head xml:id="i-TvVDMCxDTN5bsA6b4PQfns" type="h2">
            Nödvändiga följdändringar
          </head>
          <p xml:id="i-5UsL8uCiWpyz8yiLydP9N5">
            Då regeringen genom propositionen inte föreslår vad utredningen
            lagt fram finns följdändringar som helt saknas eller annars är
            utformade utifrån regeringens förslag om reviderad straffreduktion
            för unga myndiga lagöverträdare. Det föreligger därför skäl att
            utifrån utredningens förslag även lägga fram nödvändiga följdändringar
            givet huvud­förslaget om slopad straffreduktion för unga myndiga.
          </p>
          <head xml:id="i-ABRwFtN9XTvXhNAAoBBdJv" type="h2">
            Ytterligare behov
          </head>
          <p xml:id="i-4weVQDdptQoi3HZJrJFTxo">
            Så som ovan noterats föreslår Sverigedemokraterna till del en
            annan konstruktion för straffreduktion på grund av andra förslag.
            Förslagen häri grundar sig i brottsoffer­perspektivet och principen
            att envar bör ta ansvar för sina egna handlingar. Andra aspekter
            är dock relevanta, exempelvis påverkar en sänkt straffmyndighetsålder
            naturligtvis straffreduktionen för omyndiga lagöverträdare. Ett
            sådant yrkande faller dock utanför detta ärende varför detta förslag
            inte behandlas närmare här. Det föreligger dock frågor som berör
            straffreduktionen för unga lagöverträdare som bör lyftas inom
            detta ärende.
          </p>
          <head xml:id="i-8rFzfbpotGRyG1W6CqgkpY" type="h2">
            Möjlighet att döma unga lagöverträdare som vuxna
          </head>
          <p xml:id="i-QAayK3JzvbRS3jqFD2Xk8s">
            I regeringens proposition föreslås omständigheter där straffreduktionen
            inte ska tillämpas för unga myndiga i åldern 18–21. Oaktat att
            Sverigedemokraterna i detta ärende vill avslå förslaget finns
            det skäl att vidare utreda huruvida konstruktionen kan tillämpas
            för omyndiga lagöverträdare. Givet problematiken med allt allvarligare
            brottslighet i allt yngre åldersgrupper tydliggörs behovet av
            reella konsekvenser även för dessa lagöverträdare. Även om detta
            skulle gälla omyndiga lagöverträdare behandlar detta så pass allvarlig
            brottslighet att det måste anses orimligt att tillämpa en reduktion
            på grund av ålder. Brottsofferperspektivet medför krav på upprättelse
            för de som utsätts för brott, vilket är synnerligen tydligt när
            det gäller de allvarligaste och mest kränkande typerna av brott.
            Är någon vuxen nog att mörda, våldta eller råna andra, är han
            eller hon vuxen nog att möta konsekvenserna av beteendet. Då utredningen
            i denna fråga inte omfattar en sådan lagändring finns inte tillräckligt
            beredningsunderlag för att föreslå lagtext gällande denna del.
            En utredning bör därför tillsättas med uppdrag att se över möjligheten
            till undantag från tillämpning av straffreduktionen vid allvarlig
            brottslighet gällande lagöverträdare i åldern 15–17.
          </p>
          <head xml:id="i-HZXrjyeCso2zG8aFnfqh1B" type="h1">
            29 kap.
          </head>
          <p xml:id="i-EwzUnSAabKGXhgb6cxXGnW">
            7§
          </p>
          <table xml:id="i-YRK4RMCBMfHKqYyTdyRmJu">
            <row xml:id="i-HUFDeX3VGqaaPec9LL4mgn">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-L4XqYKUaHspmo29haCFCA4">
              <cell>
                Har någon begått brott innan han eller hon fyllt tjugoett år,
                ska hans eller hennes ungdom beaktas särskilt vid straffmätningen.
                Rätten får då döma till lindrigare straff än vad som är föreskrivet
                för brottet. För brott som någon har begått innan han eller hon
                fyllt tjugoett år får inte dömas till svårare straff än fängelse
                i tio år. Om fängelse på längre tid och på livstid är föreskrivet
                för brottet eller om det följer av 26 kap. 2 §, får dock dömas
                till fängelse i högst fjorton år.
              </cell>
              <cell>
                Har någon begått brott innan han eller hon fyllt arton år, ska
                hans eller hennes ungdom beaktas särskilt vid straffmätningen.
                Rätten får då döma till lindrigare straff än vad som är föreskrivet
                för brottet. För brott som någon har begått innan han eller hon
                fyllt arton år får straffreduktion vid straffmätningen inte ske
                med mer än hälften av brottets straffvärde.
              </cell>
            </row>
          </table>
          <head xml:id="i-CujAJfoYVE1xVx5MMdFXCe" type="h1">
            32 kap.
          </head>
          <p xml:id="i-2J1fRzFLVPTPjVifPveTwP">
            1 §
          </p>
          <table xml:id="i-7YQ4Qjnfuhf7gE4HLz5sJH">
            <row xml:id="i-7MPkXXbFjW7w54pUvbZPet">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-Gf8KupZvGGJ6bAC6Q4fcHn">
              <cell>
                Den som är under tjugoett år och som begått brott får dömas till
                ungdomsvård om han eller hon har ett särskilt behov av vård eller
                annan åtgärd enligt socialtjänstlagen (2001:453) eller lagen (1990:52)
                med särskilda bestämmelser om vård av unga och sådan vård eller
                åtgärd kan beredas den unge. Vården och åtgärderna skall syfta
                till att motverka att den unge utvecklas ogynnsamt.
              </cell>
              <cell>
                Den som har begått brott innan han eller hon har fyllt arton
                år får dömas till ungdomsvård om han eller hon har ett särskilt
                behov av vård eller annan åtgärd enligt socialtjänstlagen (2001:453)
                eller lagen (1990:52) med särskilda bestämmelser om vård av unga
                och sådan vård eller åtgärd kan beredas den unge. Vården och åtgärderna
                ska syfta till att motverka att den unge utvecklas ogynnsamt
              </cell>
            </row>
            <row xml:id="i-2J61qDwpWQkCuhzDWEuj9T">
              <cell>
                Ungdomsvård får dömas ut endast om socialtjänstens planerade
                åtgärder, i förekommande fall i förening med ungdomstjänst eller
                böter, kan anses tillräckligt ingripande med hänsyn till brottslighetens
                straffvärde och art samt den unges tidigare brottslighet.
              </cell>
            </row>
            <row xml:id="i-2u9aokwopy6uSQgya1qq8B">
              <cell>
                Skall åtgärderna vidtas med stöd av socialtjänstlagen, skall
                rätten meddela föreskrift om att den unge skall följa det ungdomskontrakt
                som upprättats av socialnämnden. Innehållet i kontraktet skall
                framgå av domen. Skall åtgärderna vidtas med stöd av lagen med
                särskilda bestämmelser om vård av unga, skall den vårdplan som
                upprättats av socialnämnden fogas till domen. Om skada på egendom
                har uppkommit genom brottet och det bedöms vara ägnat att främja
                den unges anpassning i samhället, får rätten, i samband med att
                den dömer till ungdomsvård, föreskriva att den unge på tid och
                sätt som anges i domen skall biträda den skadelidande med visst
                arbete, som syftar till att avhjälpa eller begränsa skadan eller
                som annars i belysning av brottets och skadans art framstår som
                lämpligt. Sådan föreskrift får meddelas endast med den skadelidandes
                samtycke.
              </cell>
              <cell>
                Om åtgärderna ska vidtas med stöd av socialtjänstlagen, ska rätten
                meddela föreskrift om att den unge ska följa det ungdomskontrakt
                som upprättats av socialnämnden. Innehållet i kontraktet ska framgå
                av domen. Om åtgärderna ska vidtas med stöd av lagen med särskilda
                bestämmelser om vård av unga, ska den vårdplan som upprättats
                av socialnämnden fogas till domen. Om skada på egendom har uppkommit
                genom brottet och det bedöms vara ägnat att främja den unges anpassning
                i samhället, får rätten, i samband med att den dömer till ungdomsvård,
                föreskriva att den unge på tid och sätt som anges i domen ska
                biträda den skadelidande med visst arbete, som syftar till att
                avhjälpa eller begränsa skadan eller som annars i belysning av
                brottets och skadans art framstår som lämpligt. Sådan föreskrift
                får meddelas endast med den skadelidandes samtycke.
              </cell>
            </row>
            <row xml:id="i-MNyA2pdxHPp5Rdc2hKVzm8"/>
          </table>
          <p xml:id="i-QAVS53DGHNdc2hLHvbxZVM">
            2 §
          </p>
          <table xml:id="i-TNdzhoNZyyVDD96rVYr7L8">
            <row xml:id="i-LW9TAyKom4xkRi2omiQdLF">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-5CNkL1PhoDXMGo3uBmt6Ce">
              <cell>
                Den som är under tjugoett år och som begått brott får dömas till
                ungdomstjänst om påföljden är lämplig med hänsyn till hans eller
                hennes person och övriga omständigheter. Den som döms till ungdomstjänst
                ska åläggas att utföra oavlönat arbete och delta i annan särskilt
                anordnad verksamhet i lägst tjugo och högst etthundrafemtio timmar.
                Den som är över arton år får dömas till ungdomstjänst endast om
                det finns särskilda skäl för det.
              </cell>
              <cell>
                Den som har begått brott innan han eller hon har fyllt arton
                år får dömas till ungdomstjänst om påföljden är lämplig med hänsyn
                till hans eller hennes person och övriga omständigheter. Har den
                unge fyllt arton år vid tidpunkten för rättens dom får han eller
                hon dömas till ungdomstjänst endast om det finns särskilda skäl
                för det. Den som döms till ungdomstjänst ska åläggas att utföra
                oavlönat arbete och delta i annan särskilt anordnad verksamhet
                i lägst tjugo och högst etthundrafemtio timmar.
              </cell>
            </row>
            <row xml:id="i-2nbAhmythVnggKG2cckPN7">
              <cell>
                Rätten får döma till ungdomstjänst om påföljden kan anses tillräckligt
                ingripande med hänsyn till brottslighetens straffvärde och den
                unges tidigare brottslighet och det inte finns skäl för att döma
                till ungdomsvård. I valet mellan ungdomstjänst och böter ska ungdomstjänst
                väljas om den påföljden inte är alltför ingripande.
              </cell>
            </row>
            <row xml:id="i-P2WCSMTkCvmiUzbQ9gLRJw"/>
          </table>
          <head xml:id="i-NwH8afQUhyRJ1M4ADXmGCf" type="h1">
            35 kap.
          </head>
          <p xml:id="i-5XmUVwdV6R3o3wcP1poum4">
            2 §
          </p>
          <table xml:id="i-3svCVgnZKUxxCRp68s9ua4">
            <row xml:id="i-TLC3sBZWtpi9wFMQb43Kah">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-4EU4EEAuvD1dNj36WfQPpQ">
              <cell>
                Bestämmelserna i detta kapitel om bortfallande av påföljd gäller
                inte för 1. mord eller dråp enligt 3 kap. 1 eller 2 §, 2. folkmord,
                brott mot mänskligheten eller grov krigsförbrytelse enligt 1,
                2 eller 11 § lagen (2014:406) om straff för folkmord, brott mot
                mänskligheten och krigsförbrytelser, 3. terroristbrott enligt
                3 § 1 eller 2 jämförd med 2 § lagen (2003:148) om straff för terroristbrott,
                eller 4. försök till dessa brott.
              </cell>
            </row>
            <row xml:id="i-NyJvNWpMSPLi8Lc55sYrBB">
              <cell>
                Har någon begått brott som avses i första stycket innan han eller
                hon fyllt tjugoett år, gäller dock bestämmelserna om bortfallande
                av påföljd i detta kapitel
              </cell>
              <cell>
                Har någon begått brott som avses i första stycket innan han eller
                hon fyllt arton år, gäller dock bestämmelserna om bortfallande
                av påföljd i detta kapitel
              </cell>
            </row>
            <row xml:id="i-6XSThidChVkTuwiA61PHg5"/>
          </table>
        </div>
        <div xml:id="i-WVFNHZQhzFCEixBPT57szM" type="signatureBlock">
          <list xml:id="i-9XfJJJV42QQLMg24FNDUFn">
            <item xml:id="i-FsC9viTWsZaYK8vUZ1kDdH" who="i-Dkz1KdQBrKqVm9WCptUQaD" type="signature">
              Adam Marttinen (SD)
            </item>
            <item xml:id="i-43UCp4CNWdEtxncww1j8MD" who="i-LjpaL4XhPNoSZ44TkA9j3w" type="signature">
              Katja Nyberg (SD)
            </item>
            <item xml:id="i-Xb8oE5oogVUHCsuLxdwZMZ" who="i-DyRx69amzrrY88Jd1Ln7EC" type="signature">
              Bo Broman (SD)
            </item>
            <item xml:id="i-GTZTkZ4N95wfC7zDqzhL8b" who="i-HUSmFsL1Y8xYLMbYyPfby2" type="signature">
              Ebba Hermansson (SD)
            </item>
          </list>
        </div>
      </div>
    </body>
  </text>
</TEI>
