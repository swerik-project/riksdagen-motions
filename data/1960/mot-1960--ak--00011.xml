<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__11/mot_1960__ak__11-001.pdf"/>
      <fw xml:id="i-GvJRp1VfmSmhTwLG4Zpvsa">
        14 Motioner i Andra kammaren, nr 11 år 1960
      </fw>
      <div type="motHeader" xml:id="i-DiArYJ1iB2T9uHbguvEoZd">
        <div type="motTitle" xml:id="i-WCESpUGHCvbHV21LD5UMLU"/>
        <div type="motSubmissionInfo" xml:id="i-84GGYPUXru2Ki6MSWvfZpW"/>
      </div>
      <div type="motBody" xml:id="i-YcAxrjsJBqjNMgjCWYtwAg">
        <div xml:id="i-M9vaoj5pUUhUgFgkziCsZY">
          <p xml:id="i-B3j9GVo5ofzXktnRokjDcZ">
            Nr 11
          </p>
          <p xml:id="i-KGakyJNKak9NMn3hxzh1Uj">
            Av herr Senander m. fl., om höjning av folkpensionerna.
          </p>
          <p xml:id="i-JUCqpN4ANYx3re5wpSqxy2">
            När allmänna pensionsberedningen den 1 februari 1957 avlämnade
            sitt förslag till förbättrad pensionering och därvid enhälligt
            föreslog, att folk- pensionerna under tioårsperioden 1958—1968
            skulle etappvis höjas så, att de slutligen skulle utgöra 3 600
            kronor för ensamstående och 5 400 för två pensionsberättigade
            makar, hälsades detta med tillfredsställelse av landets åldringar
            och invalider. De såg däri ett uttryck för redobogenheten hos
            samtliga parter inom beredningen att i samband med behandlingen
            av spörsmålet om en allmän pensionering även tillgodose deras
            intressen som på grund av sin högre ålder icke kunde komma i åtnjutande
            av löntagar- pensioneringens förmåner. Till den allmänna tillfredsställelsen
            med förslaget bidrog verkningsfullt, att den större av de etappvisa
            höjningarna under tioårsperioden förlades till innevarande år
            och föreslogs skola utgöra 700 kronor för ensamstå- ende pensionär
            och 820 kronor för två pensionsberättigade makar. Den fullt riktiga
            motiveringen för denna kraftigare höjning var att därigenom de
            pensionärer, som hade så hög ålder att de knappast kunna beräknas
            leva tioårsperioden ut, ändock skulle »få verklig nytta av reformen»,
            som det hette i betänkandet. Enhälligheten i även denna del av
            betänkandet väckte givetvis hos folkpensionärerna den förhoppningen
            att förslaget obeskuret skulle vinna statsmakternas godkännande.
            Under den därpå följande folkomröstningen i pensionsfrågan steg
            för- hoppningen till förvissning. I propositionsordningen för
            folkomröstningen förklarades klart och tydligt, att avsikten var
            att höja folkpensionerna i enlighet med pensionsberedningens förslag.
            Av fullt naturliga skäl kunde därvid inte förslaget beträffande
            etapphöjningarna angivas. Men under hela omröstningskampanjen
            bedrevs från de tre olika propagandakommit- téerna en samstämmig
            upplysningskampanj till förmån för pensionsbered- ningens förslag
            i folkpensionsfrågan, varvid det även propagerades för de av beredningen
            föreslagna etapphöjningarna. Något annat förslag framför- des
            inte heller vid denna tidpunkt. Det kan därför med bestämdhet
            göras gällande, att folkomröstningen gav ett enhälligt votum för
            pensionsbered- ningens förslag beträffande såväl folkpensionernas
            slutbelopp som de etappvisa höjningarna. 1958 års A-riksdag beslutade
            godkänna pensionsberedningens förslag be- träffande folkpensionerna.
            Den gjorde emellertid på särskilda utskottets förslag ett uttalande
            om de etappvisa höjningarna som nu fått tjäna som motivering för
            en av regeringen förutsatt kraftig minskning av den av pen-
          </p>
          <pb facs="riksdagen-motions-pdf/data/1960/mot_1960__ak__11/mot_1960__ak__11-002.pdf"/>
          <fw xml:id="i-7RDNmk9futDMCManQRjHKp">
            Motioner i Andra kammaren, nr 11 år 1960 15
          </fw>
          <p xml:id="i-NY617FHYBWmmd4wztksc19">
            sionsberedningen föreslagna etapphöjningen år 1960. Förslaget
            innebär att beredningens förslag om 700 respektive 820 kronor
            nedsättes till 250 re- spektive 350 kronor. Detta medför en reducering
            med nära 70 9 för en- samstående och 55 Z för makar. Många tiotusentals
            åldringar och invalider har därmed fått se sina förhoppningar
            om någon lättnad i sina bekymmer grusade. Ingen kan förtänka dem,
            om de betraktar sig som ut- satta för löftessvek. Uttalandet av
            1958 års A-riksdag om de etappvisa höjningarna har tolkats på
            olika sätt. Centerpartiet, som medverkat vid tillkomsten av detsamma,
            hävdar att innebörden av uttalandet icke kan tolkas på sätt regeringen
            gjort. Härmed må vara hur som helst. Ofrånkomligt är, att regeringen
            icke behö- ver känna sig bunden av detsamma, enär det ligger i
            regeringens hand att bedöma frågan med hänsyn till den samhällsekonomiska
            situationen. För oss synes det otänkbart att regeringen, som,
            efter vädjanden till folket i en allmän omröstning och ett nyval,
            med kommunisternas stöd genomfört en pensionering, som omfattar
            praktiskt taget alla löntagare och småföretagare, skulle bedöma
            riksdagens uttalande om folkpensions- höjningarna som aktuellt
            i nuvarande samhällekonomiska situation. Vi bortser därvidlag
            ifrån att det över huvud taget måste anses vara förkast- ligt
            att låta de sämst situerade i samhället bära följderna av en oriktig
            ekonomisk politik. Den ekonomiska situationen i dag kännetecknas
            av att statsinkomsterna ökar och att en omsättningsskatt beslutats,
            som skall tillföra statskassan 1400 miljoner kronor om året, delvis
            under motivering att regeringen måste ha medel för att infria
            gjorda utfästelser på det so- ciala området. Till karaktäristiken
            av dagsläget hör även, att regeringen och de borgerliga partierna
            är beredda att offra samma belopp till ökade mili- tära utgifter
            som skulle erfordras för att infria löftet till folkpensionärerna
            om etapphöjningen av folkpensionerna innevarande år. Vi finner
            det följaktligen upprörande, att regeringen med åberopande av
            statsfinansiella svårigheter avser att »spara» omkring 300 miljoner
            kronor på folkpensionärerna samtidigt som den anser statsfinansernas
            läge inte utgöra hinder för att offra ungefär samma belopp för
            att tillmötes- gå generalernas krav. Hur ett sådant handlingssätt
            skall kunna förenas med talet om välfärdspolitik är för oss ofattbart.
            Det förefaller emellertid som om även regeringen känner svagheten
            i sin position gentemot folkpensionärerna. I sitt svar på en av
            undertecknad Senander framställd interpellation vid förra årets
            höstriksdag i frågan försvarade socialministern regeringens hållning
            med en hänvisning till att den inte aktualiserat frågan om en
            avveckling av bostadstilläggen, »som skulle innebära att majoriteten
            av folkpensionärerna — och därtill de som bäst behöver sin folkpension
            — skulle få mindre höjningar än andra». Detta uttalande om de
            kommunala bostadstilläggen noteras med erkännande,
          </p>
          <pb facs="riksdagen-motions-pdf/data/1960/mot_1960__ak__11/mot_1960__ak__11-003.pdf"/>
          <fw xml:id="i-D3Bt9KanjyfRdArmBN4sHx">
            16 Motioner i Andra kammaren, nr 11 år 1960
          </fw>
          <p xml:id="i-Lx5aBUkf4W7BXPdJkPSVon">
            synnerligast som den kommunistiska riksdagsgruppen från första
            stund bekämpat förslaget om deras avveckling med i stort sett
            samma motive- ring. Men denna i och för sig socialt riktiga förklaring
            kan helt naturligt inte tjäna som försvar för reduceringen av
            1960 års folkpensionshöjning. Den borde tvärtom ha lett fram till
            slutsatsen, att det ur social synpunkt är lika riktigt att den
            utlovade folkpensionshöjningen kommer till stånd, enär en sådan
            åtgärd »innebär att majoriteten av folkpensionärerna — och där-
            till de som bäst behöver sin folkpension» är beroende av den för
            sin knap- pa existens. Det bör dessutom tilläggas, att den tilltänkta
            reduceringen främst drabbar de pensionärer som icke har utsikter
            att uppleva de kom- mande årens förhöjningar. Vidare bör erinras
            om att de kommunala bostadstilläggen enligt pen- sionsberedningens
            förslag skulle reduceras med 50 Z av de föreslagna etapphöjningarna
            medan regeringens förslag minskar innevarande års höjning med
            i ena fallet 70 Z och i det andra 55 £&amp;. Enligt vår mening ges
            det inget sakligt skäl för regeringen att åberopa sin hållning
            till de kommunala bostadstilläggen som ett slags förklaring till
            reduceringen av innevarande års folkpensionshöjning. Det bör framhållas
            att regeringen långt innan frågan om folkpensionshöjningarnas
            reducering ens varit på tal uttalat sig mot beredningens förslag
            om avveckling av de kommunala bostadstilläggen. Vid denna tidpunkt
            framstod följaktligen regeringens inställning i folkpensionärernas
            ögon som en garanti för såväl bostadstilläggens fortbestånd som
            för etapphöjningarnas oantastbarhet. Det är beklagligt att regeringen
            nu ansett sig böra följa den sönderkritiserade besparingsutredningens
            förslag att beröva folkpensionärerna större delen av den utlovade
            standardhöjningen för innevarande år. Att detta är den enda punkt
            i den beryktade utredningens förslag som realiserats gör saken
            än mera beklaglig. Enär vi sålunda icke kunnat finna något godtagbart
            skäl för förslaget om reducering av årets folkpensionshöjning
            och då det tillika inte ens rör sig om en besparing utan endast
            — för såvitt avsikten är att till år 1968 utan restriktioner förverkliga
            folkpensionshöjningen i sin helhet — om ett uppskov med utbetalningen,
            hemställes, att riksdagen måtte besluta, att innevarande års etapp-
            höjning av folkpensionerna måtte fastställas i enlighet med allmänna
            pensionsberedningens förslag eller till 700 kronor för ensamstående
            pensionär och 820 kronor för pensions- berättigade makar.
          </p>
          <p xml:id="i-DimVWaDW1VTBgy4ugexoSH" type="date">
            Stockholm den 13 januari 1960
          </p>
          <p xml:id="i-7qa2apMBeUprwzihcUjUt3">
            Knut Senander Helmer Holmberg Hilding Hagberg
          </p>
          <p xml:id="i-37FA5WmxWmerJpa2pzKt2m">
            Rydahls Boktryckeri AB - Stockholm 1960
          </p>
        </div>
      </div>
    </body>
  </text>
</TEI>
