<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02792">
  <teiHeader>
    <fileDesc>
      <titleStmt>
        <title>med anledning av prop. 2023/24:57 Preventiva vistelseförbud</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2792 av Gudrun Nordborg m.fl. (V)</title>
          <idno type="rdwebb">HB022792</idno>
          <rs type="number">2792</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022792/text</ref>
          <ref type="dokument_url_html">https://data.riksdagen.se/dokument/HB022792</ref>
          <ref type="dokumentstatus_url_xml">https://data.riksdagen.se/dokumentstatus/HB022792</ref>
          <ref type="pdf">https://data.riksdagen.se/fil/64B8465F-FA1A-4118-B19F-D3C1807258AD</ref>
          <ref type="docx">https://data.riksdagen.se/fil/7011C5E2-9319-4EAE-9987-E57D0F1402CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-QrNvzg6SGj92wj2YY77ZNA</idno>
            <name>Isabell Mixter</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-LjMtw9KqTNz54i8ML2xmTR" type="basedOn"/>
        <correspContext corresp="i-LjMtw9KqTNz54i8ML2xmTR">
          <ref>Proposition 2023/24:57</ref>
        </correspContext>
        <correspAction xml:id="i-3TZX8hmJbFYMp46LWXNZTt" type="signed"/>
        <correspContext corresp="i-3TZX8hmJbFYMp46LWXNZTt">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-QrNvzg6SGj92wj2YY77ZNA"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-N4Kd3N1hJnxBtx2CbGkbX3" type="submitted">
          <date when="2024-01-16"/>
          <time when="10:46:53"/>
        </correspAction>
        <correspAction xml:id="i-Wr7s3NmeaqjLhFPsQFZtkD" type="reviewed">
          <date when="2024-01-16"/>
          <time when="19:05:10"/>
        </correspAction>
        <correspAction xml:id="i-N9A4d2SkuN7b22oTCbPMQA" type="dismissed">
          <date when="2024-01-17"/>
        </correspAction>
        <correspAction xml:id="i-2x3z1Gz6jRH5nzYzRR1Cv9" type="referred">
          <date when="2024-01-18"/>
        </correspAction>
        <correspAction xml:id="i-MB8fMi2Hy8TGfSQ3z3ShVs" type="assigned">
          <date when="2024-01-24"/>
          <time when="16:11:12"/>
        </correspAction>
        <correspContext corresp="i-MB8fMi2Hy8TGfSQ3z3ShVs">
          <ref type="assignedTo">Justitieutskottet</ref>
        </correspContext>
        <correspAction xml:id="i-Eu16t5Ysm16DKb9sUgesoN" type="behandlas_i"/>
        <correspContext corresp="i-Eu16t5Ysm16DKb9sUgesoN">
          <ref type="uppgift">2023/24:JuU12</ref>
          <ref type="ref_dok_id">HB01JuU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU12</ref>
          <ref type="ref_dok_titel">Preventiva vistelseförbud</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R5GeEnRrcvQy358REWCd21" type="motHeader">
        <div xml:id="i-4wsCbJKxCoYYNh7CSHUcsM" type="motTitle">
          Motion till riksdagen 2023/24:2792 av Gudrun Nordborg m.fl. (V)
          med anledning av prop. 2023/24:57 Preventiva vistelseförbud
        </div>
      </div>
      <div xml:id="i-UbFoUwg6yCFqB9zbNCy1zm" type="motBody">
        <div xml:id="i-EJpKPJJUsp5ZsqqQKKp74C" type="motProposal" subtype="förslag">
          <head xml:id="i-GveUGKgbaZ4LSC8meP2Co9">
            1 Förslag till riksdagsbeslut
          </head>
          <list xml:id="i-JAH1MHuAFzTAN8HbSKX2kJ">
            <item xml:id="i-LsSQeVeqUb9KwHSYL44fxh" sortKey="Yrkande 1">
              Riksdagen avslår proposition 2023/24:57 Preventiva vistelseförbud.
            </item>
          </list>
          <list xml:id="i-Xqu5xzj8jqx4hHJiToTQuN">
            <item xml:id="i-EWzSP1aQhjv9gbg1piBmKT" sortKey="Yrkande 2">
              Riksdagen ställer sig bakom det som anförs i motionen om att
              lagen om preventiva vistelseförbud bör tidsbegränsas och tillkännager
              detta för regeringen.
            </item>
          </list>
          <list xml:id="i-GnJnpTNy4ScxdQtmwZtkm7">
            <item xml:id="i-Jb5FHbTfyAnf8CJQPQhJBJ" sortKey="Yrkande 3">
              Riksdagen ställer sig bakom det som anförs i motionen om att
              alla personer som blir aktuella för vistelseförbud ska ha rätt
              till offentligt biträde och tillkännager detta för regeringen.
            </item>
          </list>
        </div>
        <div xml:id="i-C3cU6ZBK2Ab6yDocCnGY8F" type="motContent">
          <head xml:id="i-GH8LFR2anZowhGaPmTAnfG" type="h1">
            2 Inledning
          </head>
          <p xml:id="i-LphXqX5GPkXfCad39N1m9H">
            Trots de senaste årens stora resurstillskott till polisen, höjningar
            av flera straff och ökad användning av hemliga tvångsmedel så
            har antalet gängrelaterade brott och skjutningar inte minskat.
            Polisens uppklaring av mord och skjutningar i gängmiljö har samtidigt
            sjunkit. Det visar att det är andra åtgärder som behövs. Från
            och med december 2022 och under våren 2023 blev situationen i
            framför allt Stockholm akut. Skjutningarna i Stockholm eskalerade
            återigen i början av sommaren och fortsatte under hösten. Samtidigt
            är det kris i stora delar av kriminalvården med överfulla häkten
            och anstalter bl.a. därför att fängelsestraffen generellt blivit
            längre.
          </p>
          <p xml:id="i-MJUKqPYfM89fBf2Grk6XEP">
            Regeringen måste omgående ta ett helhetsgrepp på problematiken
            med utgångspunkt i forskning och beprövad erfarenhet. Dessvärre
            låter högerpartierna i stället ofta känslor, tyckande och ren
            populism ligga till grund för rättspolitiska åtgärder. Men för
            att verkligen minska den grova kriminaliteten och stärka människors
            trygghet i politiskt eftersatta områden krävs, i stället för längre
            och hårdare straff, visitationszoner och av­lyssning utan brottsmisstanke,
            en gemensam politisk vilja för att minska klass­klyftorna i samhället.
            Tyvärr bygger högerregeringens förslag för att bekämpa brottsligheten
            i Tidöavtalet på SD:s repressiva politik. Men de föreslagna åtgärderna
            om visitations­zoner, avskaffad villkorlig frigivning, längre
            straff, avskaffande av den s.k. mängdrabatten vid flerfaldig brottslighet,
            förvaringsstraff, sänkt straffmyndighetsålder och särskilda ungdomsfängelser
            kommer inte att leda till minskad kriminalitet. Åtgärderna riskerar
            tvärtom att bli kontraproduktiva.
          </p>
          <p xml:id="i-Bs6TDGEvaXFUEgaW7t9gdL">
            För att få ned den grova brottsligheten räcker det inte med att
            bara vara hård mot de kriminella, det gäller att vara smartare
            än de kriminella. Vissa straff kan behöva höjas, men mycket mer
            fokus måste riktas mot att förhindra rekryteringen av barn till
            gängkriminalitet. Det brottsförebyggande arbetet börjar med en
            väl utbyggd välfärd för alla, även i politiskt eftersatta områden.
            Om skolan, fritidsaktiviteter och samhället i övrigt fungerar
            väl så minskar möjligheterna att rekrytera barn och ungdomar in
            i kriminalitet. Skola och fritidsverksamheter behöver få bättre
            resurser, likaså social­tjänsten. Barn och ungdomar måste få möjligheter
            till kommunalt stödda fritids­aktivi­teter, skolan måste få bättre
            resurser för att stödja elever som behöver det för att klara betygen,
            och socialtjänsten behöver förstärkas med tillräckliga resurser
            och kunskap för att arbeta både förebyggande och med barnskydd.
          </p>
          <p xml:id="i-63K6wXCFYp3XhDvSScNEQn">
            Det handlar även om insatser på kort sikt, som att sprida Sluta
            skjut-projektet till hela landet och att inrätta sociala insatsgrupper
            i områden som särskilt drabbats av grov kriminalitet. Vänsterpartiet
            har också sedan flera år tillbaka föreslagit en nationell haverikommission
            mot skjutningarna och en nationell avhopparverksamhet för kriminella.
            Insmugglingen av narkotika och illegala vapen måste stoppas redan
            vid landets gränser för att underminera gängens svarta ekonomi.
            För vidare läsning om åtgärder mot våldet, se vår motion Åtgärder
            med syfte att stoppa våldskulturen (mot. 2022/23:1217). För mer
            förslag som handlar om polisens arbete och om att stoppa nyrekryteringen
            till krimi­na­litet, se motion 2023/24:2322. Vår politik för Kriminalvården
            finns att läsa om i motion 2023/24:436.
          </p>
          <head xml:id="i-Qdjhj8PSwrpQTJhGG63GdR" type="h1">
            3 Regeringens förslag
          </head>
          <p xml:id="i-SvgGYrLH6iYkXqc46h8mjw">
            Regeringen föreslår i sin proposition en ny lag om preventiva
            vistelseförbud. Syftet med lagen är att öka tryggheten i det offentliga
            rummet och att förhindra att brottslig verk­samhet utövas där.
            Förslaget innebär att en person kan förbjudas att inom ett avgränsat
            område vistas på allmän plats, på skolgårdar eller motsvarande
            områden utomhus vid förskolor och fritidshem, s.k. vistelseförbud,
            om hen medvetet främjar att en grupp personer utövar brottslighet
            där och det finns risk för att skjutvapen eller sprängämnen används.
            Även personer som främjar brottslighet som på något annat sätt
            är ägnad att allvarligt skada tryggheten hos allmänheten ska kunna
            meddelas vistelseförbud. Ett vistelseförbud ska inte få avse den
            som är under 15 år. Den som bryter mot ett vistelse­förbud ska
            kunna dömas till fängelse i högst ett år. Om brottet är ringa,
            ska personen dömas till böter. De nya reglerna föreslås träda
            i kraft den 1 februari 2024.
          </p>
          <head xml:id="i-FzwFRjQDTXGjusHD3P9hK4" type="h1">
            4 Vänsterpartiets ställningstagande
          </head>
          <p xml:id="i-3XTAKdzf47zuBfwKPhFp4k">
            Vänsterpartiet instämmer i regeringens slutsats att det behövs
            kraftfulla åtgärder för att öka tryggheten i samhället och för
            att minska skjutningar och sprängningar. Vi delar dock inte regeringens
            bedömning av hur detta mål ska uppnås. Redan i dag finns det möjligheter
            för polis att avvisa och avlägsna personer från allmänna platser
            enligt ordningslagen och polislagen. En polis får i vissa fall
            avvisa eller avlägsna en person från ett visst område eller utrymme
            om personen genom sitt uppträdande stör den allmänna ordningen
            eller utgör en omedelbar fara för denna. En grundläggande förut­sättning
            är att åtgärden ska vara nödvändig för att ordningen ska kunna
            upprätt­hållas eller för att avvärja en straffbelagd handling.
            Om ett avvisande eller avlägsnande är otillräckligt för att uppnå
            avsett resultat, kan personen tillfälligt omhändertas. Vänster­partiet
            anser att den befintliga lagstiftningen är tillräcklig för att
            avvisa och avlägsna personer från vissa platser. För att stärka
            tryggheten i samhället är det andra åtgärder som krävs, inte vistelseförbud.
          </p>
          <p xml:id="i-2BL8FpEMgR7zBLjmvZ7o9N">
            Regeringens satsningar på repressiva åtgärder riskerar i värsta
            fall att bli kontra­produktiva då de leder till ökad stigmatisering
            av människor. Förslagen är dessvärre även ofta rättsosäkra. Det
            nu aktuella förslaget om vistelseförbud är inget undantag. Förslaget
            innebär att en person kan förbjudas att inom ett avgränsat område
            vistas på allmän plats, på skolgårdar eller motsvarande områden
            utomhus vid förskolor och fritidshem, om hen medvetet främjar
            att en grupp personer utövar brottslighet där och det finns risk
            för att skjutvapen eller sprängämnen används. Även personer som
            främjar brottslighet som på något annat sätt är ägnad att allvarligt
            skada tryggheten hos allmän­heten ska kunna meddelas vistelseförbud.
            Detta innebär att en riskbedömning ska göras i två steg (3 och
            4 §§ förslag till lag om preventiva vistelseförbud). Lagrådet
            skriver i sitt yttrande att konstruktionen med dubbla riskbedömningar
            framstår som svårtillämpad. Det kommer att bli svårt för den enskilde
            att förutse när ett vistelseförbud kan komma att meddelas. Det
            framgår heller inte om det ska vara styrkt att förbudspersonen
            tillhör eller verkar för gruppen eller om det räcker med att grupptillhörigheten
            framstår som mer eller mindre antaglig. Vänsterpartiet anser att
            förslaget är rättsosäkert dels på grund av de vaga rekvisiten
            (t.ex. ”medvetet främjar”) som öppnar upp för godtyckliga bedömningar,
            dels på grund av den bristande förutsebarheten för den person
            som riskerar att drabbas. Förslaget bör alltså avslås redan på
            den grunden att det strider mot flera straffrättsliga principer.
            Vidare innehåller förslaget fler allvarliga brister.
          </p>
          <p xml:id="i-LJJNwjPJrxsiCHqd84Agte">
            En rad remissinstanser är kritiska och avstyrker förslaget helt
            eller delvis, bl.a. Barn­ombudsmannen, Civil Rights Defenders,
            Institutet för mänskliga rättigheter, Juridiska fakultetsstyrelsen
            vid Lunds universitet, Jämställdhetsmyndigheten, Svea hovrätt,
            Södertörns tingsrätt och Sveriges advokatsamfund. Flera av dessa
            menar att behovet av att kunna meddela vistelseförbud inte är
            tillräckligt utrett och att det är tveksamt hur effektiv åtgärden
            skulle vara. Några remissinstanser anser att förslaget riskerar
            att leda till oönskade konsekvenser, som att brottslighet förflyttas
            till nya platser eller att fler barn under 15 år rekryteras till
            kriminella nätverk. Flera remissinstanser anser att förslaget
            saknar tydliga avgränsningar när det gäller vem som kan meddelas
            vistelse­förbud, förbudsområdets storlek och längden på ett vistelseförbud,
            och de ifrågasätter om förslaget är proportionerligt och förenligt
            med bl.a. regeringsformen och Europa­konventionen. Riksdagens
            ombudsmän (JO) bedömer att underlaget inte ens är till­räckligt
            för att kunna avgöra om förslaget är förenligt med grundläggande
            fri- och rättigheter enligt regeringsformen och Europakonventionen.
            Advokatsamfundet anser att de regler som i dag finns i ordnings-
            och polislagen är tillräckligt omfattande såvitt avser möjligheten
            att avvisa en individ från en viss plats. Advokatsamfundet skriver
            att den föreslagna lagen är oproportionerlig i ett demokratiskt
            samhälle och kommer få negativa verkningar för samhället i stort.
            Advokatsamfundet antar även att reglerna, i likhet med i Danmark
            och Norge, inte kommer att tillämpas i någon större utsträckning.
            Samfundet anser därför att det saknas tillräckliga skäl för att
            införa så långtgående inskränkningar i den personliga rörelsefriheten.
            Flera remissinstanser tar upp frågor om hur förslaget kan komma
            att påverka barn, bl.a. Socialstyrelsen avstyrker att vistelse­förbud
            ska få meddelas för den som är 15–17 år och menar att det saknas
            en analys av förslagets konsekvenser för barn och deras rättigheter.
          </p>
          <p xml:id="i-3LvPNwpLHouahq2g5awKcq">
            Vänsterpartiet instämmer i remissinstansernas kritik. Förslaget
            kommer att inskränka den grundlagsstadgade rörelsefriheten för
            människor på ett omotiverat sätt. Särskilt allvarligt är det att
            det inte ens krävs att den person som beläggs med vistelse­förbud
            är dömd för brott. Förslaget kan därför inte jämställas med de
            möjligheter Kriminalvården har att besluta om restriktioner för
            bl.a. villkorligt frigivna eller vid påföljden ungdomsövervakning
            på det sätt som regeringen gör (prop. 2023/24:57 s. 23). Att barn
            15–17 år gamla ska kunna beläggas med vistelseförbud, t.o.m. gällande
            områden där de bor och går i skolan, är helt orimligt. Att barnets
            ålder ska beaktas inom ramen för den proportionalitetsbedömning
            som ska göras innan ett beslut tas och att beslutet kan förses
            med begränsningar och undantag samt att barn under 18 år föreslås
            få rätt till offentligt biträde, förändrar inte saken (prop. 2023/24:57
            s. 28). Några remissinstanser, bl.a. Integritetsskyddsmyndigheten
            och Sveriges advokatsamfund, anser att det bör över­vägas om den
            föreslagna lagen bör tidsbegränsas. Vidare har bl.a. Advokat­samfundet
            föreslagit att alla personer bör ha en ovillkorlig rätt till offentligt
            biträde när en ansökan om vistelseförbud initieras, med hänsyn
            till den betydande inskränkning av den personliga friheten som
            ett vistelseförbud innebär. Vänsterpartiet instämmer i att det
            är högst rimligt att förslaget, om riksdagen antar det, tidsbegränsas
            och att alla som utsätts för vistelseförbud ska ha rätt till offentligt
            biträde.
          </p>
          <p xml:id="i-LPCu3pJTXFUWdUhgbGkxo8">
            Riksdagen bör sammanfattningsvis avslå regeringens proposition
            2023/24:57 Preventiva vistelseförbud. Detta bör riksdagen besluta.
          </p>
          <p xml:id="i-RRwS43x9S6AAzNGbHA7CLv">
            För det fall riksdagen ändå beslutar att anta regeringens förslag
            bör lagen tids­begränsas. Detta bör riksdagen ställa sig bakom
            och ge regeringen till känna.
          </p>
          <p xml:id="i-STbftj2ipJkH33hqe7Az31">
            Vidare bör alla personer som blir aktuella för vistelseförbud
            ha rätt till offentligt biträde. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-U7aTKj87WwErAawcEfd45d" type="motSignatures">
          <list xml:id="i-2dL8upzSvpR6XV7XzXJBLh">
            <item xml:id="i-79wpYsLd6edEHQMQHuTtP7" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-7upEJ6EnEe8QRDbLMXLzGz" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-4goB1Nusr8fjcxvKawUpeH" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-Eed5a9V4JtNfuD4TveJNL5" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-W1FNnArVMd8hKnF86jeAiG" who="i-QrNvzg6SGj92wj2YY77ZNA">
              Isabell Mixter (V)
            </item>
            <item xml:id="i-EjkVpojPdj1RtpCmpCTrzP" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
