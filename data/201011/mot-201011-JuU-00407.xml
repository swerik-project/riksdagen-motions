<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00407">
  <teiHeader>
    <fileDesc>
      <titleStmt>
        <title>Brottsdrabbade</title>
        <author corresp="i-6MWLY5JdykMGLLUo96skfp">av Lena Olsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Brottsdrabbade</title>
          <idno type="rdwebb">GY02Ju407</idno>
          <rs type="number">Ju407</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju407/text</ref>
          <ref type="dokument_url_html">http://data.riksdagen.se/dokument/GY02Ju407</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju407</ref>
          <ref type="doc">http://data.riksdagen.se/fil/600D4D6D-CB80-4703-A406-1E743D93EC7B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AN9xNWSmhoKFFEFnkDGLtW" type="signed"/>
        <correspContext corresp="i-AN9xNWSmhoKFFEFnkDGLtW">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-BjENTxx3PnXQHhNqn52xuB" type="numbering">
          <date when="2010-10-29"/>
        </correspAction>
        <correspAction xml:id="i-N9ih14H4wBodvt6VgRcKNf" type="submission">
          <date when="2010-10-27"/>
        </correspAction>
        <correspAction xml:id="i-J3KNarMp3oqFr7FsdukJj2" type="transfer">
          <date when="2010-10-24"/>
        </correspAction>
        <correspAction xml:id="i-WJyjqXr92bMhjB3NTYHjGw" type="assigned"/>
        <correspContext corresp="i-WJyjqXr92bMhjB3NTYHjGw">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KrWU4bN4oBtQ2gRqPwiY52" type="motBody">
        <div xml:id="i-RZX1f6L9zvBoVoUvsb1YM5" type="motProposal" subtype="förslag">
          <head xml:id="i-RjGGyms18u1t5Qhriubm4s">
            1 Förslag till riksdagsbeslut
          </head>
          <list xml:id="i-NLAg4pqsFeaMH9FU2YaBx7" style="ol">
            <item xml:id="i-ToPCDXkUrMyvNivahRiVfc">
              Riksdagen tillkännager för regeringen som sin mening vad som
              anförs i motionen om att Brottsoffermyndigheten ska ges i uppdrag
              att ur ett helhetsperspektiv se över hur kommunerna lever upp
              till sitt ansvar när det gäller brottsdrabbade och att ge förslag
              till åtgärder.
            </item>
            <item xml:id="i-5ybdnYZr3rhgvnu1qL3fpr">
              Riksdagen tillkännager för regeringen som sin mening vad som
              anförs i motionen om polisens ansvar för brottsdrabbade.
            </item>
            <item xml:id="i-7PeNdUzAbch6rQpKUYMokF">
              Riksdagen tillkännager för regeringen som sin mening vad som
              anförs i motionen om förslag till följd av att utredningen Målsägandebiträdet
              Ett aktivt stöd i rättsprocessen (SOU 2007:6) ska läggas fram.
            </item>
          </list>
        </div>
        <div xml:id="i-J42jphCyTmKAE3hAkxwwok" type="motContent">
          <head xml:id="i-LnJLZhkNJjyN6EFoVsSyoX" type="h1">
            2 Inledning
          </head>
          <p xml:id="i-BbQ17XqsL9Wcf6CDgCWXeA">
            Trots den ökade uppmärksamheten för brottsdrabbades situation
            finns enligt Vänsterpartiet tecken på att uppmärksamheten blir
            retorik utan reellt innehåll. Att brottsutsatta får ett symboliskt
            värde i den kriminalpolitiska debatten leder inte nödvändigtvis
            till att deras ställning och situation förbättras. Tvärtom kan
            det leda till en förtroendeklyfta mellan brottsdrabbade och samhället,
            då det i det konkreta fallet visar sig finnas ett glapp mellan
            ord och handling. Brottsdrabbade har i hög grad använts som en
            bricka i det politiska spelet.
          </p>
          <p xml:id="i-RQNSebE965grP4TXtZHGfH">
            I denna motion tas brottsdrabbade i allmänhet upp. När det gäller
            kvinnor som drabbas av mäns våld och sexualbrottsdrabbade tas
            detta upp i en särskild motion (mot. 2010/11:Ju403).
          </p>
          <head xml:id="i-FHt51eQtJe1rReqEJ7Rxe4" type="h1">
            3 Kommunernas ansvar för brottsdrabbade
          </head>
          <p xml:id="i-3w7L7SvvLJaZ4KEAAT6oWe">
            Det naturliga borde vara att hela samhället har ett ansvar för
            att hjälpa brottsdrabbade. De rättsvårdande myndigheterna som
            polisen, åklagarna och domstolarna bär en stor del av detta ansvar,
            men sjukvården, skolan, arbetsplatserna och lokalsamhället i stort
            delar detta ansvar.
          </p>
          <p xml:id="i-ML93maSrdPgsuarBn79cju">
            I dag har det vuxit fram ett hundratal lokala brottsofferjourer.
            En brottsofferjour består av ett antal ideellt arbetande stödpersoner
            samt i vissa fall av en anställd assistent eller samordnare. En
            annan viktig frivilligorganisation som tar ett mycket stort ansvar
            är kvinnojourerna. Över ett hundratal kvinnojourer arbetar mot
            våld och förtryck av kvinnor samt för kvinnors frigörelse och
            jämställdhet på alla plan i samhället.
          </p>
          <p xml:id="i-LJU1sMBZXVqFFCMqLbc8KQ">
            Det primära ansvaret för brottsdrabbade har dock socialnämnderna
            i enlighet med socialtjänstlagen 5 kap. 11 §. Hur socialtjänsten
            lever upp till detta ansvar ser mycket olika ut runtom i landet,
            av olika anledningar. Det finns tyvärr exempel på att socialtjänsten
            inte alls lever upp till intentionerna i lagstiftningen. Det kan
            gälla stödinsatser som jourboende, samtal, kontakter med myndigheter
            och mycket annat.
          </p>
          <p xml:id="i-8ziFuLs7oP3AHEijneEXWt">
            Tillkortakommanden i socialtjänstens åtaganden gör att den lokala
            brottsoffer- eller kvinnojouren kan bli ett ovärderligt stöd.
            Ibland kan de i praktiken bära hela ansvaret. Jourerna arbetar
            dock i dag under stor press. Antalet människor som söker hjälp
            är stort. Att ha en anställd kan för en jour vara en nödvändig
            avlastning, men det är inte alltid som ekonomin tillåter detta.
            En jour kan få slåss om pengarna med föreningar, kulturverksamhet
            och annat inom en kommun. Och vad händer om en brottsoffer- eller
            kvinnojour inte ens finns på orten? Det finns dessutom problem
            med att landets olika polismyndigheter hanterar brottsutsatta
            olika, vilket även det bidrar till den geografiska ojämlikheten
            för brottsutsatta.
          </p>
          <p xml:id="i-DB6eNjo8QywMppkrzuF7d2">
            Den borgerliga regeringens brister när det gäller att ta ansvar
            för kommunernas ekonomi spelar självklart stor roll i sammanhanget.
            Med osäkra ekonomiska förutsättningar inför framtiden riskerar
            ansvaret för brottsdrabbade att bli en lågt prioriterad fråga.
          </p>
          <p xml:id="i-7K385mBeE4Ub7MNHRXZkD2">
            Frågan om kommunernas ansvar för brottsdrabbade måste uppmärksammas
            mer. I görligaste mån ska vi givetvis ta vara på de ideella krafter
            som finns, men det rör sig om ett samhälleligt ansvar och samhället
            får inte göra sig beroende av enskildas insatser. Brottsoffermyndigheten
            bör ges i uppdrag att ur ett helhetsperspektiv se över hur kommunerna
            lever upp till sitt ansvar när det gäller brottsdrabbade och att
            ge förslag på åtgärder. Detta bör riksdagen som sin mening ge
            regeringen till känna.
          </p>
          <head xml:id="i-DYtrEGjqRGet7U5PTovp3E" type="h1">
            4 Polisens ansvar för brottsdrabbade
          </head>
          <p xml:id="i-2Ztm5aVCSbBwrk9iKmQBfq">
            Ett tungt ansvar för de brottsdrabbade bör självklart läggas
            hos polisen, som är den samhällsinstans som naturligt och tydligt
            kommer i kontakt med flest brottsdrabbade. Rikspolisstyrelsen
            (RPS) har en strategi för att utveckla arbetet, men tyvärr går
            det i alltför långsam takt. I RPS rapport Inspektion av polismyndigheternas
            handläggning av brottsofferfrågor (Inspektionsrapport 2010:3)
            pekas på en lång rad brister. Bland annat saknas tydliga styrdokument
            för arbetet inom många polismyndigheter och verksamheten är knuten
            till person i stället för funktion. Rapporten visar på att man
            inom polisen måste integrera ansvaret för brottsdrabbade ännu
            tydligare i den dagliga verksamheten. Den största bristen hittar
            inspektionen i uppföljningen av brottsofferverksamheten, som på
            de flesta håll lyser med sin frånvaro.
          </p>
          <p xml:id="i-JeGVNoJezoiMCT32YK8mZS">
            Vi förutsätter självklart att Rikspolisstyrelsen arbetar vidare
            med de problem som rapporten pekar på. Samtidigt är det tydligt
            att det från regeringens håll skickas tydliga signaler om vikten
            av att prioritera upp dessa frågor.
          </p>
          <p xml:id="i-N31nh2rHiDNGniVedXvR43">
            Vad som ovan anförs om polisens ansvar för brottsdrabbade bör
            riksdagen som sin mening ge regeringen till känna.
          </p>
          <head xml:id="i-N5y353gsgF3jrquKzrrtBS" type="h1">
            5 Brottsdrabbade i rättsprocessen
          </head>
          <p xml:id="i-LEYBp5gQu2pmo6LtANh76c">
            Åklagarna har en mycket viktig roll för den brottsdrabbade. Ofta
            missförstås åklagarnas roll och många kan känna sig besvikna.
            Missförståndet bygger på att den utsatta, och även vittnet, förväntar
            sig att åklagaren ska ta hennes parti. Åklagarens roll är dock
            inte att vara stödperson till den drabbade eller till vittnet
            utan att leda förundersökningen och framföra övertygande bevis
            i domstolen.
          </p>
          <p xml:id="i-KC8NqTTYszZ7PQ2Y7TJPsb">
            Den brottsdrabbade är ofta mycket utsatt och känner sig ofta
            kränkt under rättegången. I vissa fall beror det på bristen på
            stöd. Det är Vänsterpartiets mening att man i större utsträckning
            än i dag bör får möjlighet till målsägandebiträde. Lagstiftningen
            om målsägandebiträde har utvärderats och man har konstaterat att
            den inte fungerat helt och hållet så som det var önskat. Vid exempelvis
            grova sexualbrott har målsägandebiträden inte förordnats i den
            utsträckning som var avsett. Det har också förekommit att biträden
            förordnats sent. Utredningen kom med en rad förslag.
          </p>
          <p xml:id="i-8mgatHiyvPkAszv3HHJqyJ">
            Till att börja med föreslog man förstärkningar när det gäller
            vem som har rätt till målsägandebiträde. Förslaget är att de ska
            förordnas när det gäller alla sexualbrott förutom sexuellt ofredande,
            om det inte är uppenbart att ett behov saknas. De ska också alltid
            utses när ett barn utsatts för grövre brott.
          </p>
          <p xml:id="i-J482V964pDTEdqaxT2TwqZ">
            Utredningen har även förslag om en förstärkt informationsskyldighet
            om målsägandebiträde till brottsdrabbade från polis och åklagares
            sida. Man föreslår också att åklagare ska ha till uppgift att
            förordna målsägandebiträde under förundersökning och om en sådan
            inte förordnas ska detta beslut kunna överklagas. Man föreslår
            vidare att målsägandebiträden ska underrättas vid förhör under
            förundersökning och att de ska få bättre tillgång till information
            under processens gång. Ett förslag som till sist kan nämnas är
            att målsägandebiträdena ska hjälpa den brottsdrabbade i skadeståndsprocessen.
          </p>
          <p xml:id="i-EePKfb3FgU4VK9t1wRUZ7T">
            Utredningen har många bra förslag och Vänsterpartiet anser att
            det är dags att genomföra förbättringsreformer för brottsdrabbade.
            Det är inte försvarligt att redan utredda och remitterade förslag
            som skulle förbättra situationen för många blir liggande i byrålådan
            på Regeringskansliet. Förslagen måste nu genomföras.
          </p>
          <p xml:id="i-VtSvgBrnVfBu4E5m5JQmaC">
            Regeringen bör alltså lägga fram förslag till följd av utredningen
            Målsägandebiträdet Ett aktivt stöd i rättsprocessen (SOU 2007:6).
            Detta bör riksdagen som sin mening ge regeringen till känna.
          </p>
          <p xml:id="i-N2TA7esN7qatupRz8rbwyH">
            Under rättegången har även den tilltalade rättigheter. Ett rättssamhälle
            bygger på principen att alla är oskyldiga tills motsatsen är bevisad
            och den tilltalade har självklart rätt till bästa möjliga försvar.
            I rättegångssituationen innebär detta att den brottsutsatta blir
            ifrågasatt, vilket i sig kan upplevas som en kränkning. Det är
            viktigt att den brottsutsatta känner till vad som ska hända under
            rättegången för att se till att brottsoffret inte utsätts för
            onödigt lidande. Det är också viktigt att domare avbryter frågor
            som omöjligt kan ha med målets utredning att göra. Det är inte
            enbart i sexualbrott som irrelevanta ifrågasättanden sker. Vänsterpartiet
            anser att domare ska ta större ansvar för att irrelevanta frågor
            inte ställs och att kränkningar inte förekommer i rättssalen.
            Även om vi inser vikten av och står bakom principen om fri bevisprövning
            är vi övertygade om att det finns mycket att förbättra inom ramen
            för nuvarande rättsläge.
          </p>
        </div>
        <div xml:id="i-S6jicEzCQZEJj9ZPUJdeDr" type="motSignatures">
          <list xml:id="i-EAJG5LXunKJRygcdkZBY8T">
            <item xml:id="i-UVdCPDBZPFTQ7RdXBjaQRr" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-Qo9sCdUzgnHQzznCUUFvpz" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-2CiFgz7GttMBwnjDf1Aj4L" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-9exgMQpM1iEieem6wfqfxw" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-9BN7Pb44R2njYGSuYJPFu3" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-YAZg1bTPwuH99TMJuYjhwq" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
