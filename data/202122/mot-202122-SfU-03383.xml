<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-03383">
  <teiHeader>
    <fileDesc>
      <titleStmt>
        <title>Ett reformerat arbetssätt för Försäkringskassan</title>
        <author corresp="i-VGvz17reDhSXFdrtvk1pwq">av Bengt Eliasson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3383 av Bengt Eliasson m.fl. (L)</title>
          <idno type="rdwebb">H9023383</idno>
          <rs type="number">3383</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9023383/text</ref>
          <ref type="dokument_url_html">http://data.riksdagen.se/dokument/H9023383</ref>
          <ref type="dokumentstatus_url_xml">http://data.riksdagen.se/dokumentstatus/H9023383</ref>
          <ref type="docx">http://data.riksdagen.se/fil/1986593F-F32E-41E5-B160-4B42531DCB34</ref>
          <ref type="pdf">http://data.riksdagen.se/fil/174875CE-C304-49BF-898F-CDF91DE487D1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VGvz17reDhSXFdrtvk1pwq</idno>
            <name>Bengt Eliasson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CmBz3TjSH5dKQFfUKoEb3J" type="signed"/>
        <correspContext corresp="i-CmBz3TjSH5dKQFfUKoEb3J">
          <note type="signatory" corresp="i-VGvz17reDhSXFdrtvk1pwq"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-MpJXaYY7ZNEAq3YGkYWXuG" type="submitted">
          <date when="2021-10-04"/>
          <time when="17:59:08"/>
        </correspAction>
        <correspAction xml:id="i-6TKEXMmgtaJW5UkCLK7QMS" type="reviewed">
          <date when="2021-10-04"/>
          <time when="20:26:35"/>
        </correspAction>
        <correspAction xml:id="i-XfFhpY89sqExvt8YZXEbRo" type="referred">
          <date when="2021-10-14"/>
        </correspAction>
        <correspAction xml:id="i-VD6yBfNdsn2pvMvoYzB6cy" type="assigned">
          <date when="2022-05-12"/>
          <time when="15:38:04"/>
        </correspAction>
        <correspContext corresp="i-VD6yBfNdsn2pvMvoYzB6cy">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-5kiS1BsPpgcjujbPekhYDs" type="behandlas_i"/>
        <correspContext corresp="i-5kiS1BsPpgcjujbPekhYDs">
          <ref type="uppgift">2021/22:SfU17</ref>
          <ref type="ref_dok_id">H901SfU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU17</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3383 av Bengt Eliasson m.fl. (L)
          Ett reformerat arbetssätt för Försäkringskassan
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Uwyo1gdMWuNVpekycMBPs5">
            Förslag till riksdagsbeslut
          </head>
          <list style="ol">
            <item xml:id="i-3qtBtnZZpH3Ve6sePaDFzC">
              Riksdagen ställer sig bakom det som anförs i motionen om att
              tillsätta en oberoende utredning för ett reformerat arbetssätt
              för Försäkringskassan och tillkännager detta för regeringen.
            </item>
            <item xml:id="i-Tw8nyww2UXVs5DVSqu9hp4">
              Riksdagen ställer sig bakom det som anförs i motionen om att
              sjukförsäkringen ska vara aktiv och anpassad efter den sjukskrivne
              samt ses som en del av vården och rehabiliteringen och tillkännager
              detta för regeringen.
            </item>
            <item xml:id="i-QYFfN5hMHJ7rKoyn2yzfiA">
              Riksdagen ställer sig bakom det som anförs i motionen om en utökad
              Finsam och tillkännager detta för regeringen.
            </item>
            <item xml:id="i-TTdq6GfQBXPAATgx6DvGNt">
              Riksdagen ställer sig bakom det som anförs i motionen om att
              utveckla en ny insats, ”Individuellt stöd och vägledning”, som
              ska vara ett individuellt utformat stöd genom hela kedjan av insatser
              vid sjukdom, rehabilitering och tillbakagång till arbete och vardag
              och tillkännager detta för regeringen.
            </item>
            <item xml:id="i-UbW717xQVWxyqF1tddjf3J">
              Riksdagen ställer sig bakom det som anförs i motionen om behovet
              av att reformera och förenkla regelverket och Försäkringskassans
              handläggning av bilstödet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PVvYEqUwkqgW46rWeqfbtW" type="h1">
            Motivering
          </head>
          <p xml:id="i-7wt91N9VHqVPDRBQBLhFAn">
            Alla ska kunna känna sig trygga vid långvarig eller kortvarig
            sjukdom. Därför ska sjukförsäkringssystemet se till att alla människor
            har en försörjning ifall de blir sjuka. Dessutom ska sjukförsäkringen
            vara aktiv och anpassade efter den sjukskrivne och ses som en
            del i vård och rehabilitering så att fler kommer tillbaka till
            arbetslivet så snabbt som möjligt.
          </p>
          <p xml:id="i-7mHQPZ9iEEZtTEyXcm9SfX">
            Allt detta ställer stora krav på ansvariga politiker. Ett löpande
            reformarbete krävs för att socialförsäkringssystemet i varje tid
            ska kunna leverera trygghet och lyhördhet mot den enskilde, samtidigt
            som skattebetalarnas pengar används rättssäkert och effektivt
            i linje med den arbetslinje som har tjänat Sverige väl.
          </p>
          <p xml:id="i-8Cd7Cmt6paKFj5n1ty5ECU">
            De myndigheter som i allmänhet och i huvudsak påverkar en person
            i utsatthet, sjukskrivning, funktionsvariation eller annat och
            som är i behov av samhällets stöd är Försäkringskassan, Arbetsförmedlingen
            och kommunerna. Det gemensamma för dessa är att de i sin myndighetsutövning
            genom beslut har mycket stark påverkan på en enskilds möjlighet
            att leva sitt liv efter sina egna förutsättningar.
          </p>
          <p xml:id="i-8ncdUaJRcFgvA3w8KwR4mp">
            Då de statliga myndigheterna gör egna rättsuttolkningar utifrån
            praxissättande domar och andra myndigheters agerande eller regeringssignaler
            så kan rättssäkerheten och begripligheten i beslut i vissa fall
            komma att ifrågasättas. När lagstiftaren, rättighetsbäraren eller
            allmänheten inte känner igen sig och sviktar i förtroendet är
            välfärdssamhället i risk.
          </p>
          <p xml:id="i-DqFYjRqwVLYWtqJ96nQy7F">
            Myndigheter som i ett och samma står för förslag till regeringen,
            utformande av praxis utifrån lagstiftning, beslutsfattande, uppföljning,
            granskning av sitt eget förfarande, återkrav av felaktiga stöd
            och beivrande av antagen brottslighet samt straffande i kommande
            ärenden kan få legitimitetsproblem. Delning av befogenheter, makt
            och utförande är viktigt för förtroendet för välfärden. Beslut
            som fattas och som rör enskilda måste vara transparenta, begripliga,
            rättssäkra och långsiktiga. Det måste också vara olika instanser
            som fattar gynnande respektive missgynnande beslut inom det sociala
            välfärdsområdet.
          </p>
          <p xml:id="i-4M1wyxipMLLyGutMAaiiey">
            Mot bakgrund av detta måste Försäkringskassans arbetssätt bli
            föremål för ett större reformarbete under 2020-talet. Dagens försäkringskassa
            brottas återkommande med ett lågt förtroende från allmänheten.
            Detta är inte hållbart. Under myndighetens paraply ryms en stor
            mängd för samhället viktiga försäkringar och bidrag såsom bedömningen
            av sjukpenning, boendetillägg, närståendepenning, bilstöd, assistansersättning,
            barnbidrag, etableringsersättning och föräldrapenning. Den administrationströtthet
            som både brukare och förmånstagare såväl som läkare beskriver
            efter kontakt med Försäkringskassans måste tas på största allvar.
          </p>
          <p xml:id="i-pnZFLw2dRHDEFmFeTRJ6J">
            Därför vill Liberalerna att myndigheten i sitt direktiv ges ett
            portaluppdrag att stötta och lotsa. Försäkringskassan ska vara
            en partner för de sjuka i arbetet för att komma tillbaka, samt
            för sjukvården i stort.
          </p>
          <p xml:id="i-LZMMsTn8qmmTu8XBoDYkAG">
            Det bör övervägas om inte den mycket stora och differentierade
            myndigheten Försäkringskassan skulle behöva delas så att uppdraget
            kan bli mer överskådligt och hanterligt. Exempelvis bör övervägas
            om alla stöd och insatser till funktionsnedsatta kan föras över
            till en annan myndighet.
          </p>
          <p xml:id="i-Vyq9yYmiTDPV9QCADxV7Bo">
            Sjukskrivningsprocessen från Försäkringskassan består i dag av
            en standardiserad kedja av insatser som inte är direkt kopplade
            till något av de vård-, behandling eller rehabiliteringsinsatser
            som den enskilde går igenom. Sjukskrivningsprocessen från hälso-
            och sjukvårdens sida däremot består av individuellt anpassade
            vård- och rehabiliteringsflöden som inte alls är anpassade efter
            de tidsperioder som försäkringskassan arbetar utifrån.
          </p>
          <p xml:id="i-L4oQGTZ2h1FuyfAGLYFmZv">
            Den individuella vägen tillbaka till arbete och ett normalt liv
            beaktas inte i tillräcklig utsträckning i handläggningen från
            Försäkringskassans sida. Därför har sjukskrivande läkare, personal
            som utför insatser och den enskilde många gånger svårt att få
            gehör eller förståelse för vad som krävs för att insatserna ska
            få önskvärd effekt. Detta utgör i dag ett hinder mot att ge människor
            en verklig väg tillbaka. Rätt utförd skulle en reform på området
            därför ge förutsättningar för ett högre arbetskraftsdeltagande
            och en lägre kringslussning mellan socialförsäkringar och bidrag.
            Grundsynen på sjukskrivningen behöver förändras och ses som en
            del av vård och behandlingen av en patient. Detta skulle tjäna
            både arbetslinjen och viktiga socialpolitiska mål.
          </p>
          <p xml:id="i-2vM9VLPGYxUaWdSsn5ZXQ2">
            Därför krävs en kraftfull reform för dem som från början av sjukskrivningen
            förväntas vara i sjukskrivning i mer än 90 dagar. Det är denna
            som forskning och uppföljningar återkommande pekat på att människor
            ”fastnat” i och detta måste motverkas.
          </p>
          <p xml:id="i-YAtSVQZTRp7u2qhKCPTBUi">
            Liberalerna ser behov av att utveckla en ny insats ”Individuellt
            stöd och vägledning”, som skall vara ett individuellt utformat
            stöd i den ofta svåra vägen genom sjukdom, rehabilitering och
            tillbakagång till arbete och vardag. Den som är sjukskriven en
            längre period hamnar ofta i flera personliga svårigheter som i
            normalfallet är kopplade direkt till sjukdomen eller skadan men
            ibland inte, det senare då det finns ett starkt behov för dem
            som behöver mer stöd för att komma ur sin sjukskrivning. Med hjälp
            av en handledare får man med detta ett individuellt anpassat stöd
            som hjälper den sjukskrivne att snabbare hitta tillbaka till det
            nya normala efter sjukskrivningen.
          </p>
          <p xml:id="i-Rrm4pKTdkqRpwcSLgFTukg">
            Insatsen ska bestå i ett individuellt utformat program och den
            sjukskrivne ska garanteras en minimipott med sådant som samtal
            och stöd från en kvalificerad handledare, för individen relevanta
            och stödjande gruppsamtal och återkommande lärande seminarium.
            Därför bör en utredning ha att föreslå hur denna organisation
            bäst ska komma på plats där ett starkt och ändamålsenligt stöd
            ges till den enskilde sjuke. Inspiration ska hämtas från den pågående
            reformeringen av arbetsförmedlingen såväl som pågående och tidigare
            arbete med finansiell samordning av rehabiliteringsinsatser (FINSAM).
          </p>
          <p xml:id="i-VpVyMvfiP8A7FW9VN6Nzc3">
            En sådan reform ska ge professionellt stöd och vägledning om
            vad som sker i processen, personlig uppbyggnad och syfta till
            att aktivt hålla kontakter med rehabiliteringsinsatser, arbetsplatsen
            och sociala nätverk. Sådana enheter kan vara exempelvis företagshälsovårdsföretag,
            lämpliga vårdbolag eller andra som bedöms lämpliga för den relevanta
            vägledningen. Kontaktpersonerna skall besitta kompetens i samtal
            och ha god kunskap om hälso- och sjukvårdsystemen samt känna till
            rehabiliteringskedjan väl. En tydlig, skriftlig individuell plan
            för återgång till arbete eller studier ska upprättas. Delmål och
            interaktivitet ska vara bärande delar.
          </p>
          <p xml:id="i-57qwrEHDfpZQSPHAxQhRni">
            Det kommer att vara viktigt att beakta vilka incitament det nya
            systemet ger upphov till. Detta för såväl god myndighetsstyrning
            och kostnadskontroll som likabehandling och täckning. För att
            undvika principalagent-problem bör utredning utgår ifrån att LOU
            och inte LOV ska ligga till grund för reformen.
          </p>
          <p xml:id="i-7hvbWftrqWao1pgXPSwCsw">
            Reformen är skalbar dels genom att redan i detta arbete fastställa
            en stomme för det stöd som den sjukskrivne ska få och kostnadssätta
            detta. Ett alternativ är att ta intryck av bland annat den liberala
            FINSAM-reformen och fastslå att reformen efter utredning i ett
            första steg ska genomföras i frivilliga pilotregioner. Detta skulle
            möjliggöra ett lärande som kommer att vara viktigt inför implementering
            av reformen på heltäckande nationell nivå.
          </p>
          <p xml:id="i-Btc3g4nc3uqKub1ggRehW2">
            En hörnsten i arbetet för en Försäkringskassa som stöttar och
            lotsar måste bli att utöka så kallad FINSAM, samarbetet mellan
            Försäkringskassa och vård. Detta är i första hand avsett för att
            medborgare ska få stöd och rehabilitering som ger dem möjlighet
            att försörja sig själva. Insatserna syftar ofta till att samlokalisera,
            utveckla gemensamma metoder och individanpassa insatser så att
            en ökad effektivitet nås.
          </p>
          <p xml:id="i-GvLuThKF41ZuPnp2LTU5HJ">
            Liberalerna är och har länge varit pådrivande för att det ska
            vara möjligt för Försäkringskassan och hälso- och sjukvården att
            samordna sina resurser.
          </p>
          <p xml:id="i-AtRnTXFHgSB4SJs3iNTxR7">
            Vår fasta övertygelse är att det är bättre att använda pengar
            till att ge människor vård och rehabilitering än till att de ska
            få långvarig sjukpenning medan de står i vårdkö. Därför drev dåvarande
            socialförsäkringsminister Bo Könberg (L/FP) 1993 igenom att en
            lokal samordningsmodell skulle göras på försök mellan 1994 och
            1997. Försöken innebar kortare vårdköer, kortare sjukskrivningar
            och att resurser kunde frigöras.
          </p>
          <p xml:id="i-73x1qUeozrhZEPCfwtFHse">
            Också mer begränsade försök med FINSAM under 2000-talet har fallit
            väl ut. En utvärdering från riksdagens socialförsäkringsrapport,
            publicerad i juni 2015, visade på mycket goda resultat för de
            samordningsförbund som bildats lokalt av Försäkringskassan, Arbetsförmedlingen,
            regioner och kommuner.
          </p>
          <p xml:id="i-Xg9oZjKcePdPCFn8WEaa55">
            Denna form av FINSAM hade bildats i syfte att finansiera insatser
            för personer som behöver samordnade rehabiliteringsinsatser. Resultaten
            är talande: En betydande andel av dem som hade fått individinriktade
            insatser hade kommit närmare eller gått vidare till egen försörjning.
            Vidare, konstaterade riksdagens socialförsäkringsrapport, hade
            deltagarna fått ökad livskvalitet och självständighet, stärkt
            social kompetens, ökad motivation att aktivera sig, minskad fysisk
            begränsning och bättre handlingsberedskap, stärkt självkänsla
            och ökat välbefinnande.
          </p>
          <p xml:id="i-2iJ5siq9Ux9eAMX4S2SQWM">
            Ökad samordning av resurser kring människor med olika typer av
            svårigheter är helt nödvändigt så snart problemen är någorlunda
            komplexa. Detta förhållande känns även igen från politiken för
            insatser för människor med funktionshinder såväl som från arbetsmarknadspolitiken.
            På det senare området sker i dagsläget en större omläggning av
            Arbetsförmedlingens verksamhet. En framtida reformering av Försäkringskassan
            bör vila på intryck ifrån det arbetet, bl. a med den utökade roll
            som fristående aktörer intar.
          </p>
          <p xml:id="i-5mz9XaywtQu8PZKpkdVEFb">
            Mot bakgrund av ovan bör regeringen tillsätta en oberoende utredning
            om hur Försäkringskassan under nästa mandatperiod kan ges i uppdrag
            att aktivt medfinansiera behandling och rehabiliteringsinsatser
            som kan sänka sjuktalet, särskilt för personer som annars riskerar
            långvarig sjukskrivning. Det är ett sätt att både frigöra resurser
            till vården och värna arbetslinjen, samt att skapa bättre livskvalitet
            för människor som kan få vård och återgång till arbete och egen
            försörjning snabbare.
          </p>
          <p xml:id="i-Cuvk7PzxMhUfS14XoBzV4V">
            Utredningen bör även särskilt överväga om fristående aktörers
            roll kan förändras inom ramen för att Försäkringskassan ges ett
            portaluppdrag om att stötta och lotsa samt en medföljande utökad
            FINSAM – särskild lärdom bör dras av den pågående reformeringen
            av Arbetsförmedlingens arbete med matchningsverksamhet. Också
            frågan om att göra lokal FINSAM obligatorisk för kommunerna bör
            ingå i utredningens uppdrag.
          </p>
          <p xml:id="i-6iAL1aCLf6Kt3tq9FXrLAH">
            Handläggningen av flera stöd ämnade för personer med funktionsnedsättning
            bör ses över. Liberalerna ser fram emot resultatet av det uppdrag
            regeringen har gett till Försäkringskassan och Trafikverket för
            att särskilt se över bilstödet, vilket blivit en byråkratisk drake,
            där allt färre söker och beviljas hjälp. Under år 2020 användes
            bara cirka hälften av de 263 miljoner kronor som regeringen anslagit
            till bilstödet, trots att behoven av bilstöd är stort. Att så
            lite av anslaget används anses bero på de krångliga reglerna och
            bedömningarna som Försäkringskassan gör.
          </p>
          <p xml:id="i-8EkyMSEY1EyxZBNnCPj8aG">
            Även för 2021 räknar Försäkringskassan med att en stor del av
            anslaget blir över. Den senaste prognosen pekar mot att 183 av
            anslaget på 263 miljoner kommer att användas. Sedan bilstödsreformen
            2017 har staten sparat hundratals miljoner på bilstöd som aldrig
            betalats ut.
          </p>
          <p xml:id="i-GMjUfWswsK2b5yhfC1fwXW">
            Detta talar för att en annorlunda styrning behövs, och detsamma
            gäller ansvaret för den personliga assistansen där Liberalerna
            anses att ansvaret helt bör övertas av staten. Uppdelningen i
            huvudmannaskapet mellan stat och kommun leder i dag till en försämrad
            assistans som beskär människor frihet och inskränker medborgares
            rättigheter, en fråga som dock kommer att bli föremål för en utredning
            i särskild ordning. När det gäller Liberalernas politik för den
            personliga assistansen hänvisas till vår riksdagsmotion om Funktionsrättspolitik.
          </p>
          <p xml:id="i-gC8kcB9d3TECqu6AQe7AG">
            Allt detta föranleder att ett större reformarbete krävs. Därför
            bör riksdagen tillkännage för regeringen att en utredning för
            ett reformerat arbetssätt för Försäkringskassan bör tillsättas.
          </p>
        </div>
        <div type="motSignatures">
          <list>
            <item xml:id="i-FPzzMWbXwxePzZvgpiiDeP">
              Bengt Eliasson (L)
            </item>
            <item xml:id="i-XFDYPx9SyiEyke4aJH59HV">
              Johan Pehrson (L)
            </item>
            <item xml:id="i-387hJ2AJP11qt7fvdzgJg9">
              Maria Nilsson (L)
            </item>
            <item xml:id="i-L5UhJnbHPAgP1n42NGRmKB">
              Lina Nordquist (L)
            </item>
            <item xml:id="i-WPozyMyXyNzeD4NWBQHHmo">
              Gulan Avci (L)
            </item>
            <item xml:id="i-25kNKcGgpUEuQ8xLsf78uH">
              Christer Nylander (L)
            </item>
            <item xml:id="i-9GqFBfFRWXA3WLqPvhGiqZ">
              Mats Persson (L)
            </item>
            <item xml:id="i-JuPrPUg8QHngZhPAMeNyxv">
              Allan Widman (L)
            </item>
          </list>
        </div>
      </div>
    </body>
  </text>
</TEI>
