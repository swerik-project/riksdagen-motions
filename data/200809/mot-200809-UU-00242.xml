<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00242">
  <teiHeader>
    <fileDesc>
      <titleStmt>
        <title>EU:s arbete med kvinnor, fred och säkerhet</title>
        <author corresp="i-2Gu4ZGJPSHe5VzhGSDaUPk i-RJ83sTtQ8c3R3VD4B55j8P">av Inger Jarl Beck och Åsa Lindestam (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>EU:s arbete med kvinnor, fred och säkerhet</title>
          <idno type="rdwebb">GW02U242</idno>
          <rs type="number">U242</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U242/text</ref>
          <ref type="dokument_url_html">http://data.riksdagen.se/dokument/GW02U242</ref>
          <ref type="dokumentstatus_url_xml">http://data.riksdagen.se/dokumentstatus/GW02U242</ref>
          <ref type="doc">http://data.riksdagen.se/fil/DED0BF8F-5B49-423C-A874-4F4574FEC556</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2Gu4ZGJPSHe5VzhGSDaUPk</idno>
            <name>Inger Jarl Beck</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P3wqiLRPFqSkF5Z5dUa6of" type="signed"/>
        <correspContext corresp="i-P3wqiLRPFqSkF5Z5dUa6of">
          <note type="signatory" corresp="i-2Gu4ZGJPSHe5VzhGSDaUPk"/>
          <note type="signatory" corresp="i-RJ83sTtQ8c3R3VD4B55j8P"/>
        </correspContext>
        <correspAction xml:id="i-RCWDbU4u9DDhGmiAhCtTX2" type="numbering">
          <date when="2008-10-06"/>
        </correspAction>
        <correspAction xml:id="i-3f7n9ZGzhhF6Cx3gDubccp" type="submission">
          <date when="2008-10-02"/>
        </correspAction>
        <correspAction xml:id="i-GueH8m5CugugEua7kCzNkx" type="transfer">
          <date when="2008-09-30"/>
        </correspAction>
        <correspAction xml:id="i-GseneibdN6s76XUYeJjjNJ" type="assigned"/>
        <correspContext corresp="i-GseneibdN6s76XUYeJjjNJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6z48nda3hZcyiqdArmW1VY" type="motBody">
        <div xml:id="i-2LxPzGaoDofp7nTGMf2e6G" type="motProposal" subtype="förslag">
          <head xml:id="i-8HsV7GT6y6DuB5Cyj1FKaK">
            Förslag till riksdagsbeslut
          </head>
          <p xml:id="i-JxMCmiyQbug14YQxTXqigg">
            Riksdagen tillkännager för regeringen som sin mening vad som
            anförs i motionen om hur Sverige ska driva arbetet med frågan
            om kvinnor, fred och säkerhet inom EU och gentemot dess medlemsländer.
          </p>
        </div>
        <div xml:id="i-8NYVXahpXfrWqkApgDmgkw" type="motContent">
          <head xml:id="i-3QceGH8uxB87aUbsvUpV9e" type="h1">
            Motivering
          </head>
          <p xml:id="i-8BGjxc93V2RtppNkZ9VK3F">
            Sverige ska vara drivande i implementeringen av FN:s säkerhetsrådsresolution
            1325 (FNSR 1325) inom EU-systemet och bland EU:s medlemsländer
            genom att ställa krav på följande områden.
          </p>
          <p xml:id="i-LWmUQFeCsXJgQs9uZBrtFo">
            EU ska inrätta en central och autonom enhet inom EU med mandat
            för att koordinera, granska och utvärdera arbetet med att integrera
            ett jämställdhetsperspektiv i EU:s strategier och policyer samt
            granska och utvärdera implementeringen av FNSR 1325 i EU:s utrikes-,
            säkerhets-, bistånds- och handels­politik.
          </p>
          <p xml:id="i-UU2G3bEu5X3X2qLCEWwBtA">
            EU ska ta fram en tydlig och konkret handlingsplan som bygger
            på FNSR 1325 och som omfattar både kommissionen och rådet.
          </p>
          <p xml:id="i-VEV1FVXeTEnFHacX4w83sk">
            EU ska utveckla en struktur för att säkerställa involveringen
            av organisationer i det civila samhället, särskilt kvinnoorganisationer,
            i arbetet för att implementera FNSR 1325.
          </p>
          <p xml:id="i-VRaZ42HNUTCssU9i2hXRVK">
            Samtliga EU:s medlemsländer bör anta nationella handlingsplaner
            för implementeringen av FNSR 1325.
          </p>
          <p xml:id="i-D9CYUGh16YGD6XyQre33my">
            Mänskliga rättigheter och jämställdhet och dess koppling till
            demokrati och hållbar utveckling utgör grunden i flera olika internationella
            instrument som är erkända av EU:s medlemsländer: från Cedaw till
            Pekingdeklarationen och Platform for Action samt millenniemålen.
            Kopplingen mellan jämställdhet, hållbar utveckling och internationell
            säkerhet blev officiellt erkänd i och med att FN:s säkerhetsråd
            antog resolution 1325 om kvinnor, fred och säkerhet år 2000. Samma
            år antog Europaparlamentet en liknande resolution European Parliament
            resolution on participation of women in peaceful con flict resolution
            (2000/2025(INI). Resolutionerna understryker det brådskande behovet
            av att öka kvinnors deltagande i fredsbyggande och att tillgodose
            de särskilda skydd som behövs för att säkra kvinnors och flickors
            säkerhet under konflikter. EU förbinder sig till dessa olika instrument
            och borde aktivt arbeta med deras fullständiga implementering,
            inte bara inom medlemskapet utan också i sina relationer och avtal
            till tredje part.
          </p>
          <p xml:id="i-AU6xn5mk3oZCCwQKqboZca">
            I dag drivs jämställdhetsfrågor inom EU av mindre och utspridda
            organ, och finansieringen tenderar att försvinna i den allmänna
            gender mainstreaming som ingen specifik instans överser och kontrollerar.
            För att koordinera och säkerställa ett konsekvent och helomfattande
            arbete med integreringen av ett jämställdhetsperspektiv samt med
            implementeringen av FNSR 1325 bör EU inrätta en central och väl
            finansierad enhet med mandat att koordinera, granska och utvärdera
            EU:s arbete med dessa frågor. Att förtydliga budgetposterna och
            säkra resurser är särskilt viktigt eftersom genusperspektivintegreringen
            och tillämpningen av FNSR 1325 har en tendens att få låg prioritering
            då de inkluderas i andra budgetposter.
          </p>
          <p xml:id="i-2Ty9K2JEpQQmUefp8Vg2Cy">
            Enheten för integrering av ett genusperspektiv bör ses som ett
            led i EU:s utveckling mot ett närmare samarbete mellan politikerområdena
            handels-, bistånds- och den gemensamma utrikes- och säkerhetspolitiken.
          </p>
          <p xml:id="i-9QVFXhJSWWzgekp15oxhtK">
            EU strävar efter att bli en viktigare internationell aktör för
            fredsfrämjande och konfliktförebyggande arbete. EU har vid flera
            tillfällen, i resolutioner, rådsslutsatser och rapporter, erkänt
            kvinnors roll för fred och säkerhet och att våld mot kvinnor används
            systematiskt som krigsföringsmetod, vilket urholkar möjligheten
            att skapa fred. I ett anförande i oktober 2007 inför FN:s säkerhetsråd
            då kvinnor, fred och säkerhet diskuterades framhöll EU:s ordförande
            att genusrelaterat våld under konflikt får allvarliga konsekvenser
            för fredssträvanden och måste åtgärdas. Vidare välkomnade han
            att FN skulle ta fram en systemomfattande handlingsplan för 1325.
            I linje med detta och för att EU ska kunna vara ledande internationellt
            i frågor om fred och säkerhet bör EU ta fram en egen handlingsplan
            som bygger på FNSR 1325 och som omfattar både rådet och kommissionen.
            Som nämnts ovan finns ingen ordentlig koordinering inom EU av
            arbetet med att införa ett genusperspektiv och med att genomföra
            resolution 1325. En handlingsplan som omfattar såväl rådet som
            kommissionen skulle effektivisera arbetet och underlätta samordning.
          </p>
          <p xml:id="i-SiUQ6ZsWFGmiN1DDEVB6gB">
            Detta arbete handlar också om att utveckla en struktur där det
            civila samhällets deltagande och inflytande i detta arbete förstärks
            och säkerställs, framför allt kvinnoorganisationernas inflytande.
            Under de senaste decennierna har icke-statliga aktörer i det civila
            samhället och NGO:er spelat en allt viktigare roll i arbetet för
            att förhindra väpnade konflikter, bygga hållbar fred och för att
            försvara mänskliga rättigheter. Konfliktförebyggande och fredsfrämjande
            politik som grundas på multilaterism och samarbete förutsätter
            starka, legitima och demokratiska styren vilka i sin tur är beroende
            av en aktiv involvering av det lokala, civila samhället. Organisationer
            i det civila samhället i Europa har utvecklat en expertis vad
            gäller involveringen av det lokala civila samhället i utvecklings-
            och konfliktdrabbade länder. EU bör således utveckla ett system
            för att tillvarata denna expertis och för att garantera det civila
            samhällets deltagande.
          </p>
          <p xml:id="i-3GNH6FkZW1d5L9gtRnXHLY">
            EU:s medlemsländer är ledande internationellt när det gäller
            att anta handlingsplaner för FNSR 1325. Till dags datum har sju
            medlemsländer antagit nationella handlinsplaner: Sverige, Danmark,
            Island, Schweiz, Spanien, Storbritannien och Österrike. Sverige
            bör via EU driva frågan om att samtliga 27 medlemsländer ska anta
            handlingsplaner.
          </p>
        </div>
        <div xml:id="i-GKchSsQit25UnVpTKgVK1E" type="motSignatures">
          <list xml:id="i-QLHKtuydYXvvyzsC9LqsvR">
            <item xml:id="i-PG28b2mn1hXanGUKL1Jy3S" who="i-2Gu4ZGJPSHe5VzhGSDaUPk">
              Inger Jarl Beck (s)
            </item>
            <item xml:id="i-eWyVqBHiVVWddmiYzkrwb" who="i-RJ83sTtQ8c3R3VD4B55j8P">
              Åsa Lindestam (s)
            </item>
          </list>
        </div>
      </div>
    </body>
  </text>
</TEI>
