<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KrU-00329">
  <teiHeader>
    <fileDesc>
      <titleStmt>
        <title>Grön bibliotekspolitik</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grön bibliotekspolitik</title>
          <idno type="rdwebb">GZ02Kr329</idno>
          <rs type="number">Kr329</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GZ02Kr329/text</ref>
          <ref type="dokument_url_html">http://data.riksdagen.se/dokument/GZ02Kr329</ref>
          <ref type="dokumentstatus_url_xml">http://data.riksdagen.se/dokumentstatus/GZ02Kr329</ref>
          <ref type="doc">http://data.riksdagen.se/fil/5E7A0E21-1D2A-4537-BDDC-FA958C95594F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-iThmkGNxBe7XUsT8b92pZ</idno>
            <name>Jabar Amin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tw89fCZHHVevvrAAE45ty" type="signed"/>
        <correspContext corresp="i-Tw89fCZHHVevvrAAE45ty">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-iThmkGNxBe7XUsT8b92pZ"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-ERrEqZ8tPdZkzpkNYzq5PX" type="numbering">
          <date when="2011-10-10"/>
        </correspAction>
        <correspAction xml:id="i-RE2csD5ww4ZU4uoUBvh9dh" type="submission">
          <date when="2011-10-05"/>
        </correspAction>
        <correspAction xml:id="i-5tnYK6ogt6spRoM2G8Qdwo" type="transfer">
          <date when="2011-10-04"/>
        </correspAction>
        <correspAction xml:id="i-SY4LQdnNmLfXp9uZ3wNU4s" type="assigned"/>
        <correspContext corresp="i-SY4LQdnNmLfXp9uZ3wNU4s">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P8A5bHBJbAUtzo7EcqQ4ud" type="motBody">
        <div xml:id="i-2kZiUpRsUbvku7TTwwasrR" type="TOC">
          <head xml:id="i-XR9yPnZvbb3EcFQfiRMWhM">
            1 Innehållsförteckning
          </head>
          <list xml:id="i-Wz5ZQARnZQeVD6FBnfe7Z2">
            <item xml:id="i-TUfPfyyVjLjU1MM7aGTdVe">
              2 Inledning 2
            </item>
            <item xml:id="i-4TQUQWQA8GFwQVpuxLnZsr">
              3 Förslag till riksdagsbeslut 2
            </item>
            <item xml:id="i-QfDaMqWBP7dchcLsJy1vjN">
              4 Bibliotek i ständig förändring 4
            </item>
            <item xml:id="i-3xarXdRmpG4Ke2YAd9FDiu">
              5 En reviderad bibliotekslag 4
            </item>
            <item xml:id="i-M49Yi2C565Qw9nrtHZVMcz">
              5.1 Bibliotekens demokratiska uppdrag 5
            </item>
            <item xml:id="i-SEXPSpbjyrrssTwFKtwhpz">
              5.2 Utbildad personal vid biblioteken 5
            </item>
            <item xml:id="i-QyEGbtWC7DyHEhLt7iiHuD">
              5.3 Värna biblioteken i offentlig regi 6
            </item>
            <item xml:id="i-965f2pgjpYix2woXD3t62L">
              6 Nationell samordning av biblioteksväsendet 7
            </item>
            <item xml:id="i-165L9w8r8FWnKY98PXybsQ">
              6.1 Samordning 7
            </item>
            <item xml:id="i-UxXSva9gq3oERhaRBGz4DY">
              6.2Kvalitetskriterier för biblioteksväsendet 7
            </item>
            <item xml:id="i-75Ne433Xk7cLJe6xwBMuyi">
              7 Läsfrämjande 7
            </item>
            <item xml:id="i-T4aku3CCUNqS45Dm6ihVAL">
              7.1 Litterära centrum 7
            </item>
            <item xml:id="i-VbhR9XcmQNp9cSMR6VwNCJ">
              7.2Skolbiblioteken 8
            </item>
            <item xml:id="i-Xo9tuZfVm75Pzz75T7bMuX">
              7.3Biblioteksersättningen 8
            </item>
            <item xml:id="i-F6yK7Qbosde6zA15oAATss">
              7.4E-böcker 8
            </item>
            <item xml:id="i-LpCfvWnUqKACZUqUBTgE9U">
              8 Biblioteksforskning 9
            </item>
            <item xml:id="i-FLg9xv1nPsuQ3HLuwXXZ8e">
              8.1 Biblioteksnära forskning 9
            </item>
            <item xml:id="i-STMedgt3EP2webx2QVGWJz">
              8.2Spridning av forskningsresultat 9
            </item>
            <item xml:id="i-WCysHWXEAna9GAQXvJD6DK">
              9 Framtidens bibliotek 10
            </item>
            <item xml:id="i-JWnvkwU9TxXFVoTgfrKQCq">
              9.1 Det digitala biblioteket 10
            </item>
            <item xml:id="i-7E87jfqK3J6JM2j6bLKX7L">
              9.2Bok- och biblioteksbussar 10
            </item>
            <item xml:id="i-EsVRE7TeFuV1tA9JeGPqdd">
              9.3Framtidens bibliotekarie 11
            </item>
          </list>
        </div>
        <div xml:id="i-CLX9TtYgx6aSyr7ZF3vfWZ" type="motProposal" subtype="förslag">
          <head xml:id="i-Ac9se4bSrg9veuorSzaKdP">
            3 Förslag till riksdagsbeslut
          </head>
          <list xml:id="i-WvnfJKe3eGgriEktHdXYAM" style="ol">
            <item xml:id="i-TfDTZm1Mb6yA9SmG3iBfXL">
              Riksdagen tillkännager för regeringen som sin mening vad som
              anförs i motionen om behovet av en reviderad bibliotekslag och
              att regeringen under 2012 ska återkomma till riksdagen med förslag
              på en sådan.
            </item>
            <item xml:id="i-UbtSnZt3G5UCBkxRyfjXNr">
              Riksdagen tillkännager för regeringen som sin mening vad som
              anförs i motionen om att bibliotekens demokratiska uppdrag bör
              stärkas i en reviderad bibliotekslag.
            </item>
            <item xml:id="i-S9N1d1uVZn2PoefqcuuWPM">
              Riksdagen tillkännager för regeringen som sin mening vad som
              anförs i motionen om att krav på utbildad personal vid biblioteken,
              oavsett driftsform, bör framgå av en reviderad bibliotekslag.
            </item>
            <item xml:id="i-Bnfzot6SLzcy2yWWate2z6">
              Riksdagen tillkännager för regeringen som sin mening vad som
              anförs i motionen om minst ett folkbibliotek i kommunal regi i
              varje kommun.
            </item>
            <item xml:id="i-Rz5UvKK5e5JKJg9eCgWMwj">
              Riksdagen tillkännager för regeringen som sin mening vad som
              anförs i motionen om att Kungl. biblioteket behöver tillföras
              resurser för att fungera ändamålsenligt som nationell samordnare
              av biblioteksväsendet.
            </item>
            <item xml:id="i-7q4L7HXnDwjE7Zjo1uDdrL">
              Riksdagen tillkännager för regeringen som sin mening vad som
              anförs i motionen om nationella kvalitetskriterier för biblioteksverksamhet.
            </item>
            <item xml:id="i-VTuWpGCvnBptq94P9wFfuF">
              Riksdagen tillkännager för regeringen som sin mening vad som
              anförs i motionen att regeringen bör återkomma till riksdagen
              med förslag om utökat uppdrag för region- och länsbiblioteken
              som litterära centrum.
            </item>
            <item xml:id="i-Hb2aeqEKrQj1icUKUXvVcD">
              Riksdagen tillkännager för regeringen som sin mening vad som
              anförs i motionen om krav i skollagen på tillgång till utbildade
              skolbibliotekarier. 1
            </item>
            <item xml:id="i-EKjKxNGRWEtnb38SCDjKEy">
              Riksdagen tillkännager för regeringen som sin mening vad som
              anförs i motionen om att förhandlingsrätten om biblioteksersättningen
              ska kvarstå.
            </item>
            <item xml:id="i-5AnPet2ekBkV9oFg4xrqRC">
              Riksdagen tillkännager för regeringen som sin mening vad som
              anförs i motionen att regeringen snarast bör återkomma till riksdagen
              med förslag på hur e-boken bättre kan främjas.
            </item>
            <item xml:id="i-KxEQ6B4tkoXbkNq8wQCoqV">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag på hur en mer biblioteksnära forskning skulle kunna
              främjas. 1
            </item>
            <item xml:id="i-ALUKGL55XDaKHs2y1RCQiW">
              Riksdagen tillkännager för regeringen som sin mening vad som
              anförs i motionen om uppföljning av initiativen för öppna arkiv
              och att regeringen bör återkomma med förslag på vidare utveckling.
            </item>
            <item xml:id="i-GPGyLERaNtAnZEPYPGumwa">
              Riksdagen tillkännager för regeringen som sin mening vad som
              anförs i motionen om stärkt infrastruktur för bibliotekens digitala
              tjänster för en mer samlad och en mer personlig service.
            </item>
            <item xml:id="i-2U1gJAJ6nd5iXSv4i1AcWg">
              Riksdagen tillkännager för regeringen som sin mening vad som
              anförs i motionen om biblioteksbussar.
            </item>
            <item xml:id="i-GbtHox8WT3i7TUoqZvngzo">
              Riksdagen tillkännager för regeringen som sin mening vad som
              anförs i motionen om behovet av att lyfta fram bibliotekarieprofessionen
              i en reviderad bibliotekslag för att skapa förutsättningar för
              yrkets utveckling.
            </item>
          </list>
          <p xml:id="i-VUngHPtNyCudjvtJzHuF4g">
            1 Yrkandena 8 och 11 hänvisade till UbU.
          </p>
        </div>
        <div xml:id="i-Lk6zTkMcTKZhYh2g47Xo8D" type="motContent">
          <head xml:id="i-MMJ95AuAYjBWPqj3x5EZEv" type="h1">
            2 Inledning
          </head>
          <p xml:id="i-B4g8soTLdbW19Yu8tdeLuw">
            Miljöpartiet de gröna eftersträvar ett nyfiket kunskapssamhälle
            som är tillgängligt och erbjuder goda möjligheter till utbyte
            av information samt underhåller det demokratiska samtalet och
            systemet. I det sammanhanget spelar biblioteken och framförallt
            folkbiblioteken en avgörande roll. Medievanor och biblioteksanvändning
            förändras med tiden. Sverige är ett av de länder i världen där
            biblioteksanvändandet är som störst. Men besöken på biblioteken
            har minskat. Hundratals folkbibliotek har lagts ned och boklånen
            minskar. Bibliotekens roll förändras och en framåtsyftande politik
            behöver utvecklas.
          </p>
          <p xml:id="i-Fh2MFQ2cSEZ7pB6nu8STB">
            Flickor läser mer än pojkar, kvinnor mer än män. Högutbildade
            läser mer än lågutbildade och klyftorna ökar. Det finns också
            digitala klyftor, inte minst mellan yngre och äldre. Det finns
            en konkurrens om människors uppmärksamhet och ett starkt behov
            av att utveckla nya metoder och nya samarbeten för att främja
            läsning och litteratur.
          </p>
          <p xml:id="i-2cLMZTbupderT3HPXSTjXR">
            Två av bibliotekens viktigaste uppgifter är att ge likvärdiga
            förutsättningar för ett jämlikt deltagande i samhället och att
            fungera som fria samlingsplatser som bidrar till att skapa sociala
            sammanhang. Vi konstaterar att det finns behov av att lyfta fram
            folkbibliotekens roll i ett modernt Sverige. I den här motionen
            pekar vi på några förslag i sådan riktning, men också på behovet
            av en större samordning och samlad kvalitetsutveckling av biblioteksväsendet.
          </p>
          <head xml:id="i-MAQPxhBt6rQgMsjN6hjn7T" type="h1">
            4 Bibliotek i ständig förändring
          </head>
          <p xml:id="i-P7m62ho82gC4TDvru3Dnao">
            Folkbibliotekets uppdrag i början av 1900-talet var att göra
            kunskap tillgänglig för alla oavsett klasstillhörighet. Så småningom
            fick biblioteken också uppdrag om särskilda satsningar på barn.
            I mitten av 1900-talet inleddes arbete med uppsökande verksamhet
            för att främja läsandet. Detta förblev en central del i bibliotekens
            verksamhet även under 1960- och 1970-talen. Biblioteket etablerar
            sig då på arbetsplatser som sjukhus, industrier och fängelser.
            1974 års kulturpolitiska proposition uppdrar åt biblioteken att
            verka för ett mer differentierat kulturutbud och erbjuda alternativ
            till det kommersiella kulturlivet. Bibliotekarien fick rollen
            att välja ut vad som kunde anses vara fin litteratur och relevant
            information. Under 1980-talet blir biblioteket, som många andra
            delar av samhället, påverkat av ökad ekonomisk liberalisering
            och marknadstänkande. Biblioteksbesökarna kallas nu för kunder.
            Under 1990-talet blir biblioteket decentraliserat. Den lokala
            ortens kultur- och informationsbehov ska nu avgöra vilka tjänster
            biblioteket ska satsa på. Ett biblioteks identitet blir beroende
            av den lokala miljö det befinner sig i. Det har utvecklats en
            bredd av tjänster för att på så vis tillgodose användarnas många
            vardagliga behov. Att bereda plats för det demokratiska samtalet,
            tillhandahålla också smal litteratur och tidskrifter på flera
            språk och guida besökare i informationsdjungeln är nu självklara
            delar av nästan alla folkbiblioteks uppdrag.
          </p>
          <p xml:id="i-8D5qhwmP1X6q8WQ3EZNis5">
            Biblioteket som det beskrivs ovan ger en bild av en verksamhet
            i ständig förändring. Morgondagens bibliotek kan komma att se
            helt annorlunda ut mot vad det gör idag. 2009 gav Kulturdepartementet
            en extern konsult i uppdrag att utvärdera den nuvarande bibliotekslagen,
            och ett förslag på reviderad bibliotekslag togs fram och presenterades
            i början av 2010. Flera viktiga synpunkter och förslag finns i
            den slutgiltiga rapporten. Sedan dess ligger frågan hos Kulturdepartementet.
            Sett ur nationellt perspektiv handlar det ytterst om att skapa
            bättre förutsättningar för kunskapssamhällets utveckling och därmed
            för välfärden och demokratin. Genom en bättre bibliotekspolitik
            stärker vi värnet för informations- och yttrandefriheten.
          </p>
          <head xml:id="i-HtV7UoiKmQTZvNo2BafVgR" type="h1">
            5 En reviderad bibliotekslag
          </head>
          <p xml:id="i-HRGmkAMw99m8PZHiVXkUMA">
            Det är viktigt att en nationell bibliotekspolitik behöver utvecklas
            utan att den kommer i alltför stor konflikt med det kommunala
            självstyret. En nationell bibliotekspolitik ska garantera att
            de offentliga biblioteken används och nyttjas på så sätt att dess
            syfte uppfylls också i framtiden. Bibliotekslagen har spelat roll
            i utvecklingen av biblioteksväsendet men behöver nu förnyas.
          </p>
          <p xml:id="i-GXcocST7Xs5JSwWug5hixw">
            En reviderad bibliotekslag bör vara neutral i förhållande till
            teknik, medier och driftsformer. Den bör också innehålla kvalitativa
            aspekter avseende mediebestånd för att säkerställa mångfald, kvalitet
            och tillgänglighet för alla. Bibliotekslagen bör dessutom innehålla
            bestämmelser om uppföljning av lagen, något som i dag saknas.
            I den kulturpolitiska propositionen Tid för kultur (prop. 2009/10:3,
            s. 4146) gjorde regeringen bedömningen att Kungl. biblioteket
            ska ha ett särskilt uppdrag när det gäller att svara för nationell
            överblick, främja samverkan och driva på utvecklingen inom biblioteksväsendet.
            Att Kungl. biblioteket får uppföljningsansvar för en reviderad
            bibliotekslag är därför rimligt. Regeringen bör under 2012 återkomma
            till riksdagen med förslag på reviderad bibliotekslag.
          </p>
          <head xml:id="i-XVhfe9zA4UgE8Ur79wDBKJ" type="h2">
            5.1 Bibliotekens demokratiska uppdrag
          </head>
          <p xml:id="i-3ec9wfshmZZRsSk8jbDzHQ">
            Bibliotekslagen behöver också förtydligas gällande det demokratiska
            uppdraget. Målsättningar om främjande av läsning och litteratur,
            information, utbildning och kulturell verksamhet behöver kompletteras
            med målsättningar om bibliotekens roll i demokratin, yttrande-
            och informationsfrihet och det livslånga lärandet. Utvärderingen
            av bibliotekslagen från 2010 föreslår att begrepp som fri åsiktsbildning
            lyfts in i bibliotekslagen, vilket vore bra. Via biblioteket bör
            landets invånare fritt kunna ta del av den information de behöver
            för att vara aktiva i det offentliga samtalet, bilda sig uppfattningar
            och påverka sina villkor. Det skulle också påskynda arbetet med
            att tillgängliggöra viktig samhällsinformation, som ibland endast
            är tillgänglig i digital form. Bibliotekens roll i att lyfta fram
            entreprenörskapet och samhällets innovationskraft bör också utredas
            vidare. Regeringen bör återkomma till riksdagen med förslag på
            hur bibliotekens demokratiska uppdrag kan stärkas i en reviderad
            bibliotekslag.
          </p>
          <head xml:id="i-WTCV31spis6rnxYrRzwvrM" type="h2">
            5.2 Utbildad personal vid biblioteken
          </head>
          <p xml:id="i-AcgKaRSd2zVHHesVchcYbz">
            Bibliotekariens roll förändras givetvis i takt med att biblioteken
            utvecklas och i takt med annan utveckling inom utbildning, information
            och teknik. Medielandskapets snabba förändring ställer höga krav
            på kompetens och kunskapsutveckling. För att biblioteken ska fylla
            sin funktion både i nutid och i framtid krävs också välutbildade
            biblioteksanställda med hög informationskompetens. Pedagogisk
            kompetens har också blivit allt viktigare då människor, i alla
            åldrar, individuellt ska söka upp information och tillföra sig
            ny kunskap. Det är bara drygt hälften av alla biblioteksanställda
            som är utbildade bibliotekarier i dag. Samarbetet inom regioner
            och landsting är av avgörande betydelse för att kunna erbjuda
            en likvärdig bibliotekskompetens till alla invånare.
          </p>
          <p xml:id="i-6GoUYwWcezk6ai4E7gB89p">
            I de kommuner som nu genomför ett anbudsförfarande gällande sina
            folkbibliotek ser vi också att lägre krav ställs gällande arbetsmiljö,
            jämställdhet och mångfaldsfrågor. Istället för krav på att bibliotekspersonalen
            ska vara utbildade bibliotekarier så läggs ribban vid biblioteksutbildad
            personal. Kvaliteten sätts på undantag och riskerar bibliotekens
            uppdrag.
          </p>
          <p xml:id="i-SbQMU2ZMhnBuLS9Cw6hYXk">
            Miljöpartiet anser därför att en reviderad bibliotekslag behöver
            förstärkas med krav om tillgång på utbildad personal.
          </p>
          <head xml:id="i-KFjnGKvP83HPpRa6V267HF" type="h2">
            5.3 Värna biblioteken i offentlig regi
          </head>
          <p xml:id="i-LyzXozRKtgMV2jMwYLfTF8">
            Bibliotekslagen behöver vara neutral i fråga om driftsform i
            den meningen att den ska vara applicerbar oavsett om det är en
            kommun, ett landsting, en region eller staten som är huvudman
            för verksamheten. I grunden har Miljöpartiet en pragmatisk inställning
            till driftsformer och lägger större vikt vid kvalitet och verkan
            än på organisation och form. Det finns i dag cirka 20 bibliotek
            på entreprenad, i flertalet fall är det föreningar som tagit över
            driften av små bibliotek, som annars hotats av nedläggning. Detta
            kan i många fall vara en utmärkt lösning. Miljöpartiet öppnar
            för att den möjligheten kan finnas men vill verka för att folkbiblioteken
            fortsättningsvis drivs i offentlig regi. De offentliga biblioteken
            bildar ett nätverk som de med andra driftsformer ställer sig utanför.
            Det finns ingen skyldighet för andra bibliotek att samverka med
            de offentligt drivna. Det svenska sambiblioteket, att forsknings-
            och folkbibliotek genom att fördela ansvar och arbete mellan sig
            kan erbjuda bästa möjliga verksamhet och utnyttja resurserna på
            bästa sätt, går förlorat.
          </p>
          <p xml:id="i-GVUgUwkapVVvSQB5s4SbDv">
            Bibliotekens samverkan är nödvändig utifrån ett demokratiskt
            perspektiv. Den ger alla samma tillgång till biblioteksresurserna,
            och människor som bor i mindre tättbefolkade områden och distansstuderande
            är exempelvis grupper som har stor nytta av samarbetet. Intern
            konkurrens mellan biblioteken i kommunerna försvårar ett sådant
            samarbete. Det som skolväsendet har med en mer omfattande skollag,
            kvalitetskriterier och ett omfattande system för uppföljning och
            tillsyn, saknas för biblioteksväsendet.
          </p>
          <p xml:id="i-7B2CbgiSAPEdzpNhuCn34e">
            Folkbiblioteken har en stor uppgift utöver att låna ut medier,
            hjälpa till med informationssökning och fungera som mötesplats.
            Den mycket viktiga uppgiften innebär att bistå personer med läshinder
            av olika slag, inte minst språkliga, med medier och praktisk hjälp.
            Det är en verksamhet som fordrar specialkunskaper men som inte
            genererar utlåningssiffror och inte heller alltid besökssiffror,
            de två variabler som oftast används för att mäta bibliotekens
            verksamhet. Vi tar avstånd från ersättningssystem till biblioteken
            som utgår från kvantitativa mått såsom antalet utlånade böcker
            eller antalet besökare. En sådan prislista riskerar att hämma
            bibliotekens utveckling.
          </p>
          <p xml:id="i-6ydmZvytnq86WXrMAvW7BM">
            Kulturen är en inneboende kraft i våra samhällen och de kortsiktiga
            besparingar som kan finnas inom räckhåll måste vägas mot möjligheten
            att gemensamt bygga ett långsiktigt kulturellt rikt samhälle.
            Innan det finns nationella kvalitetskriterier och ett uppföljningssystem
            bör inte heller driften av bibliotek läggas ut på entreprenad.
          </p>
          <p xml:id="i-CniF3RcL8xwyBXy7KDBp55">
            Utredningen för en reviderad bibliotekslag föreslår att skrivningen
            om att varje kommun ska ha folkbibliotek ändras till att varje
            kommun ska ha folkbiblioteksverksamhet. Det är därför inte ensamt
            en bra skrivning. En reviderad bibliotekslag bör förtydliga att
            det ska finnas minst ett folkbibliotek i kommunal regi, i varje
            kommun.
          </p>
          <head xml:id="i-6LGPmnKcBjJLGFR3r6isTS" type="h1">
            6 Nationell samordning av biblioteksväsendet
          </head>
          <head xml:id="i-TSvFQnjHo8p6vVwoRmFcgc" type="h2">
            6.1 Samordning
          </head>
          <p xml:id="i-Xm8QzRhbKBMH17GnEdFYb3">
            Det behövs nationella lösningar för till exempel bibliotekens
            digitala tjänster, webbtjänster och andra tekniska plattformar
            som kan stimulera biblioteksutveckling. Exempelvis behövs det
            en gemensam katalog för samtliga bibliotek i Sverige. Det skulle
            underlätta för biblioteken att utföra sitt uppdrag och utjämna
            de ojämna förutsättningar som idag finns. Samtidigt ska biblioteken
            kunna föra in och justera sin katalog efter lokala förutsättningar.
            Utöver detta finns det ett stort behov av att vidareutveckla arbetet
            med insamling av statistik, ordnad omvärldsbevakning och strukturerad
            kvalitetsutveckling. Kungl. bibliotekets nya uppdrag att svara
            för nationell överblick, främja samverkan och driva på utvecklingen
            inom biblioteksväsendet är därför välkommet. Men det uppdrag som
            Kungl. biblioteket har beträffande nationell samordning behöver
            vidgas i enlighet med ovan och myndigheten behöver tillföras resurser
            för att uppfylla sin nya roll.
          </p>
          <head xml:id="i-DjUg3zLAMS28Qh5YkX3uZ9" type="h2">
            6.2 Kvalitetskriterier för biblioteksväsendet
          </head>
          <p xml:id="i-FtnGDEH7cX6bZkKxJz7w7Z">
            Den senaste utvecklingen inom biblioteksområdet gällande drift
            och organisation visar på att det behövs en mer sammanhållen utveckling
            inom biblioteksväsendet. Arbetet med att utforma kvalitativa och
            kvantitativa nyckeltal och en bredare samordning behöver utvecklas.
            Uppgifter om utlåning, besök och mediebestånd visar på bibliotekens
            resurser och allmänhetens intresse för biblioteken som fysiskt
            rum och för bibliotekens medieutbud. De visar emellertid inte
            hur biblioteken fyller sin uppgift som förmedlare av kultur och
            information i vid mening, eller hur biblioteken främjar den fria
            åsiktsbildningen. Sådana kriterier för utvärdering saknas ännu,
            men är ett angeläget område att utveckla för en myndighet med
            ansvar för uppföljning av bibliotekslagen. Nationella öppna kvalitetsjämförelser
            på samma sätt som nu görs inom både skola och äldreomsorg borde
            bli verklighet också för biblioteksområdet till stöd för både
            biblioteksanvändare och beslutsfattare. Regeringen bör tydliggöra
            det här i sitt uppdrag till Kungl. biblioteket.
          </p>
          <head xml:id="i-KaxQLbHqYhKbw6bUe9JfdF" type="h1">
            7 Läsfrämjande
          </head>
          <head xml:id="i-TefYjgRs2GhXmSZ4zgP7yV" type="h2">
            7.1 Litterära centrum
          </head>
          <p xml:id="i-qQqwg5RjxzyTPE4M7Wpfm">
            Att främja mer läsning hos såväl barn som vuxna framstår som
            mer angeläget för varje dag. Som ett led i att öka förståelsen
            för språket och möjligheten att aktivt forma sitt språk vill vi
            stärka de läsfrämjande insatser som Kulturrådet idag står för.
          </p>
          <p xml:id="i-LHyc95avs56jubdMLifkZv">
            Vi föreslår därför att region- och länsbiblioteken får ett utökat
            uppdrag som litterära centrum i sin region. Detta bör framgå av
            en reviderad bibliotekslag.
          </p>
          <head xml:id="i-2VTiV2AhBT8H4YeNBaf7v6" type="h2">
            7.2 Skolbiblioteken
          </head>
          <p xml:id="i-JH6giWMyL11fRjU4j8zaK4">
            Skolbiblioteken är viktiga när det gäller att främja läsandet
            både i grundskolan och i vuxenutbildningen. Den nya skollagen
            fastställer kravet att alla skolor ska ha tillgång till skolbibliotek.
            Förutsättningarna ser väldigt olika ut i olika delar av landet,
            i storstäderna respektive på landsbygden. Det är framför allt
            inte samlingen böcker som skolan har tillgång till som är avgörande
            utan tillgången till en skolbibliotekarie. Barns och ungas minskade
            läsande får långsiktiga konsekvenser, och en aktiv samverkan mellan
            skolorna och skolbiblioteken behövs för att vända den här trenden.
            För att elevens självständiga lärande ska bli meningsfullt behövs
            det också personal med expertis i informationshantering och källkritik.
          </p>
          <p xml:id="i-59GHoFbqD3ryq9XzmBjMVF">
            Det bör inte heller vara tillräckligt att en skola utan skolbibliotek
            kan hävda närheten till ett folkbibliotek. Det krävs personal
            dedikerad till att vara en del av elevernas lärprocesser och verksamhetsplaneringen
            i skolan. Skollagen behöver därför förtydliga att tillgång till
            skolbibliotek innefattar även tillgång till en utbildad skolbibliotekarie.
          </p>
          <head xml:id="i-5Pf9vCRKYvQju5Xfay9Tps" type="h2">
            7.3 Biblioteksersättningen
          </head>
          <p xml:id="i-RbZDXZMgtHjoRxCDmP7nEA">
            Biblioteksersättningen utgör en kärna i arbetet med att främja
            litteratur i Sverige. Ersättningen används bland annat till att
            dela ut stipendier, vilket i sin tur leder till att bredda den
            litterära scenen och främja skönlitteraturen i landet. Att nivån
            på biblioteksersättningen upprätthålls och utvecklas är viktigt
            för att skapa goda förutsättningar för en levande litteraturproduktion
            i Sverige. Tyvärr har ersättningen sjunkit realt de senaste tio
            åren. Vi ser samtidigt tendenser hos regeringen att se på ersättningen
            som ett av många statliga bidrag där regeringen själv, i sina
            budgetförslag, bestämmer storleken. Det är en olycklig tendens
            då upphovsmännens rättigheter måste respekteras. Det främjar inte
            heller biblioteken eller litteraturen. Därför vill Miljöpartiet
            att förhandlingsrätten om biblioteksersättningen kvarstår.
          </p>
          <head xml:id="i-67Vg51tqHDKEF83bRYtRb3" type="h2">
            7.4 E-böcker
          </head>
          <p xml:id="i-MEExhZxKcFfE3vPopTZi3c">
            Barn, unga och vuxna tar del av allt mer information och litteratur
            genom olika e-tjänster. Genom mobiltelefon och läsplattor läser
            vi nyheter, vetenskapliga artiklar eller skönlitteratur. E-böckerna
            har en enorm potential i att göra litteratur tillgänglig för fler.
            Men då krävs det att biblioteken i högre grad främjar och uppmuntrar
            användandet och brukandet av e-böcker som ett alternativ. Bibliotekarien
            har en viktig roll i att guida besökaren också till e-böckernas
            värld och de möjligheter som det innebär.
          </p>
          <p xml:id="i-2q3ygD56UQZGqV6UTA8kNC">
            För att biblioteken ska göra det här krävs två saker. Det behöver
            bli billigare att låna ut en e-bok. Idag betalar biblioteket 20
            kronor för varje e-bok som lånas ut, vilket säger sig själv hämmar
            främjandet av formen. Dessutom behöver det lokala folkbiblioteket
            ha större kontroll över katalogen och ha möjlighet att tillföra
            verk i den, exempelvis verk med lokalanknytning. Regeringen bör
            snarast återkomma till riksdagen med förslag på hur e-boken bättre
            kan främjas.
          </p>
          <head xml:id="i-Vth3SMUvXP5KLRhfnCgTrB" type="h1">
            8 Biblioteksforskning
          </head>
          <head xml:id="i-PcxgTJ9bcc2pDkE7hoRiGK" type="h2">
            8.1 Biblioteksnära forskning
          </head>
          <p xml:id="i-KfSfLpqTR3X7Yqtv38N3VV">
            Förmågan hos biblioteken att utvecklas och anpassa sin verksamhet
            till nya möjligheter och behov är helt beroende av de biblioteksanställda.
            Behovet av kvalificerad utbildning och fortbildning för anställda
            inom biblioteksväsendet måste uppmärksammas av samtliga nivåer
            inom biblioteksväsendet. Forskningen inom biblioteksområdet bör
            ges ökad uppmärksamhet i regeringens forskningspolitik. I likhet
            med lärarlyft bör bibliotekarier ges ökad möjlighet att forska
            på deltid. En mer biblioteksnära forskning skulle öka förutsättningarna
            för framtidens bibliotek. Regeringen bör återkomma till riksdagen
            med förslag på hur en mer biblioteksnära forskning skulle kunna
            främjas.
          </p>
          <head xml:id="i-RN1SQJCBJJUkedScpjRtSq" type="h2">
            8.2 Spridning av forskningsresultat
          </head>
          <p xml:id="i-HqcRDmYbLb1Ugfgq254pCL">
            Biblioteken har också en viktig roll att spela i spridningen
            och tillgängliggörandet av forskningsresultat. Öppna arkiv är
            en förutsättning för att det här ska fungera så bra som möjligt.
            Open Access betecknar en modell för publicering där forskningspublikationerna
            är fritt tillgängliga på nätet. Den nuvarande modellen med licensavtal
            för elektroniska resurser innebär att tillgången till forskningsinformationen
            på nätet är beroende av betalningsförmågan, varför många utestängs.
            Det är mycket kostsamt för biblioteken. Med Open Access menas,
            enligt Berlindeklarationen 2003, att läsaren har fri tillgänglighet
            till forskningsresultat på Internet, det vill säga kostnadsfritt
            kan läsa, citera, ladda ner och skriva ut vetenskapliga artiklar.
            I Sverige har Sveriges universitets- och högskoleförbund (SUHF),
            Vetenskapsrådet och Kungl. biblioteket med flera undertecknat
            Berlindeklarationen. I oktober 2009 beslutade Vetenskapsrådet
            att kräva fri tillgång till forskningsresultat som kriterium för
            att ge ut bidrag. Allmänheten och andra forskare ska ha fri tillgång
            till forskning som finansierats av allmänna medel.
          </p>
          <p xml:id="i-BKmScC32Kd4PfJLCJoynjq">
            Regeringen bör i samverkan med högskolebiblioteken och Kung.
            biblioteket följa upp de initiativ som tagits för att all offentligt
            finansierad forskning i Sverige ska vara tillgänglig för allmänheten
            och återkomma till riksdagen med förslag på en vidare utveckling.
          </p>
          <head xml:id="i-96DXaqiDd2xSLnEHfYegem" type="h1">
            9 Framtidens bibliotek
          </head>
          <head xml:id="i-DAEwsysGdwTso7KRqyVmmr" type="h2">
            9.1 Det digitala biblioteket
          </head>
          <p xml:id="i-FsoGUw78RV8tj4gUb6oFjM">
            Allting tyder på att framtidens bibliotek blir mer individanpassat
            och personligt. Inom den kommersiella och webbaserade kulturvärlden
            har kunden länge, genom ett köp, lotsats vidare till ny litteratur,
            nya filmer eller ny musik. Vi tror att du också skulle gilla det
            här-funktionerna öppnar ögonen för nya intryck och kulturskapare
            och är omtyckta. Biblioteken har på ett sätt alltid haft den funktionen
            i form av bibliotekarien, men formen behöver följa teknikutvecklingen
            och biblioteksväsendets digitala utveckling behöver följa tiden
            och ligga i framkant. En sådan utveckling skulle skapa ett lyft
            för folkbiblioteken där besökaren bättre kan lotsas mellan olika
            kulturuttryck och utmanas att utveckla sitt intresse för litteratur,
            skapande och kultur i stort. Biblioteken skulle på så sätt tydligare
            kunna hävda en sådan funktion.
          </p>
          <p xml:id="i-3Zvs2qUHWCgkhiyyzenvSd">
            En sådan utveckling kräver också en stärkt infrastruktur för
            bibliotekens digitala tjänster. Genom en samordnad upphandling
            av exempelvis licenser och offentligt finansierade investeringar
            i system, nätverk och tekniska standarder kan bibliotekens användare
            enklare få tillgång till en mer samlad och en mer personlig service.
            Upphovsrätten är föremål för utredning och förändringar. Det är
            ett problem att böcker måste köras över hela landet för utlåning
            när de skulle kunna lånas ut som e-bok. Det kräver förändring
            i upphovsrätten. Bibliotekens möjlighet att avgiftsfritt låna
            ut olika slags medier ställer krav på gemensamma lösningar när
            det gäller överenskommelser med rättighetshavare och upphovsmän.
            När nationella eller regionala tjänster levereras från en webbplats
            och digitaliseringen nyttjas bättre kan samarbetet med andra och
            större bibliotek förbättras. Då kan också det fysiska biblioteksrummet
            förändras och anpassas mer efter lokala behov och förutsättningar.
            Regeringen behöver återkomma till riksdagen med förslag på stärkt
            infrastruktur för bibliotekens digitala tjänster.
          </p>
          <head xml:id="i-W71rgonrANKCVh1ZDkVj2g" type="h2">
            9.2 Bok- och biblioteksbussar
          </head>
          <p xml:id="i-XjKNCRzyX81qivDJ1asMRt">
            Digitalisering behöver inte vara ett hot mot biblioteken, tvärtom.
            Grundsynen är att det är samtalet, inte materialet böckerna som
            är kärnan för bibliotekens verksamhet. Bibliotekens roll för bildningen,
            demokratin och jämlikheten ligger fast även när böcker laddas
            ned kostnadsfritt via internet. Att samla böcker verkar på fler
            än ett sätt vara en gårdagens lösning på utmaningen att göra litteratur
            tillgänglig för allmänheten. Denna utveckling sker i de fasta
            biblioteken, men behöver också komma till bok- och biblioteksbussar
            för att tillgängligheten över landet ska kvarstå.
          </p>
          <p xml:id="i-LG6KpoRBfSyzpxYvwCjfRx">
            Biblioteksbussar som erbjuder digitala media, såsom film, musik,
            ljud- och e-böcker, kräver också en digitalisering av den svenska
            bibliotekskatalogen.
          </p>
          <head xml:id="i-W86aCknVPnGV2CDnNZVPvg" type="h2">
            9.3 Framtidens bibliotekarie
          </head>
          <p xml:id="i-LibqbgbrEv3a8t4TqDxpy7">
            I dag har vi en oändlig mängd medier och med det ändras också
            bibliotekens roll. Bibliotekariens roll blir allt mindre att vara
            den som katalogiserar böcker och ställer dem i hyllor, utan istället
            guidar oss igenom ett informationsöverflöd och väcker våra intressen
            för litteratur, samhällsfrågor och kultur.
          </p>
          <p xml:id="i-KiJfPkEARtUHE8sGFQzaSs">
            Den inbäddade bibliotekarien the embedded librarian är en benämning
            som finns bland annat i den amerikanska biblioteksdiskursen. Det
            är visserligen ingen ny tanke för det svenska biblioteksväsendet.
            Biblioteken har arbetat uppsökande i många år, det har varit ett
            uppdrag, och de allra tidigaste biblioteken i Sverige var kringvandrande
            bibliotek. Idag arbetar många bibliotekarier ensamma i större
            organisationer som skolor, sjukhus och företag. Bibliotekarien
            är en integrerad del av organisationen och bidrar med informations-,
            kultur- och undervisningsfunktioner.
          </p>
          <p xml:id="i-PPgwHAp6LPxed7UnZopRKC">
            Biblioteket, böckerna och databaserna framställs ofta som det
            mest centrala i biblioteksväsendet och i bibliotekspolitiken,
            men allt detta är bibliotekariens verktyg för att arbeta för de
            högre syften som bibliotekslagen förordar, såsom yttrandefrihet,
            samhällsdeltagande och bildning. Det är en missuppfattning att
            när människor själva söker sin information och biblioteken automatiseras,
            då behövs inga bibliotekarier längre. En reviderad bibliotekslag
            behöver tvärtom lyfta fram bibliotekariens roll och funktion på
            ett sätt som inte låser fast yrket, men skapar förutsättning för
            professionens utveckling över tid och rum.
          </p>
        </div>
        <div xml:id="i-VkgtKExhqe5tbGh8n85j8d" type="motSignatures">
          <list xml:id="i-BUh6CKD31kMFVFThRHKynx">
            <item xml:id="i-YJH6PkfHnQwh6z4yyVJmjW" who="i-UFTZBKNRWWLXUXAtcCcVfH">
              Tina Ehn (MP)
            </item>
            <item xml:id="i-WPZWor8YU65sFCD4AV8u7g" who="i-Vx7eV6CLwK4q8nMYx4Sry4">
              Agneta Börjesson (MP)
            </item>
            <item xml:id="i-63XhyvpM1wfLhNHa83kRZZ" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-2kw22EfsYZJ9rfsrHM2Ed1" who="i-iThmkGNxBe7XUsT8b92pZ">
              Jabar Amin (MP)
            </item>
            <item xml:id="i-3aSeeMxKG8aTPWhrJpn8ha" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-1ELwqdrFrEm95Y4x4tuJP" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-QK5pPmkQgQuazjKndoPXrR" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-WMCb2CWak248JKA18d1uwi" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-3SgLVuqymjPq2SDwT1TexF" who="i-9BUsH2Bn1bGihptNC5r7uq">
              Peter Eriksson (MP)
            </item>
          </list>
        </div>
      </div>
    </body>
  </text>
</TEI>
