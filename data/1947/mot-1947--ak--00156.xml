<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--ak--00156">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__ak__156/mot_1947__ak__156-001.pdf"/>
      <fw xml:id="i-UyfoLXoqKydNc2J9a5LWLV">
        Motioner i Andra kammaren, nr 156. 3
      </fw>
      <div xml:id="i-NcrfXwgtaQijbZTzVuC3Mv" type="motHeader">
        <div xml:id="i-MmYwcV2HCVQqbvFZQJjaQA" type="motTitle"/>
        <div xml:id="i-4sPmiaV5qttfpj24cpuXxc" type="motSubmissionInfo"/>
      </div>
      <div xml:id="i-LXKwuathRdT3Atg8AGHauG" type="motBody">
        <div xml:id="i-NBD3WhcxWThFsesZQtHzHA">
          <p xml:id="i-BoiCBVk81bdEbPbZ3fcbPe">
            Nr 156.
          </p>
          <p xml:id="i-8tRfzsajfm4XWj7NDjAp6W" type="titleString">
            Av herr Kempe m. fl., angående sänkning av räntan å vissa bostadslån
            m. m.
          </p>
          <p xml:id="i-SZJ59E2J1VcFpfoM1vKzW4">
            Med 1946 års riksdagsbeslut om en sänkning av räntan på tertiärlån
            till 3 procent, ha de äldre fastigheterna vilka uppförts före
            den 1 juli 1946 med stöd av statliga lån kommit i en särställning.
            Vid 1946 års riks- dag framfördes i motion II: 556 förslag om
            att även fastigheter, som uppförts med hjälp av statliga tertiärlån
            före den 1 juli 1946, skulle komma i åtnjutande av räntesänkningen
            och att en sådan sänkning borde utnyttjas för en motsvarande reducering
            av hyresnivån. Riksdagen av- slog emellertid motionen utan någon
            närmare motivering. Den akuta bostadsbristen, speciellt i tätorterna,
            medför betingelser för att även i fortsättningen upprätthålla
            en hög hyresnivå. Det privata fastighetskapitalet utnyttjar läget
            för att pressa hyrorna i höjden, sam- tidigt som fastighetsvärdena
            stegras. Hyresnämnderna liksom hyresregle- ringslagen ha här fyllt
            en positiv uppgift för medborgarna, men dessa organ äro dock icke
            tillräckliga. Hyrorna äro för höga. Hundratusentals små inkomsttagare,
            vilka under krigsåren lyckats skaffa sig en modern lägenhet, brottas
            med stora ekonomiska svårigheter bl. a. på grund av att hyresutgiften
            icke står i rimlig proportion till inkomsten. Många av dessa hyresgäster
            och bostadsrättsinnehavare utnyttja första bästa tillfälle att
            flytta tillbaka till de av hälsovårdsmyndigheterna utdömda lägenheterna
            eller ta inneboende och således bli trångbodda. Bostads- sociala
            utredningen konstaterade också dessa faktiska förhållanden i sitt
            senast utkomna betänkande och föreslog vissa socialpolitiska stödåtgär-
            der vilka socialministern signalerar skola komma att framläggas
            under 1947 års riksdag. Det är gott och väl, men även dessa åtgärder
            komma att visa sig otillräckliga, även om de komma att vara till
            hjälp för barn- familjerna. Utöver förslag i form av bostadsrabatter
            och byggnadsbidrag, som troligen komma att föreslås, synes det
            oss, som om statsmakterna icke kunna komma ifrån en omprövning
            av räntan på de äldre tertiärlånen liksom amorteringstiden. Bostadssociala
            utredningen framhåller bl. a. följande i sitt betänkande: »En
            viss sänkning av hyran i dessa fastigheter torde kunna mötas genom
            rationalisering av fastighetsskötseln ävensom eventuellt genom
            tillämpning av de gynnsammare kreditvillkoren, som i år genomförts
            efter räntesänkningen för nya fastigheter. Skulle den allmänna
            ränte- nivån i framtiden sjunka kan även därigenom en marginal
            för hyres- sänkning successivt erhållas, liksom också en mera
            långsam hyressänk- ning kan vara möjlig i takt med avskrivningen
            av toppkapitalet.»
          </p>
          <p xml:id="i-MrfbQri6DprZ5ekcYG4Vus">
            En rationalisering av fastighetsskötseln kan givetvis tänkas,
            men då
          </p>
          <pb facs="riksdagen-motions-pdf/data/1947/mot_1947__ak__156/mot_1947__ak__156-002.pdf"/>
          <fw xml:id="i-4kuaiqQiuSGiwR4pBA3VJs">
            4 Motioner i Andra kammaren, nr 156.
          </fw>
          <p xml:id="i-PqWUtWQZuNScAPUMybL2SP">
            bostadsbyggandet i allmänhet skett planlöst, utan gemensamma
            värme- centraler för ett flertal fastigheter etc., komma de åtgärder
            i besparings- syfte, som kunna vidtagas, att bli ytterst blygsamma
            till sina verkningar. Däremot kan en sänkning av räntan bli av
            stor betydelse, då ränteutgiften representerar en avsevärd del
            av utgifterna för en fastighet. I fjolårets motion citerade vi
            ett avsnitt ur en skrivelse som H. S. B. utformat där man med
            stöd av egen erfarenhet framförde positiva syn- punkter i detta
            avseende. Då vi tillmäta dessa synpunkter stort värde i detta
            sammanhang tillåta vi oss att återge dem även i årets motion.
            I H. S. B:s skrivelse heter det bl. a. följande: »Ifrågavarande
            äldre fastigheter löpa risken av att i framtiden få vid- kännas
            hyreshöjningar, samtidigt som det förutsättes att någon allmän
            höjning av hyresnivån icke skall ifrågakomma, utan fastmera en
            sänk- ning kan förväntas. Förbundet vill därför framhålla, att
            åtgärder redan nu böra beslutas för att garantera de under krigsåren
            uppförda fastig- heterna gynnsammare statliga lånevillkor, när
            situationen det påfordrar. Därvid bör även hänsyn tagas till att
            marginalerna för dessa fastigheter beräknats snävt. Bostadssociala
            utredningen synes ha förutsagt, att en viss sänkning av hyrorna
            i dessa fastigheter torde kunna mötas, förutom genom rationalisering
            av fastighetsskötseln, genom tillämpning av gynn- sammare kreditvillkor
            som under år 1945 efter räntesänkningen ifråga- kommit för nya
            fastigheter. Det förefaller emellertid, som om en mera radikal
            sänkning av räntan å tertiärlånen behövde komma i fråga jäm- sides
            med eventuell förlängning av amorteringstiden.» En sänkning av
            räntan och en eventuell förlängning av amorterings- tiden på de
            äldre tertiärlånen borde enligt vår mening användas till en sänkning
            av hyresnivån. Statsmakterna ha hittills genom sin bostads- politik
            konserverat en hög hyresnivå. Folket har lovats bättre och billi-
            gare bostäder. Tidpunkten är inne att börja förverkliga dessa
            löften. Med hänvisning till ovanstående föreslås,
          </p>
          <p xml:id="i-99PFkpek1c6ttCX5QbrjjD">
            att riksdagen i skrivelse till Kungl. Maj:t hemställer om sådan
            ändring av kungörelsen om tertiär- och tilläggs- lånen att fastigheter,
            vilka uppförts med stöd av statliga lån före den 1 juli 1946 skola
            erhålla en räntesänkning till 3 procent på det av staten investerade
            kapitalet och att amorteringstiden förlänges, samt att dessa åtgärder
            användas för att sänka hyrorna i de berörda fastig- heterna.
          </p>
          <p xml:id="i-UbW9atdoUomr6rq3FZrHRZ">
            Stockholm i januari 1947.
          </p>
          <p xml:id="i-KrHNruTqTpARZtspLHQQPV">
            Gösta Kempe. Erik Jansson. Axel Nordström. Harald Johanson. O.
            F. Persson. Erik Karlsson. Gunnar Adolfsson. K. Senander.
          </p>
          <p xml:id="i-2UQx2Ad1cFzNcwv4s57Pca">
            e
          </p>
        </div>
      </div>
    </body>
  </text>
</TEI>
