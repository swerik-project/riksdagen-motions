<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-00922">
  <teiHeader>
    <fileDesc>
      <titleStmt>
        <title>Krafttag mot funkofobin</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:922 av Ulrika Westerlund m.fl. (MP)</title>
          <idno type="rdwebb">HB02922</idno>
          <rs type="number">922</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB02922/text</ref>
          <ref type="dokument_url_html">https://data.riksdagen.se/dokument/HB02922</ref>
          <ref type="dokumentstatus_url_xml">https://data.riksdagen.se/dokumentstatus/HB02922</ref>
          <ref type="pdf">https://data.riksdagen.se/fil/708C93B6-6380-4279-8822-1AA1CC46514A</ref>
          <ref type="docx">https://data.riksdagen.se/fil/F47475BE-7801-4F16-B324-5E38A6DF32B1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HYhpDiKVmMN5oK143R6kaZ" type="signed"/>
        <correspContext corresp="i-HYhpDiKVmMN5oK143R6kaZ">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-PQe8EhNJDXHurGqmN1U5hD"/>
        </correspContext>
        <correspAction type="submitted" xml:id="i-LqqcrdfHJA1nEdhzwV1Rwn">
          <date when="2023-10-03"/>
          <time when="15:22:28"/>
        </correspAction>
        <correspAction type="reviewed" xml:id="i-Jgspc899JeAm33pZGCXKnL">
          <date when="2023-10-03"/>
          <time when="17:45:53"/>
        </correspAction>
        <correspAction type="referred" xml:id="i-E1PzYCdKdFvMMZNU5r642Y">
          <date when="2023-10-17"/>
        </correspAction>
        <correspAction type="assigned" xml:id="i-DLjm9RK7d1rmVZx8puZg7b">
          <date when="2024-01-05"/>
          <time when="10:53:32"/>
        </correspAction>
        <correspContext corresp="i-DLjm9RK7d1rmVZx8puZg7b">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-ojybiwhc6GWhJq28my8Xe"/>
        <correspContext corresp="i-ojybiwhc6GWhJq28my8Xe">
          <ref type="uppgift">2023/24:SoU13</ref>
          <ref type="ref_dok_id">HB01SoU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU13</ref>
          <ref type="ref_dok_titel">Stöd till personer med funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:922 av Ulrika Westerlund m.fl. (MP) Krafttag mot funkofobin</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-8zbvbcDv2sQ6CxVTVdSx5Q">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-QLyeyXE9C81K4vkCEWq4pP">
              Riksdagen ställer sig bakom det som anförs i motionen om att
              införa en nationell plan mot funkofobi och tillkännager detta
              för regeringen.
            </item>
            <item sortKey="Yrkande 2" xml:id="i-Dd1Kpz48VNxHwjBtETv6Px">
              Riksdagen ställer sig bakom det som anförs i motionen om att
              Myndigheten för delaktighet bör ges i uppdrag att arbeta med frågan
              om funkofobi och tillkännager detta för regeringen.
            </item>
            <item sortKey="Yrkande 3" xml:id="i-LZUg5bhFtG4kyjibfp5qm1">
              Riksdagen ställer sig bakom det som anförs i motionen om en statlig
              översyn av särlösningar och särskilda verksamheter för personer
              med funktionsnedsättning och tillkännager detta för regeringen.
            </item>
            <item sortKey="Yrkande 4" xml:id="i-JnZLvByqtXwrNg78pVRqT1">
              Riksdagen ställer sig bakom det som anförs i motionen om vikten
              av att föräldrar till barn med funktionsnedsättning i ett tidigt
              skede får rättvisande och mångfasetterad information från flera
              instanser i samhället och tillkännager detta för regeringen.
            </item>
            <item sortKey="Yrkande 5" xml:id="i-SGemr22TfvsxQX6R4xCmXp">
              Riksdagen ställer sig bakom det som anförs i motionen om att
              regeringen bör driva på för införandet av en internationell dag
              mot funkofobi och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NCUSngTXxKFDtkeMfk88Cm">
            Motivering
          </head>
          <p xml:id="i-2D2yQshGJEHUCNtvTDcvRZ">
            Osynliggörande, mobbning, utestängande och härskartekniker kan
            riktas mot människor på grund av fördomar mot till exempel deras
            etnicitet, hudfärg, religion, ålder, sexuella läggning, kön, könsidentitet
            eller könsuttryck. På samma sätt kan det riktas mot någons funktionalitet.
            Funktionshinderspolitiken i Sverige behöver breddas och ge motståndet
            mot funkofobin större utrymme.
          </p>
          <p xml:id="i-RQGCDZ4GTd196FqaVzDGmx">
            Folkhälsomyndighetens rapport Delrapportering av regeringsuppdrag
            inom ramen för ”En strategi för genomförande av funktionshinderspolitiken
            2011–2016” visar en sämre hälsosituation och sämre livsvillkor
            för personer med funktionsnedsättning jäm­fört med övriga befolkningen.
            En analys i rapporten visar att hälsan hos personer med en funktionsnedsättning
            inte skulle behöva vara sämre. Flera insatser som skulle kunna
            ge effekt lyfts, såsom att förbättra de ekonomiska villkoren,
            främja socialt deltagande samt förebygga kränkande bemötande.
            Att arbeta mot funkofobi är därmed en viktig insats för hälsan
            för personer med funktionsnedsättning.
          </p>
          <head type="h2" xml:id="i-LJSFwLUrjdfMobAj4kymyY">
            Inför en nationell plan mot funkofobi
          </head>
          <p xml:id="i-8d79BHw61AJwVFne5giwep">
            För att kunna arbeta långsiktigt, systematiskt och effektivt
            mot funkofobi behövs en nationell plan. Det finns en nationell
            plan mot rasism och hatbrott, en nationell handlings­plan för
            hbtqi-personers rättigheter och möjligheter och en nationell strategi
            för att före­bygga och bekämpa mäns våld mot kvinnor. Det vore
            därför rimligt att också inrätta en nationell plan mot funkofobi,
            en plan som kan skapa en bra grundförutsättning för att påbörja
            och kraftsamla arbetet med att motverka funkofobi. Det skulle
            bidra till att Sverige tar frågan på allvar. Vi skulle också gärna
            se att det fanns en instans inom Regeringskansliet och statsråd
            som hade det yttersta ansvaret för det samlade arbetet mot funkofobi.
          </p>
          <head type="h2" xml:id="i-YXY4R5kfEfoPXwQRJFHafb">
            Ge Myndigheten för delaktighet i uppdrag att arbeta med frågan
            om funkofobi
          </head>
          <p xml:id="i-LXWu2ZuSwjCCmJhz6XHLYL">
            Myndigheten för delaktighet (MFD) arbetar idag med att främja
            att fler människor själv­ständigt ska kunna använda produkter,
            miljöer och tjänster i samhället. MFD ger stöd och guidar aktörer
            för att de ska kunna utveckla sina verksamheter så att de passar
            fler. På denna myndighet finns stor kunskap och kompetens och
            det vore betydelsefullt om MFD:s uppdrag även innefattade arbete
            mot funkofobi. På så sätt skulle arbetet mot funkofobi kunna bli
            mer långsiktigt, strategiskt och effektivt.
          </p>
          <head type="h2" xml:id="i-QuZJhyzL9NL8ZqE9MntPZm">
            Översyn av särlösningar och särskilda verksamheter för personer
            med funktionsnedsättning
          </head>
          <p xml:id="i-Mjt29vuiQmi4Py2v7FDJ8G">
            Det finns flera särlösningar och särskilda verksamheter för personer
            med funktions­nedsättning. Även om detta kan grunda sig i goda
            intentioner riskerar det att skapa ett vi-och-de-samhälle där
            personer med funktionsnedsättning sorteras bort från personer
            utan funktionsnedsättning. Denna polarisering kan bidra till uppfattningar
            om att personer med funktionsnedsättningar är annorlunda eller
            att de inte klarar av att delta i vissa verksamheter. Ett exempel
            är de särskilda fritidsgårdar för ungdomar i rullstol som finns
            i flera svenska storstäder som kan ge intrycket av att rullstolsburna
            inte klarar av eller kan umgås med personer som kan gå.
          </p>
          <p xml:id="i-Hc2iR2YHzM7zyEY5o5EqGW">
            Särlösningar kan också ibland användas istället för att tillgänglighetsanpassa
            samhället. Till exempel kan personer i rullstol erbjudas färdtjänst
            istället för att det generellt arbetas för att kollektivtrafiken
            ska var tillgänglig fullt ut. I dessa fall är särlösningar extra
            olyckliga, eftersom de indirekt kan bidra till att nödvändiga
            tillgänglighetsanpass­ningar och arbete med universell design
            inte görs.
          </p>
          <p xml:id="i-jSSEg6yyVyqvw7Pd48yVg">
            Det är samtidigt viktigt att säkerställa en balans mellan särlösningar
            och andra åtgärder, då vissa särlösningar och särskilda verksamheter
            är välmotiverade och nöd­vändiga, till exempel kan särskolor och
            resursskolor behövas för att säkerställa en bra skolgång för många
            elever. Således bör särlösningar accepteras om de fyller ett behov
            som inte kan tillgodoses på något annat sätt. För att veta vilka
            särlösningar som det finns fullgoda alternativ till behöver en
            översyn göras av samtliga särlösningar och särskilda verksamheter.
            Utifrån översynen och detta kunskapsmaterial kan därefter inkluderande
            lösningar prövas.
          </p>
          <head type="h2" xml:id="i-2F8kvfsbZrbkk3fNYdjLzC">
            Stöd till föräldrar
          </head>
          <p xml:id="i-5wcdFpZwjLFtL8nrqPWN9d">
            Föräldrar är centrala personer i ett barns liv och de kommer
            också i kontakt med sam­hällets strukturer som kan vara funkofoba.
            Det är viktigt att föräldrar till barn med funk­tionsnedsättningar
            får rättvisande och mångfacetterad information från flera instanser
            i samhället om vad barnets funktionsnedsättning innebär och vilka
            möjligheter som finns ur en samhällelig kontext. Informationen
            bör inte bara omfatta biologiska och medicins­ka perspektiv utan
            även information om normbrytande funktionalitet och information
            i syfte att motverka funkofobi. Denna information kan i längden
            ge föräldrarna bättre förutsättningar att tillvarata sina barns
            möjligheter.
          </p>
          <head type="h2" xml:id="i-E3JpfEzwjCM4FGAvAntJgZ">
            Införandet av en internationell dag mot funkofobi
          </head>
          <p xml:id="i-AWDzVHQn8mN6hKpDxzr7xN">
            Funkofobi och de fördomar som finns mot personer med funktionsnedsättning
            behöver ha större utrymme i samhällsdebatten, men frågan kommer
            lätt i skymundan i relation till andra viktiga funktionsrättsfrågor.
            En egen internationell dag för uppmärksammandet av funkofobi skulle
            bidra till att frågan lyfts och kan bidra till samtal om hur förekomsten
            av funkofobi kan motverkas. En sådan diskussion kan med fördel
            göras tillsammans med civilsamhället.
          </p>
          <p xml:id="i-AeZK6CPUYUFpM1FAbXNydQ">
            Det finns idag en internationell funktionshindersdag som varje
            år infaller den 3 december. Det finns även ett flertal internationella
            dagar med angränsande tema, till exempel internationella Downs
            syndrom-dagen och internationella autismdagen. Det vore angeläget
            att även införa en egen dag mot funkofobi för att särskilt belysa
            de pro­blem och den skada som funkofobi medför och samtidigt belysa
            vikten av arbetet med att motverka fördomar och stereotyper som
            rör personer med funktionsnedsättningar. Sverige skulle kunna
            ta initiativet till att en sådan dag införs.
          </p>
        </div>
        <div type="motSignatures">
          <list>
            <item xml:id="i-MryTKdwpQ5jVeGXNrNmVN4" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-MMiAosebACq6sT6MgMfXeH" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-9cokG7urwB9LBAuQAPEhsM" who="i-PQe8EhNJDXHurGqmN1U5hD">
              Jacob Risberg (MP)
            </item>
          </list>
        </div>
      </div>
    </body>
  </text>
</TEI>
