<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00429">
  <teiHeader>
    <fileDesc>
      <titleStmt>
        <title>Sveriges ställningstagande beträffande orsaken till Dag Hammarskjölds död</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:429 av Gudrun Brunegård (KD)</title>
          <idno type="rdwebb">H802429</idno>
          <rs type="number">429</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802429/text</ref>
          <ref type="dokument_url_html">http://data.riksdagen.se/dokument/H802429</ref>
          <ref type="dokumentstatus_url_xml">http://data.riksdagen.se/dokumentstatus/H802429</ref>
          <ref type="docx">http://data.riksdagen.se/fil/4B5D0C89-FB8A-4C6F-8F8A-94FFA65EA425</ref>
          <ref type="pdf">http://data.riksdagen.se/fil/6018208F-1B65-4F43-9128-C32D714AF952</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BYK715a7RCJdinfDSGGpfF" type="signed"/>
        <correspContext corresp="i-BYK715a7RCJdinfDSGGpfF">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-WRyNx1pUUx49H4jY4Pgc9j" type="submitted">
          <date when="2020-09-25"/>
          <time when="13:30:23"/>
        </correspAction>
        <correspAction xml:id="i-Gmxa7JeAz1injQXDJxbJg2" type="reviewed">
          <date when="2020-09-25"/>
          <time when="16:16:57"/>
        </correspAction>
        <correspAction xml:id="i-PpFrvfMfCcNZ8b2wePK3sX" type="referred">
          <date when="2020-10-14"/>
        </correspAction>
        <correspAction xml:id="i-MCcrMgz74qiD4G59JmLzGt" type="assigned">
          <date when="2020-11-18"/>
          <time when="16:34:04"/>
        </correspAction>
        <correspContext corresp="i-MCcrMgz74qiD4G59JmLzGt">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Nwe92ZMBgGg6n98eDPYqAr" type="behandlas_i"/>
        <correspContext corresp="i-Nwe92ZMBgGg6n98eDPYqAr">
          <ref type="uppgift">2020/21:UU8</ref>
          <ref type="ref_dok_id">H801UU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU8</ref>
          <ref type="ref_dok_titel">Förenta nationerna m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:429 av Gudrun Brunegård (KD) Sveriges
          ställningstagande beträffande orsaken till Dag Hammarskjölds död
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PcCTFQ3Bsy1TBHhyaKXXzJ">
            Förslag till riksdagsbeslut
          </head>
          <list>
            <item xml:id="i-HM8bPWL7n8ggnf477xwNme" sortKey="Yrkande 1">
              Riksdagen ställer sig bakom det som anförs i motionen om att
              utse en arbetsgrupp som källkritiskt granskar tillgängligt material
              i syfte att klarlägga de svenska regeringarnas hantering och agerande
              kring Dag Hammarskjölds död och utredningarna av omständigheterna
              kring denna, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-9SsadssnsD4baJeC44K2b9" type="h1">
            Motivering
          </head>
          <p xml:id="i-XgXt5FrvmveUgXFGuau5Mz">
            Den 18 september 1961 omkom Förenta nationernas generalsekreterare
            Dag Hammar­skjöld i en flygkrasch i Ndola i dåvarande Nordrhodesia,
            numera Zambia. Omständig­heterna var dunkla. Med närmare sextio
            års perspektiv är det påtagligt att de utredningar som tillsattes
            försvårades på grund av de starka motsättningar som fanns i området
            mellan europeiska kolonialintressen kontra afrikanska frihetsrörelser
            och med stark påverkan av det pågående kalla kriget.
          </p>
          <p xml:id="i-K8Ro98S9Kyo67BeDDTbWT9">
            Särskilt besynnerligt är Sveriges motsägelsefulla agerande. Svenska
            experter från Luftfartsverket och Rikskriminalen ingick i både
            den nordrhodesiska haverikommission­en och den nordrhodesiska
            olyckskommissionen. De framförde allvarlig kritik gentemot hur
            utredningarna bedrevs och den inriktning som nordrhodesierna redan
            från början ut­tryckt, att kraschen berodde på misstag av den
            svenska piloten. Svenskarna mötte för­halande och mer eller mindre
            öppen fientlighet. Det var anmärkningsvärt att räddningsin­satserna
            dröjde till långt fram på följande dag. De svenska representanterna
            hade också starka invändningar mot hur afrikanska ögonvittnens
            trovärdighet förringades och vittnesmål negligerades, gällande
            fler plan i luften och starka ljussken, som kunde tyda på explosioner
            i luften och från marken. Svenskarnas krav på analyser av vraket,
            för att undersöka förekomst av eventuellt sprängämnen eller ammunition,
            avslogs.
          </p>
          <p xml:id="i-9RZgV1ck62vdjqJZvLdgmz">
            Sveriges regering förmedlade denna kritik och tillsatte en särskild
            arbetsgrupp, kallad den Rudholmska arbetsgruppen, under ledning
            av justitiekansler Rudholm. Den skulle, som statsminister Tage
            Erlander uttryckte i Riksdagen, ”kritiskt granska” allt som kom
            fram i undersökningarna.
          </p>
          <p xml:id="i-32vi8m5Kmgy29ggdDmuPvX">
            FN gjorde en egen undersökning, med bred internationell representation.
            Undersök­ningen arbetade efter fyra hypoteser: i) Materialfel
            på flygplanet. ii) Misstag hos besätt­ningen. iii) Extern påverkan
            genom sabotage av flygplanet. iv) Extern påverkan genom beskjutning.
            Faktaunderlaget grundade sig till stor del på de nordrhodesiska
            undersök­ningarna. FN:s undersökningskommission hörde dock flera
            av de afrikanska ögonvittnen som ignorerats av de rhodesiska utredningarna
            och bemötte ögonvittnena på ett mer re­spektfullt sätt. FN-utredningens
            slutsats var en ”open verdict”; man kunde inte bekräfta någon
            av hypoteserna, men inte heller utesluta någon.
          </p>
          <p xml:id="i-9zG351c6G8a5MSKziYfoBP">
            Det var därför synnerligen förvånande att den Rudholmska arbetsgruppens
            slutsats blev närmast liktydig med de nordrhodesiska utredningarna:
            ”den minst troliga av möj­liga och rimliga orsaker till kraschen
            var en attack eller störning från ett annat flygplan, nedskjutning
            eller …eld ombord. (…) Därutöver, när det kom till begreppet pilotfel,
            var den svenska arbetsgruppen mindre försiktig än FN-kommissionen.
            I stället för att säga som den senare, som inte fann någon indikation
            på pilotfel, kom den svenska arbets­gruppen till slutsatsen att
            den ’inte fanns några direkta bevis att kraschen orsakats av pilotfel
            av det ena eller det andra slaget’ (min kurs.)” (Mossberg sid
            16).
          </p>
          <p xml:id="i-3TBG9ogjh9A7bRC4pa9er5">
            Det är också märkligt att de kritiska rapporter som under utredningarnas
            gång hade framförts av representanterna för Kungliga Luftfartsstyrelsens
            och Kriminalpolisen i de nordrhodesiska utredningarna hemligstämplades
            samma dag som den Rudholmska arbetsgruppen överlämnade sin rapport.
            Varför lade man locket på?
          </p>
          <p xml:id="i-Kio8upGpZpyfM3a3k5QWPX">
            När nya ögonvittnen trätt fram, som styrkte misstanken om externa
            orsaker till flyg­kraschen, gav Sveriges regering ambassadör Bengt
            Rösiö i uppdrag att göra en ny utred­ning 1992–1993. Trots de
            nytillkomna vittnesmålen mynnade utredningen ut i vad som snarast
            var en skärpning av den ursprungliga svenska slutsatsen; den mest
            sannolika orsaken till haveriet ansågs vara en felbedömning av
            piloten. Tyvärr kan man idag, med hjälp av nytt källmaterial,
            notera stora brister i rapporten.
          </p>
          <p xml:id="i-VKxCW7DKUHBnmXFP3jUDwJ">
            De svenska regeringarnas hantering av den katastrofala händelsen,
            då åtta svenska medborgare omkom under oklara omständigheter,
            däribland Dag Hammarskjöld som innehade det högsta ämbete någon
            svensk i världen någonsin haft, borde därför utredas. En oberoende
            arbetsgrupp med såväl historiker och juridisk kompetens borde
            ges i upp­drag att granska på senare år deklassificerade källor
            och nytillkomna uppgifter. Lång tid har förlupit och många ögonvittnen
            finns inte längre i livet. En sådan utredning skulle ändå kunna
            kasta ljus på hur världspolitiska skeenden, svenska kommersiella
            intressen och diplomatiska avvägningar gentemot andra nationer
            kan ha påverkat de svenska ställ­ningstagandena.
          </p>
          <p xml:id="i-Mqfd9BX8P487Xa8yKqBsQy">
            I realiteten tycks Sverige ha insett att tidigare utredningar
            inte var tillfyllest, eftersom UD aktivt medverkade till FN:s
            förnyade utredning, med den oberoende före detta doma­ren Mohamed
            Chande Othman som oberoende utredare. På UD:s uppdrag sammanställ­de
            därför ambassadör Mathias Mossberg en rapport 2019. Han pekar
            också på oklarheter i Sveriges agerande:
          </p>
          <p xml:id="i-CQsjUonVbPhq8DFrVa8N9k">
            Dessa två grupper av material från de svenska arkiven kan sägas
            bidra med viktiga nyanser till den bild som i allt högre grad
            tonar fram av ett ökande behov av att omvärdera och ompröva de
            officiella versionerna av händelsen sådana de presenterats i tidigare
            utredningar, och som till stor del upprätthållits av viktiga aktörer
            fram till idag.
          </p>
          <p xml:id="i-U2LeUP5rnthgdioNF8kb53">
            De kritiska rapporterna från de svenska representanterna i Ndola
            kan sägas förstärka föreställningen, eller snarare misstanken,
            som också mer och mer material från andra källor tycks stärka,
            att det var andra faktorer i spel i omständigheterna kring haveriet
            än vad som hittills framkommit.
          </p>
          <p xml:id="i-bFf9Kq8Fwu9i9NJ3mM9gs">
            Tagna tillsammans så pekar dessa två grupper av material i riktningen
            att orsaken till SE-BDYs haveri med allt högre grad av sannolikhet
            står att finna i någon form av yttre påverkan, snarare än i det
            bekväma, men minst sagt oprecisa, och inte med någon rimlig måttstock
            bevisade, begreppet ”pilotfel” (Mossberg s. 36–37).
          </p>
          <p xml:id="i-JiXCqRMjNH4NwGUDiTcEA1">
            I sin rapport till UD skriver Mossberg vidare: ”Ovan har vissa
            aspekter av svenska myn­digheters handhavande av frågan belysts.
            Därvid har frågor uppkommit om bakgrunden till de svenska ställningstagandena
            genom åren. Dessa frågor förtjänar att ytterligare dis­kuteras”
            (Mossberg sid 37).
          </p>
          <p xml:id="i-5noJ3b2WoR1JKnu3WhxXny">
            Det är således hög tid att tidigare svenska regeringars agerande
            och ställningstagan­den utreds, utvärderas och omprövas, i ljuset
            av de material som framkommit på senare år och tidigare hemligstämplade
            dokument som släppts.
          </p>
          <p xml:id="i-Fsrt5r3YfrXdubnq5kKjtW">
            Jag hemställer därför hos riksdagen att uppmana regeringen att
            utse en arbetsgrupp med historisk och juridisk expertis, för att
            källkritiskt granska tillgängligt material, i syfte att klarlägga
            de svenska regeringarnas hantering och agerande kring Dag Hammar­skjölds
            död och utredningarna av omständigheterna kring denna.
          </p>
        </div>
        <div type="motSignatures">
          <list>
            <item xml:id="i-QjziYS8LyXctefqHk6udsQ">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
