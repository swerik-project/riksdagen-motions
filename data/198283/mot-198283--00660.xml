<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00660">
  <teiHeader>
    <fileDesc>
      <titleStmt>
        <title>Sysselsättningen i Malmöregionen</title>
        <author>Eric Jönsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sysselsättningen i Malmöregionen</title>
          <idno type="rdwebb">G602660</idno>
          <rs type="number">660</rs>
          <ref type="dokument_url_text">http://data.riksdagen.se/dokument/G602660/text</ref>
          <ref type="dokument_url_html">http://data.riksdagen.se/dokument/G602660</ref>
          <ref type="dokumentstatus_url_xml">http://data.riksdagen.se/dokumentstatus/G602660</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-943UoRGNRSGAMuf3ei1pAs</idno>
            <name>ERIC JÖNSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-UVAgeLYUkfmr8A9VVChgiV</idno>
            <name>KURT OVE JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-6qjD2tsSCtsrmXQjy7mtCJ</idno>
            <name>LARS-ERIK LÖVDÉN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-KJyvTwrgDxi4yMYySF1bec</idno>
            <name>BIRTHE SÖRESTEDT</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-R3nsRJhzB7y5cdtqNqb47Q</idno>
            <name>NILS T. SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Up6QKUb8as2i1Mih5UN9gF" type="signed"/>
        <correspContext corresp="i-Up6QKUb8as2i1Mih5UN9gF">
          <note type="signatory" corresp="i-943UoRGNRSGAMuf3ei1pAs"/>
          <note type="signatory" corresp="i-UVAgeLYUkfmr8A9VVChgiV"/>
          <note type="signatory" corresp="i-6qjD2tsSCtsrmXQjy7mtCJ"/>
          <note type="signatory" corresp="i-KJyvTwrgDxi4yMYySF1bec"/>
          <note type="signatory" corresp="i-R3nsRJhzB7y5cdtqNqb47Q"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__660/mot_198283__660-001.pdf"/>
      <div type="motHeader" xml:id="i-TQ9qpdV6UpSAAiSdAMRdrN">
        <div type="motTitle" xml:id="i-UVQFHes67dj5Zru4m88Wvs"/>
        <div type="motSubmissionInfo" xml:id="i-G3s5QwiAWUbRckkWmWGoPj"/>
      </div>
      <div type="motBody" xml:id="i-G46Q7s4zNE7wpU6hUAxkZK">
        <div xml:id="i-Hmksh1pDZC2VV4hpJjqXQM">
          <p xml:id="i-FUE8hP5PsVSAcVMzf2R5Dz">
            Motion 1982/83:660
          </p>
          <p xml:id="i-QatU8sMNPwrn8xrzTfSoMX">
            Eric Jönsson m. fl. Sysselsättningen i Malmöregionen
          </p>
          <p xml:id="i-FMQLbrHPHFgjqnCQTT1Gjz">
            Malmöregionen är en region rik på möjligheter. Den har ett stort
            befolkningsunderlag och ett utmärkt geografiskt läge. Den är en
            del av Nordens största närmarknad — Malmö-Köpenhamnsområdet —
            och inom räckhåll ligger den europeiska marknaden. Genom universitet
            och högsko- har regionen också tillgång till expertis inom betydelsefulla
            forsknings- och utvecklingsområden, och i företagen finns en bred
            och rik yrkesskicklig- het. Trots de rika möjligheterna och de
            goda förutsättningarna är ändå Malmöregionen i dag en region i
            kris. För Malmös del har strukturomvand- lingen inom näringslivet
            varit särskilt kännbar. Till en del beror detta på industrisammansättningen.
            Kriserna inom textil-, beklädnads-, verkstads- och varvsindustrin
            har fått omedelbara återverkningar på sysselsättningen, och tusentals
            människor har förlorat sina arbeten. All erfarenhet talar för
            att det är storstadsområdena som driver utvecklingen inom stora,
            angränsande områden och att om denna dynamiska utveckling avstannar,
            drabbas hela den omkringliggande regionen av tillbakagång. Detta
            är vad som hänt i Malmö och Malmöregionen. Vi anser dock att det
            går att bryta den nuvarande negativa utvecklingen. Men för att
            lyckas med detta räcker det inte enbart med kommunala insatser.
            En samordning mellan stat och kommun är nödvändig för att ta till
            vara möjligheterna att vidareutveckla näringslivet i Malmö och
            Malmöregio- nen.
          </p>
          <p xml:id="i-Qm4VSbxvkwJTgGFukMDuib">
            Näringslivet i Malmö
          </p>
          <p xml:id="i-SWTRXBqERrE7bgFx7NmwB5">
            Malmöregionen har i dag en arbetsmarknadssituation som är fullt
            jämförbar med de värst drabbade regionerna i norra Sverige. Utvecklingen
            under det senaste decenniet och prognoserna för de närmaste åren
            ger vid handen att problemen snarare kommer att förvärras än förbättras
            om inte kraftfulla åtgärder sätts in. Under 1970-talet har Malmös
            industri minskat sin andel av den totala industrisysselsättningen
            i landet från 3,5 till 3 26. Mellan 6 000 och 7 000 arbetstillfällen
            har försvunnit, varav 2 500 inom verkstadsindustrin och 2 000
            inom tekoindustrin. De större företagen i kommunen har minskat
            mer i sysselsättning än de mindre. Tekoindustrin har haft den
            klart sämsta utvecklingen. Antalet anställda inom denna bransch
            har under 1970-talet minskat med inte mindre än 56 90.
          </p>
          <pb facs="riksdagen-motions-pdf/data/198283/mot_198283__660/mot_198283__660-002.pdf"/>
          <p xml:id="i-8AyoJXH3ZBiHMvuHNqG2mE">
            Mot. 1982/83:660 7
          </p>
          <p xml:id="i-Q94S3FXx9w7wtUhbGHspMW">
            Sedan 1950 har över 10 000 sysselsättningstillfällen försvunnit.
            I dag sysselsätter tekoindustrin i Malmö ca 1000 personer. Kommunen
            har sålunda endast kvar en tiondel av den sysselsättning branschen
            gav på 1950-talet. Denna negativa utveckling tycks fortsätta,
            och de som främst drabbas är kvinnorna. Med tanke på den redan
            besvärliga arbetsmarknadssituationen för kvinnorna är en fortsatt
            reducering av arbetstillfällena inom tekobranschen i Malmö oacceptabel.
            Malmö har redan fått ta på sig en orimligt stor del av de sysselsättningsmässiga
            konsekvenserna av strukturomvandlingen inom teko- industrin. Liksom
            i övriga landet har byggnadsverksamheten i Malmö gått starkt tillbaka
            med minskad sysselsättning som följd. I detta sammanhang bör några
            påpekanden göras. Av den pågående diskussionen om samhällsbyg-
            gandet kan man lätt få den uppfattningen att sydvästra Skåne genomgår
            en ohämmad expansion och att stora arealer jordbruksmark tas i
            anspråk för tätortsändamål. Detta är fel. SSK-regionen — där Malmö
            ingår — har tvärtom allvarliga sysselsättningsproblem och sedan
            några år en kontinuerlig utflyttning till andra delar av landet.
            När därför jordbruksmark tas i anspåk för tätortsändamål inom
            regionen sker detta som regel inte i expansivt syfte, utan för
            att den egna befolkningen skall kunna få en fullgod bostadsstandard
            och för att redan befintliga sysselsättningsmöjligheter skall
            kunna behållas inom regionen. Handeln i Malmö har gått tillbaka
            under 1970-talet. Partihandeln har heller inte kunnat undgå att
            påverkas av den negativa utvecklingen inom industrin. En fortsatt
            tillbakagång inom industrin och byggsektorn parat med minskad
            offentlig och privat konsumtion kommer att accentuera handelns
            problem, vilket handelns egna utredningar visar. Även inom livsmedelsindustrin
            gör sig sysselsättningsproblemen nu gällande. Inom denna sektor
            väntas problemen öka på grund av den långsamma tillväxten i befolkningen,
            per capita-inkomsten och landets produktion som helhet. Den offentliga
            sektorn har varit den största näringsgrenen under hela 1970-talet.
            Antalet anställda i kommunal och lokal statlig tjänst har under
            denna tid ökat från 37 000 till ca 46 000. Sysselsättningen inom
            den statliga förvaltningen och de affärsdrivande verken — post,
            tele, kommunikationer — har dock ökat blygsamt. Ökningen uppgår
            till 15 000 arbetstillfällen, vilket motsvarar 11 26 och betyder
            ca 16 000 anställda i dag. Nästan hela 1970-talets expansion inom
            den offentliga sektorn har ägt rum inom den kommunala verksamheten.
            Denna expansion har inneburit en kraftigt förbättrad service,
            men också att många av de människor som förlorat sina arbeten
            inom t. ex. industrin kunnat få anställning inom kommunen. I dag
            är därför vart fjärde arbetstillfälle i Malmö kommu- nalt. Sysselsättningstillskottet
            inom den kommunala sektorn har hittills legat på
          </p>
          <pb facs="riksdagen-motions-pdf/data/198283/mot_198283__660/mot_198283__660-003.pdf"/>
          <p xml:id="i-XV2DCQJPHyhXXioXLbdLAh">
            Mot. 1982/83:660 8
          </p>
          <p xml:id="i-379UCZvEHpj4HUoUstnwhq">
            ca 1000 anställningar årligen. Den kommunalekonomiska situationen,
            vilken är en följd av den tidigare borgerliga regeringspolitiken,
            möjliggör inte längre en sådan sysselsättningsökning. Det är angeläget
            att resurser ges till kommunen så att behoven av vård och service
            kan tillgodoses och därmed också fler arbetstillfällen skapas.
            En översyn av skatteutjämningssystemet i syfte att beakta de särskilda
            storstadskostnaderna är i detta sammanhang viktigt. Detta har
            också regeringen aviserat.
          </p>
          <p xml:id="i-AXWN5GwQYNSyvyvQEjSqod">
            Kockums vary
          </p>
          <p xml:id="i-8DhbsVFVHVDt3wYNcBh6o">
            Vi har i tidigare motioner redovisat synpunkter på en framtidsinriktad
            varvspolitik. I dessa sammanhang har vi slagit fast att branschutvecklingen
            inte enbart får styras av företagsekonomiska bedömningar och resultat,
            utan statsmakterna måste också i sina beslut väga in de samlade
            samhällsekon- omiska kostnaderna och självfallet även ta sociala
            hänsyn. Det är också industripolitiskt viktigt för landet, enligt
            vår mening, att förutsättningar skapas för storvarven att övervinna
            sina problem. Svårigheterna inom varvsnäringen har naturligtvis
            starkt bidragit till att öka oron på den skånska arbetsmarknaden.
            För Malmö har Kockums varv en avgörande betydelse. Varvet är kommunens
            största tillverkningsindustri och har stor betydelse för arbete
            och utveckling långt utanför länets gränser. De utvecklingsmöjligheter
            som otvivelaktigt finns inom Kockums måste därför tas till vara
            i syfte att utveckla hela regionen. Kockums är ett varv med högt
            teknologiskt kunnande. Vår uppfattning är att varvet har goda
            möjligheter att vidareutvecklas, inte bara inom dess traditionella
            verksamhetsområden — fartygsbyggandet — utan även på andra områden.
            Varvet har t. ex. anknytning till naturgas genom sitt LNG- kunnande.
            Denna kunskap torde kunna utnyttjas i samband med naturgas- introduktionen
            och det faktum att världens länder, inte minst Europas, kommer
            att satsa enorma belopp på investeringar inom naturgasområdet.
            Verkstadskapaciteten och yrkesskickligheten inom varvet kan också
            utnytt- jas för tillverkning av de produkter som är nödvändiga
            i samband med övergången från olja till fasta bränslen. Kockums
            Verkstäder AB sysselsätter ca 4 000 personer. Av dessa är ca 3000
            kollektivanställda. Den optimism som finns inom företaget för
            framtiden, trots varvskrisen, sammanhänger delvis med att Svenska
            Varvs planer på en kraftig reducering av personalstyrkan aldrig
            kom till stånd. Varvet har därigenom kunnat bibehålla sin effektivitet
            och konkurrenskraft och på senare tid tagit hem uppmärksammade
            order och vänt en tidigare negativ utveckling till en mer positiv.
            I orderstocken ingår sju ro-ro-fartyg, fyra till Saudiarabien
            och tre till Atlantic Container Line. Det är i båda fallen affärer
            på över 1 miljard kronor. Den innehåller dessutom fyra u-båtar
            A 17, till svenska marinen. Vi vill i detta sammanhang påpeka
            vikten av att Kockums Varv i framtiden
          </p>
          <pb facs="riksdagen-motions-pdf/data/198283/mot_198283__660/mot_198283__660-004.pdf"/>
          <p xml:id="i-5YHnE9gcwf1hDsyyE5jPJ3">
            Mot. 1982/83:660 9
          </p>
          <p xml:id="i-4nLYUnsbTvZiRQ6hCM6WRT">
            får ligga kvar på ro-ro-marknaden och där självständigt offerera
            projekt. Varvet har på detta område visat att man besitter effektivitet
            och konkurrenskraft. Sedan länge pågår vid Kockums ett betydelsefullt
            utveck- lingsarbete på undervattensteknikens område bl. a. med
            anknytning till off-shore-verksamhet. Det undervattenskunnande
            som finns måste vidare- utvecklas. Det är därför nödvändigt, för
            ett fortsatt framgångsrikt forsk- nings- och utvecklingsarbete,
            att Kockums Varv i framtiden, på samma sätt som nu, kan bygga
            u-båtar.
          </p>
          <p xml:id="i-Vn9gAP8oJ3bAyvKRe6WhaZ">
            Arbetsmarknadsläget i Malmö
          </p>
          <p xml:id="i-GnETLgqhUdXdCroBuJtTEd">
            Den negativa utvecklingen inom industrin och övriga näringsgrenar
            har lett till att Malmö i dag har en mycket besvärande arbetsmarknadssituation.
            F. n. är ca 8 000 malmöbor arbetslösa, vilket motsvarar 5,3 90.
            Det innebär således att Malmö har en betydligt högre procentuell
            andel arbetslösa än riket i genomsnitt. Till den öppna arbetslösheten
            kan läggas det betydande antal som sysselsätts genom arbetsmarknadspolitiska
            insatser. Dessutom finns många som inte aktivt söker arbete genom
            arbetsförmedlingen, eftersom de anser sig ha små möjligheter att
            få arbete — den s. k. dolda arbetslösheten. Särskilt allvarlig
            är den höga ungdoms-, kvinno- och långtidsarbetslöshe- ten. Under
            innevarande vinter riskerar ytterligare 1000 människor i Malmö
            att bli utförsäkrade från sin arbetslöshetskassa och därmed bli
            hänvisade till att söka socialbidrag för att klara sin försörjning.
            Mot den bakgrunden är det betydelsefullt att ytterligare åtgärder
            vidtages mot långtidsarbetslösheten och den därmed följande utförsäkringen.
          </p>
          <p xml:id="i-enxrJTSqP35WRuK9sewjt">
            Statliga insatser i Malmö och Malmöregionen nödvändiga
          </p>
          <p xml:id="i-9fu9Tz1jedArC6WJxoTVH4">
            Malmöregionens mångsidighet som storstadsregion, dess stora befolk-
            ningsunderlag, dess tillgång till expertis inom vitala forsknings-
            och utvecklingsområden och dess breda och rika yrkesskicklighet
            inom företa- gen, ger regionen utvecklingsmöjligheter som saknas
            i många andra svenska regioner. Den har därutöver en i flera avseenden
            bättre utvecklad privat och offentlig service än många andra delar
            av landet. Tillsammans med närheten till EG:s norra marknadsområde
            ger detta Malmöregionen en positiv produktmiljö för industriell
            utveckling. För att dessa rika möjligheter och goda förutsättningar
            skall kunna tillvaratas räcker det emellertid inte enbart med
            kommunala insatser. En samordning av statliga och kommunala insatser
            är nödvändig för att bl. a. förbättra kommunikationerna med kontinenten
            och därmed ge Malmö och Malmöregionen möjlighet att utveckla de
            unika fördelar som finns genom närheten till de stora exportmarknaderna
            på kontinenten. En fast förbindelse över Öresund är därför nödvändig
            för att dessa fördelar skall
          </p>
          <pb facs="riksdagen-motions-pdf/data/198283/mot_198283__660/mot_198283__660-005.pdf"/>
          <p xml:id="i-KFx66uyUycgYSbUW3N45fd">
            [nn ar nr a nn Rn a TA SRA ARR mn en Tr SN AR DA AO SSE TA STR
            Sf
          </p>
          <p xml:id="i-CMUdi9oFXFaVUCxTHeTmhg">
            Mot. 1982/83:660 10
          </p>
          <p xml:id="i-FxLtQ37ZzWkxpyb9te6kJ3">
            kunna tas till vara. Så länge en sådan förbindelse inte kommit
            till stånd måste statsmakterna ställa resurser till förfogande
            så att färjeförbindelserna kan upprätthållas på ett tillfredsställande
            sätt. För industrins vidkommande är det särskilt viktigt att en
            upprustning och utvidgning av tågfärjetrafiken mellan Malmö och
            Köpenhamn kommer till stånd. Utredningar har visat att det finns
            goda möjligheter att åstadkomma en ekonomiskt lönsam tågfärjetrafik
            mellan Malmö och Köpenhamn. Många företag är direkt beroende av
            att denna tågfärjeförbindelse kan upprätthål- las, och indirekt
            är förbindelsen av vital betydelse för näringslivet i Malmöområdet
            i stort.
          </p>
          <p xml:id="i-Y5igaLE6FtdfVn8XgbX2jG">
            Statlig satsning på naturgasen
          </p>
          <p xml:id="i-BdvpgtERRRn2BXu3q1bowJ">
            Genom att naturgasen först introducerades i Sydsverige, har Malmö
            möjligheter att utvecklas till ett centrum för gasteknologin med
            allt vad detta kan innebära för sysselsättningen. Detta förutsätter
            dock att ett svenskt utvecklingsprogram av kvalificerat slag sätts
            i gång med forskning och utveckling på gasområdet. I ett kortare
            perspektiv — naturgasen introduceras redan 1985 — kan naturgasen
            ge sysselsättning i företag som är beredda att satsa på tillverkning
            av produkter som har anknytning till naturgasens olika användningsområ-
            den. I ett längre tidsperspektiv kan sådana satsningar innebära
            att dessa företag skaffar sig erfarenheter som ger dem ett kunskapsmässigt
            försprång av avgörande betydelse den dag naturgasen blir tillgänglig
            för fler regioner. Genom att utnyttja den expertis som finns vid
            universitet och högskolor kan det teknologiska kunnandet dessutom
            ytterligare utnyttjas för att skapa nya användningsområden för
            naturgasen och därmed också nya arbetstillfäl- len.
          </p>
          <p xml:id="i-6JE54JbagoVd45Ff1VMALh">
            Statlig satsning på ny verksamhet för verkstadsindustrin
          </p>
          <p xml:id="i-CVjQegzRSaK8a97kQbwSfo">
            I samband med övergången från olja till fasta bränslen måste
            en till stora delar ny industriverksamhet skapas och stora investeringar
            göras. Dessa investeringar, som under 1980-talet beräknas uppgå
            till mellan 20 och 30 milj. kr. innebär möjligheter till ett betydande
            tillskott av nya arbetstillfällen inom verkstadsindustrin. En
            statlig satsning på svensk tillverkning av de produkter som är
            erforderliga är dock nödvändig för att tillverkningen skall kunna
            ske inom landet. Denna tillverkning skulle till stor del kunna
            förläggas i Malmö, eftersom här finns både yrkesskicklighet och
            ledig verkstadskapacitet. På så sätt skulle en viktig industriverksamhet
            räddas åt Sverige, samtidigt som outnyttjade resurser tas till
            vara.
          </p>
          <pb facs="riksdagen-motions-pdf/data/198283/mot_198283__660/mot_198283__660-006.pdf"/>
          <p xml:id="i-5J2kpfXZXuQ3y9zmh1bXvz">
            Mot. 1982/83:660 11
          </p>
          <p xml:id="i-Fr7yn743wQ5Fz3W776pUYC">
            Statlig förvaltning till Malmö
          </p>
          <p xml:id="i-SGh12qk39Yp4w6mNRGbXvv">
            Den statliga administrationen är till övervägande del koncentrerad
            till Stockholmsområdet. Den koncentrationen tycks på nytt ha skjutit
            fart, vilket strider mot de målsättningar som utgjorde grunden
            för tillsättandet av regeringens decentraliseringsdelegation.
            Det uppstår naturligtvis problem, särskilt för de anställda och
            deras familjer, vid en utflyttning av existerande hela statliga
            ämbetsverk från Stockholm. Sådana svårigheter förekommer dock
            inte på samma sätt när det gäller nyinrättade myndigheter och
            delar av statliga verk. Endast när synnerliga skäl förekommer
            för en etablering i Stockholm bör en sådan ske. Vid lokalisering
            av nya statliga verksamheter bör också övervägas i vad mån lokaler
            kan utnyttjas som frigjorts vid omlokalisering eller förflyttning
            av annan statlig verksamhet. Malmö och Malmöregionen är en region
            som vid sidan av länsmyndighe- terna har väldigt litet av statlig
            förvaltning. Samtidigt har Malmö strukturella näringslivsproblem
            och mycket stora akuta sysselsättningssvårigheter. Det bör därför
            vara naturligt att staten när det gäller den egna verksamheten
            överväger en lokalisering till Malmö. Exempel på ny statlig verksamhet
            där en lokalisering till Skåne borde komma i fråga är de av riksdagen
            beslutade samhällsägda utvecklingsbolagen inom områdena energi,
            miljövård och transportsystem. I en särskild motion har de socialdemokratiska
            riksdagsledamöterna i Malmö föreslagit att det inrättas en ny
            försäkringsrätt och att denna förläggs till Malmö. Ärendebe- lastning
            vid nuvarande försäkringsrätter är synnerligen stor. Detta har
            medfört att ärendebalanserna ständigt ökar och att behandlingstiderna
            ofta omfattar 2-3 år. Genom att inrätta en ny försäkringsrätt
            i Malmö som tar över ärendena för Skånelänen och Blekinge bör
            en betydande resursför- stärkning kunna ske. Det borde, enligt
            vår uppfattning, vara självklart att lokalisera statliga verk
            och myndigheter till Malmö med tanke på att Malmö är rikets tredje
            stad och ett centrum för södra Sverige. Utöver dessa åtgärder
            krävs kraftfulla och samordnade närings- och I arbetsmarknadspolitiska
            insatser för att komma till rätta med de industriella utvecklingsproblemen
            och de därmed sammanhängande sysselsättningssvå- righeterna som
            alltmer gör sig gällande i Malmö.
          </p>
          <p xml:id="i-4NKRVd6wAjW7riaGjd1mSm">
            Ökade arbetsmarknadspolitiska insatser
          </p>
          <p xml:id="i-6FFKKa6FMUngjB74Qa8HMg">
            | För att kortsiktigt bekämpa den öppna arbetslösheten krävs
            kraftfulla arbetsmarknadspolitiska insatser. Det gäller beredskapsarbeten,
            arbets- marknadsutbildning, tidigareläggning av statliga byggen
            m. m. Vad avser tidigareläggning av statliga byggen konstaterar
            vi att regeringen i budgetpropositionen ger uttryck för uppfattningen
            att byggande av en lokalanstalt inom fångvården i Malmö bör sättas
            högt på prioriteringslistan
          </p>
          <p xml:id="i-3kzwG1JS8y4BV91ckrpqZD">
            [= RER ln Ae
          </p>
          <pb facs="riksdagen-motions-pdf/data/198283/mot_198283__660/mot_198283__660-007.pdf"/>
          <p xml:id="i-2ttupV7NL2hzfVpci2NKAZ">
            Mot. 1982/83:660 12
          </p>
          <p xml:id="i-3vW51dBJ6AmN6KLyJenYtc">
            över statliga byggen. Ett annat projekt som är angeläget ur sysselsättnings-
            synpunkt är det sedan länge planerade nya polishuset i Malmö.
            Även detta projekt bör igångsättas så snart som möjligt. Malmöhus
            län har i förhållande till andra storstadslän låg volym på arbetsmarknadsutbildningen.
            Detta gäller särskilt Malmöområdet. Det är därför av mycket stor
            vikt att ett nytt AMU-center i Malmö byggs. Ett sådant har också
            planerats i samråd med arbetsmarknadsstyrelsen, vilken också understrukit
            betydelsen av att arbetsmarknadsutbildningen byggs ut i Malmö.
          </p>
          <p xml:id="i-CEicJP1KvgFwQ4t3Hgmamj">
            Inrättande av en sysselsättningsdelegation för Malmöregionen
          </p>
          <p xml:id="i-46XzLyKp4GZsETn3YsrjLD">
            Malmöregionen är en region i kris. Arbetsmarknadssituationen
            har sedan slutet av 1970-talet ständigt försämrats. Under de närmaste
            åren kan ingen ljusning skönjas. Samtidigt är Malmöregionen en
            region med goda utveck- lingsmöjligheter. Närheten till Nordens
            största närmarknad — Malmö-Köpenhamns- området — och den europeiska
            marknaden inom räckhåll, universitet och teknisk högskola samt
            en bred och rik yrkesskicklighet i företagen är förutsättningar
            som borde kunna tas till vara för att återge Malmöregionen en
            expansiv karaktär. För att ta till vara förutsättningarna är det
            emellertid nödvändigt med kraftfulla och samordnade närings- och
            arbetsmarknadspolitiska insatser. Det är av nationellt intresse
            att utvecklingspotentialen i Malmöregionen utnyttjas för den industriella
            förnyelse som är nödvändig om Sverige skall kunna ta sig ur den
            ekonomiska krisen. Vi föreslår mot denna bakgrund att en sysselsättningsdelegation
            inrättas för Malmöregionen. Delegationens uppgift bör vara att
            föreslå och initiera åtgärder som kan förbättra förhållandena
            på arbetsmarknaden. Delegatio- nens arbete bör vara tidsbegränsat
            och ske i nära samarbete med regionala organ och berörda kommuner.
          </p>
          <p xml:id="i-QJfraVRL1zMdhQE8xmU4mn">
            Hemställan
          </p>
          <p xml:id="i-4vzusd4ssaSq8CjdcAB74s">
            Med hänvisning till det anförda hemställer vi att riksdagen som
            sin mening ger regeringen till känna vad som anförts rörande insatser
            för att främja sysselsättningen och näringslivets utveckling i
            Malmöområdet.
          </p>
          <p xml:id="i-GNqSc8Lmfn9FhEbJqt3Mh5">
            Stockholm den 20 januari 1983
          </p>
          <p xml:id="i-AHn2SVJEd78u2UAiUaHZTX">
            ERIC JÖNSSON (s) KURT OVE JOHANSSON (s) LARS-ERIK LÖVDÉN (s)
            BIRTHE SÖRESTEDT (s) NILS T. SVENSSON (s)
          </p>
        </div>
      </div>
    </body>
  </text>
</TEI>
