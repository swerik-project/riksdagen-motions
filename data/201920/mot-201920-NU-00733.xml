<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-00733">
  <teiHeader>
    <fileDesc>
      <titleStmt>
        <title>Arbetsmarknaden i Västsverige</title>
        <author corresp="i-XbuULEUsCsZ36bYqq75hFV">av Jörgen Hellman m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:733 av Jörgen Hellman m.fl. (S)</title>
          <idno type="rdwebb">H702733</idno>
          <rs type="number">733</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H702733/text</ref>
          <ref type="dokument_url_html">http://data.riksdagen.se/dokument/H702733</ref>
          <ref type="dokumentstatus_url_xml">http://data.riksdagen.se/dokumentstatus/H702733</ref>
          <ref type="docx">http://data.riksdagen.se/fil/E4F09C23-68A4-47BA-AF74-4909247AD0F4</ref>
          <ref type="pdf">http://data.riksdagen.se/fil/0DB3A0DB-6536-44B8-8A5F-215B97071B22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-3kfmGYErmuJ81cgi8Cwy88</idno>
            <name>Aylin Fazelian</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8BHpqh3AbjzqTzM3CKEhqa</idno>
            <name>Mattias Jonsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FcLcPpvkCZeto2vtiWZzYU</idno>
            <name>Petter Löberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6YngyvFKtFT1AHCYYX6WG6</idno>
            <name>Sara Heikkinen Breitholtz</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2np4WVESe9Vu6X6rgDx2wF" type="signed"/>
        <correspContext corresp="i-2np4WVESe9Vu6X6rgDx2wF">
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-3kfmGYErmuJ81cgi8Cwy88"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-8BHpqh3AbjzqTzM3CKEhqa"/>
          <note type="signatory" corresp="i-FcLcPpvkCZeto2vtiWZzYU"/>
          <note type="signatory" corresp="i-6YngyvFKtFT1AHCYYX6WG6"/>
        </correspContext>
        <correspAction type="submitted" xml:id="i-NEPZWhvHop39EUXehTKQkg">
          <date when="2019-09-30"/>
          <time when="13:39:00"/>
        </correspAction>
        <correspAction type="reviewed" xml:id="i-TvFHeExZTNdXwCdghaxCDY">
          <date when="2019-09-30"/>
          <time when="14:45:38"/>
        </correspAction>
        <correspAction type="referred" xml:id="i-37dVvPSJ2WEnxsWCHqP8YH">
          <date when="2019-10-11"/>
        </correspAction>
        <correspAction type="assigned" xml:id="i-V6F6r9p5vtJBogdB5Uqwje">
          <date when="2020-08-27"/>
          <time when="00:04:00"/>
        </correspAction>
        <correspContext corresp="i-V6F6r9p5vtJBogdB5Uqwje">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-TQ6VSYzhSoN8X9MSU6sc19"/>
        <correspContext corresp="i-TQ6VSYzhSoN8X9MSU6sc19">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:733 av Jörgen Hellman m.fl. (S) Arbetsmarknaden i Västsverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-L6TgL6L6KQs3FyFfojxraQ">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-4XnSCKpfkw975aQu3CC9Xy">
              Riksdagen ställer sig bakom det som anförs i motionen om behovet
              av insatser för att stärka arbetsmarknaden i Västsverige och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-52m3bonF5SAJMw7yTVsyoL">
            Motivering
          </head>
          <p xml:id="i-SayjNmjgzHHpTQ2oSfo5xJ">
            Västsverige är ett tillväxtområde. De bekymmer som finns är främst
            rekryterings­problem, matchning mellan arbetslösa och lediga jobb
            samt att få nyanlända i arbete.
          </p>
          <p xml:id="i-995f3XwNSXj7n49rzAymkE">
            Västsverige skiljer sig från övriga landet genom att andelen
            sysselsatta inom tillverkningsindustri och jordbruk/livsmedelsindustri
            sticker ut. Vi kan också konstatera att de delar av Västsverige
            som domineras av dessa näringsgrenar inte har samma tillväxttakt
            som regionen som helhet. Även i dessa branscher är det svårt att
            hitta den kompetens som krävs för fortsatt utveckling.
          </p>
          <p xml:id="i-JDkBVvagn5hGaEmsrP9FkF">
            Regeringen har genomfört insatser kopplade till Innovationsrådets
            arbete inom life science, miljö och klimat samt digitalisering.
            Life science är en nyckelsektor för Sverige och Västsverige. Regeringens
            strategi för en nyindustrialisering för att locka fler industriinvesteringar
            till Sverige är oerhört viktig för Västsverige, som är en av landets
            mest industritunga regioner.
          </p>
          <p xml:id="i-265SSH39fVLcbBt7ytcHpD">
            Göteborg är ett nav för västsvensk industriutveckling med sin
            långa industritradition och stora företag. Det är också här större
            delen av Västsveriges forskningsverksamhet är koncentrerad. Vid
            Centrum för tjänsteforskning vid Karlstads universitet, med fokus
            på värdeskapande genom tjänster, bedrivs en forskning på hög nivå.
            Detta inom ett område som blir allt viktigare och där en stor
            del av framtidens sysselsättning kommer att finnas.
          </p>
          <p xml:id="i-MMvFbUQa66yGk7oJKSaT9N">
            Finansiering av innovationer och satsningar är ett bekymmer för
            företag utanför de stora tillväxtområdena i Sverige. Västsverige
            är ett område där företag på mindre orter har svårt att få finansiering
            till en rimlig kostnad om de över huvud taget får denna hjälp
            av banker och andra kreditinstitut.
          </p>
          <p xml:id="i-NyFuQugDiv46vb2tRxYUic">
            Även de små och medelstora företagen är viktiga för exporten.
            Tillgång till finansiering av exportaffärer är en nyckelfråga
            för många av dessa och även rådgivning inför exportsatsningar.
          </p>
          <p xml:id="i-RaoxAshHR4sfvJN3WnSHWa">
            Såväl vad gäller stöd och finansiering för vägen från innovation
            till tillverkning som exportfrämjande insatser är det viktigt
            att dessa verkligen kommer mindre företag på små orter men också
            på landsbygd till del.
          </p>
          <p xml:id="i-6dDDeLx25pXHAgo2L9Nw6L">
            Samtidigt som alltför många människor är öppet arbetslösa i Västsverige
            finns det många lediga jobb i regionen. Västsverige har liksom
            Sverige i stort en ojämnt fördelad arbetslöshet. Arbetslösheten
            är särskilt hög hos personer utan gymnasieutbildning eller med
            kort vistelsetid i Sverige.
          </p>
          <p xml:id="i-AfjYZE1v5TL5AwgrTHH5Y3">
            Näringslivet i Västsverige har svårt att finna den kompetens
            man söker för olika tjänster. Inte minst gäller detta offentlig
            sektor.
          </p>
          <p xml:id="i-6tmPMaA67ohgxpr7G2CawV">
            Rekryteringsbekymmer är inget specifikt storstadsproblem utan
            gäller också i stor utsträckning företag på mindre orter. Den
            investering i nya utbildningsplatser inom vuxenutbildningen –
            i ett nytt kunskapslyft och aktiva insatser för långtidsarbetslösa
            – som genomförs är positiv för vår region. Det är viktigt att
            denna satsning utvecklas på ett sådant sätt att man utgår från
            lokala samt regionala förutsättningar och inte framhärdar likformiga
            regler för hela landet. Är behoven olika så skiljer sig också
            insatserna åt.
          </p>
          <p xml:id="i-CGXdBQyZuV4oe8y3qHmyY2">
            Att ta till vara alla individers kompetens, vare sig den införskaffats
            inom landet eller i någon annan del av världen, är viktigt för
            en lyckosam integration för nyanlända svenskar liksom för rörligheten
            på arbetsmarknaden.
          </p>
          <p xml:id="i-Nm9NQNUL9Vk9ZG6yR5fQZE">
            Många branscher genomgår en snabb utveckling. Detta får till
            följd att personer med lång erfarenhet av en bransch eller ett
            yrke tvingas att byta jobb. Genom en validering av befintliga
            kunskaper kopplat till utbildning inom det kompletteringsbehov
            som framkommer kan steget till ett nytt arbete kortas ned väsentligt.
            En tydlig signal om exakt vilken utbildning som krävs för ett
            nytt jobb kan dessutom öka studiemotivationen hos de som drabbas
            av arbetslöshet.
          </p>
          <p xml:id="i-4qx3aaiJy3GCLF9tWKTzBQ">
            När man analyserar arbetslösheten bland unga framgår tydligt
            vad som hindrar steget in på arbetsmarknaden. Problem har främst
            de ungdomar som saknar gymnasieutbildning eller har en funktionsnedsättning
            och utrikes födda som kommer till Sverige under senare tonåren.
          </p>
          <p xml:id="i-6NvjGrHSo6LZTnn6Vm5FHF">
            Det är viktigt att vi ser kommunerna som en viktig aktör för
            att komma till rätta med ungdomsarbetslösheten. Många gånger kan
            kommunerna via sina kontaktnät med det lokala näringslivet hjälpa
            till att slussa ut ungdomar till en meningsfull sysselsättning
            och senare jobb.
          </p>
          <p xml:id="i-FekWmuAT8yNn7ynHB7T7mm">
            Arbetsförmedlingen ska enligt uppgörelsen mellan regeringen,
            L och C ”reformeras i grunden” och bland annat ge fristående aktörer
            ansvar för att matcha och rusta arbetssökande för jobb. Dessa
            aktörer kommer att få ersättning baserad på i vilken grad de lyckas
            få ut de arbetssökande i jobb och sysselsättning. För att arbetet
            ska kunna fungera väl är det viktigt att utreda i vilken utsträckning
            och på vilket sätt kommunerna kan spela en roll i det nya systemet.
            Då många kommuner har både kompetens och upparbetade organisationer
            är det rimligt att överväga om kommunerna också, på samma villkor
            som fristående aktörer, ska kunna agera aktör och kunna erbjuda
            utbildningar och matchning, och få ersättning från staten för
            detta. En fördel skulle också vara att risken att stå utan aktör
            för den arbetslöse minskar jämfört med om vi enbart förlitar oss
            på privata aktörer. Arbetslösa är alla olika och har olika behov
            av stöd och på detta sätt blir valfriheten än större. Det är dessutom
            en förutsättning för att verksamheten ska kunna fortgå även i
            områden där det finns för få arbetslösa för att någon marknad
            för privata aktörer ska uppstå. Också civilsamhällets aktörers
            möjlighet till medverkan bör beaktas.
          </p>
          <p xml:id="i-H1Lan1C31pGFhM78UxvYK3">
            Idag är många ungdomar, även de med godkänd gymnasieutbildning,
            hänvisade till kortsiktiga anställningar via bemanningsföretag
            eller som timvikarier med korta varsel för de timmar man får arbeta.
            Detta ger en otrygg livssituation och skjuter upp de ungas möjligheter
            till ett normalt vuxenliv.
          </p>
          <p xml:id="i-F8cogeE2nvkDcPi5FBcafj">
            Västsveriges tillverkningsindustri är beroende av fungerande
            godstransporter som många gånger påbörjas på landsbygden. Vi ser
            positivt på regeringens satsning på ökat underhåll av järnvägsspår
            och vägar på landsbygden. Det är en satsning på bättre arbetspendling
            och effektivare godstransporter på både väg och järnväg som gynnar
            hela landet och som förstärker Sveriges position som export- och
            industriland.
          </p>
          <p xml:id="i-V3iBUqkFv4nZzBjbSohLpK">
            I Västsverige är det därför otroligt viktigt att såväl det västsvenska
            paketet som satsningen på E20 förverkligas. Vår region är också
            beroende av att vattentransportleden mellan Vänern och Göteborg
            fungerar på ett funktionellt sätt. Att Göteborgs hamn ges möjlighet
            till utveckling är också viktigt för industrin i hela Västsverige.
            Med större transportfartyg ställs nya krav på hamnens funktioner.
            Det krävs dessutom att järnvägs­nätet är utbyggt för att klara
            transporter till och från hamnen.
          </p>
          <p xml:id="i-6F9hJnt9UXuUWDDEHfTZYy">
            Tillgänglighet till kommersiell service såväl som myndighetsnärvaro
            är en av förutsättningarna för att människor ska kunna bo, jobba
            och driva företag i alla delar av landet. Detta är också ett bekymmer
            inom vår region. Inte minst i Dalsland, Värmland och Skaraborg
            finns områden som idag saknar nästan all form av kommersiell service.
            Postens service är en förutsättning för företag i områden där
            alternativa kommersiellt baserade distributionsbolag saknas.
          </p>
          <p xml:id="i-AF49wgn4NKPCLJC1Zx4skb">
            En översyn vad gäller statliga myndigheters närvaro – Arbetsförmedlingen,
            Skatteverket, Försäkringskassan, polisen med flera – behöver också
            göras. Deras betydelse för såväl boende som näringsliv ska ej
            underskattas även om vi lever i en värld där många av kontakterna
            sker på digital basis. Det personliga mötet ska inte undervärderas.
            Detta kan exempelvis ordnas genom att mobila team besöker kommunen
            vissa dagar i månaden.
          </p>
          <p xml:id="i-A5k3dE2EZTZEddCgTUfoW7">
            Med schysta villkor, löner som går att leva på och balans mellan
            olika anställnings­former, som innebär att otrygga anställningsformer
            motverkas, blir livet lättare för många, framför allt kvinnor.
            Samtidigt måste den offentliga sektorns arbetsgivarskap vässas
            med ambitionen att vara ett föredöme på hela arbetsmarknaden.
            Arbetskraftsinvandring ska bara tillåtas när det inte går att
            hitta rätt personer i Sverige. Jobb i yrken där det inte råder
            brist på arbetskraft ska gå till arbetslösa personer i Sverige.
            I regeringsställning har vi bland annat infört krav på bra arbetsvillkor
            i offentliga upphandlingar. Vi vill också ta krafttag för att
            motverka stress och psykisk ohälsa i arbetslivet genom att skärpa
            kraven på arbetsgivare och förbättra arbetsskadeförsäkringen och
            företagshälsovården. Sverige har sedan 1960-talet varit ett föregångsland
            vad gäller jämställdhet. Många viktiga steg har tagits på vägen
            mot ett jämställt samhälle och därmed arbetsliv, men lång väg
            återstår. Det handlar om löner, arbetsvillkor och värdering av
            arbetsinsatser.
          </p>
          <p xml:id="i-NkVp1XZztYEbHMUaDZYtky">
            Lönekartläggning varje år, rätt till heltid, stopp för att stapla
            visstidsanställningar på varandra och jämställda arbetsplatser
            är fyra viktiga steg för att nå en jämställd arbets­marknad. I
            Västsverige tas på många håll steg i denna riktning, men mer behöver
            göras.
          </p>
          <p xml:id="i-AYdKetxud1SM7kQh88N9bm">
            Regering och riksdag måste fatta de beslut som krävs för att
            en jämställd arbets­marknad ska bli verklighet om inte arbetsmarknadens
            parter klarar av att komma överens om att överbrygga de skillnader
            som bygger på kön.
          </p>
          <p xml:id="i-La5SofLgCZigsJo4c2Pno6">
            En förutsättning för att såväl kvinnor som män ska kunna gå till
            arbetet utan att riskera att bli sjuka eller skadade är en bra
            arbetsmiljö. Under en följd av år har arbetsmiljöarbetet kommit
            på undantag. Det har vi märkt av i Västsverige, och en uppgradering
            av det aktiva och förebyggande arbetet för en bättre arbetsmiljö
            måste fortsätta.
          </p>
          <p xml:id="i-6Vdm1Zc9s7ahMRRuB4R6hQ">
            Sjukfrånvaron i landet sjönk något under 2017. Det är positivt.
            Ändå drabbas fortfarande alltför många av sjukdom och skador som
            leder till såväl personligt lidande som ekonomiskt avbräck för
            såväl individen och företaget som samhället i stort. Det är främst
            kvinnor inom välfärdssektorn som drabbas. Insatser måste till
            för att lösa de grundläggande problem som förorsakar de bekymmer
            som leder till sjukfrånvaro.
          </p>
        </div>
        <div type="motSignatures">
          <list>
            <item xml:id="i-QfGbTLmcYgSyoVTHsFGA5c" who="i-XbuULEUsCsZ36bYqq75hFV">
              Jörgen Hellman (S)
            </item>
            <item xml:id="i-5zd4CNfMr5RTtZ41eyuE9J" who="i-3kfmGYErmuJ81cgi8Cwy88">
              Aylin Fazelian (S)
            </item>
            <item xml:id="i-9k9z4FrTRBVmnMT8tCiKhK" who="i-Uxe3rhosBnSZpqJX5d7gpy">
              Carina Ohlsson (S)
            </item>
            <item xml:id="i-Mdg2hnePZd7mymgykuPTj3" who="i-76ETKL7PQscJy3dmshR8mr">
              Lars Mejern Larsson (S)
            </item>
            <item xml:id="i-69gSCc4LBVXcKmL4pTF3AX" who="i-8BHpqh3AbjzqTzM3CKEhqa">
              Mattias Jonsson (S)
            </item>
            <item xml:id="i-FQMUfaryXcdjQfVyuBmx2H" who="i-FcLcPpvkCZeto2vtiWZzYU">
              Petter Löberg (S)
            </item>
            <item xml:id="i-7niZX1v6eQ5d4yvNErnMcu" who="i-6YngyvFKtFT1AHCYYX6WG6">
              Sara Heikkinen Breitholtz (S)
            </item>
          </list>
        </div>
      </div>
    </body>
  </text>
</TEI>
