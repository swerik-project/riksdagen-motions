<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__567/mot_1965__ak__567-001.pdf"/>
      <div type="motHeader" xml:id="i-78QvkWWjARcpNesa5dsAgk">
        <div type="motTitle" xml:id="i-JdPgDmmMnjeyxXJ8ufXtzT"/>
        <div type="motSubmissionInfo" xml:id="i-NC8xwJVhiQjkKY8ydHfou6"/>
      </div>
      <div type="motBody" xml:id="i-De6FBTo5eCmFMK7tMcmZWi">
        <div xml:id="i-BggemXNyQVSYUNPXNFEC64">
          <p xml:id="i-Juf5YuEYgSbCnELYNu5eqq">
            6 Motioner i Andra kammaren, nr 567 år 1965
          </p>
          <p xml:id="i-EGzVZ9W67EJgzszcNki6aJ">
            Nr 567 Av fröken Elmén m. fl., angående rättsskyddet i skatteärenden.
            (Lika lydande med motion nr 468 i Första kammaren)
          </p>
          <p xml:id="i-SzH8mn1HuUFUzJy135QzYB">
            Riksdagen har under en följd av år haft att behandla motioner
            som syftat till en förstärkning av rättsskyddet för den enskilde
            i skatteärenden. Dessa förslag har regelmässigt avvisats. Riksdagsmajoriteten
            har därvid dels åberopat pågående eller planerat utredningsarbete,
            dels anfört att gäl- lande lagregler på ett betryggande sätt tillgodoser
            den skattskyldiges rätts- säkerhetskrav. Enligt vår mening har
            emellertid i skatteärenden rättssäker- hetsfrågorna inte lösts
            på ett i allo tillfredsställande sätt. Genom att lagstif- taren
            strävar efter att åstadkomma alltmer förfinade regler ökar komplexi-
            teten i skattelagarna, varigenom riskerna för rättsförluster för
            den enskilde växer. Det är av flera skäl ytterst väsentligt att
            skattelagarna utformas och till- lämpas på ett sådant sätt att
            de skattskyldigas rättssäkerhet inte äventyras. Rättstryggheten
            är ett värde i sig. Som framhållits i tidigare motioner i detta
            ämne måste skatten vara »rättvis&gt;. Skattebördan måste fördelas
            på i lagstiftningen avsett sätt bland de skattskyldiga efter deras
            reella inkomst- förhållanden och skatteplikt. Om rättsskyddet
            inte upprätthålls, minskar också medborgarens respekt för skattelagstiftningen,
            vilket reducerar möj- ligheterna att uppnå en väl fungerande taxeringskontroll.
            Det allmännas krav på en effektiv taxering står, som bevillningsutskottet
            underströk i fjol, inte i motsatsförhållande till den enskildes
            anspråk på rättssäkerhet. I de tidigare framställningarna har
            bland andra problem påpekats bris- terna i fråga om kommunikationer
            mellan taxeringsnämnd och skattskyldig samt i fråga om motiveringen
            av gjorda avvikelser från deklarationerna. Problemet har särskild
            aktualitet i fall av skönstaxering. I taxeringsför- ordningen
            65 $ finns en regel av innebörd att, där hinder ej möter, den
            skattskyldige skall beredas tillfälle yttra sig över taxering
            med avvikelse från självdeklaration. Vid 1964 års riksdag framhöll
            bevillningsutskottet i fråga om taxeringsnämndens kommunikation
            med den skattskyldige att denne — bortsett från fall av skriv-
            och räknefel och liknande — regelmäs- sigt skulle höras. I 69
            $ stadgas, att den skattskyldige, om självdeklaration icke följts
            vid taxeringen, skall underrättas om i vilka hänseenden deklara-
            tionen frångåtts samt om skälen till detta. I taxeringsförordningen
            har såle- des problemen med kommunikationerna mellan taxeringsnämnd
            och skatt-
          </p>
          <pb facs="riksdagen-motions-pdf/data/1965/mot_1965__ak__567/mot_1965__ak__567-002.pdf"/>
          <p xml:id="i-7bhPCzH1Z5e1wMc1wLNuP2">
            Motioner i Andra kammaren, nr 567 år 1965 1
          </p>
          <p xml:id="i-7ihiGYzHTe6dZSQdGQvcXo">
            skyldig beaktats. Däremot uppstår brister genom att bestämmelserna
            icke rätt tillämpas. Justitieombudsmannen anförde i sitt remissyttrande
            till be- villningsutskottet över motionerna I: 16 och II: 19 samt
            I: 453 och II: 545 år 1964, att han vid prövning av klagomål och
            vid inspektioner &gt;mycket ofta iakttagit brister i tillämpningen
            av dessa bestämmelser» och att han i anled- ning av detta funnit
            sig »föranlåten att ägna förevarande spörsmål särskild uppmärksamhet&gt;.
            Andras erfarenheter av efterlevnaden av ifrågavarande regler bestyrker
            JO:s uppfattning. För att komma till rätta med bristerna i kommunikationerna
            förordar vi att gällande tillämpningsföreskrifter snarast Överses.
          </p>
          <p xml:id="i-16TyBVEhsNfYoun4h3Uet4">
            Ett annat delproblem rörande den enskildes rättsskydd i skatteärenden,
            som tidigare motionsvägen aktualiserats, gäller avsaknaden av
            särskild be- fattningshavare med uppgift att bevaka den skattskyldiges
            rätt gentemot taxeringsintendenten. Som bevillningsutskottet påpekat
            finns bestämmelser att granskningen av deklarationerna och prövningen
            av besvär skall ske objektivt och med beaktande av såväl den skattskyldiges
            som det allmännas intresse. Av taxeringsförordningen framgår att
            taxeringsnämndsordförande, kronoombud, taxeringsassistent och
            taxeringsintendent numera ej har till uppgift att särskilt bevaka
            det allmännas rätt. Deras ställning skall i princip vara opartisk.
            Taxeringsintendenten skall t. ex. bevaka det allmännas rätt i
            taxeringsfrågor samt verka för att taxeringarna blir likformiga
            och rätt- visa. Som jämförelse kan nämnas att åklagaren i straffprocessen
            ej enbart fö- reträder det allmännas intresse. Enligt objektivitetsprincipen,
            som gäller för åklagare, skall han anmäla även de fakta som talar
            till den misstänktes för- mån. Vid förundersökning skall omständigheter
            som är gynnsamma för den misstänkte tillvaratas — rättegångsbalken
            23: 4. Åklagaren kan även i högre rätt fullfölja talan till den
            misstänktes förmån — rättegångsbalken 20:2. Av denna jämförelse
            framgår att både åklagaren i straffprocessen och taxe- ringsintendenten,
            kronoombudet och taxeringsassistenten i taxeringsförfa- randet
            har att tillämpa objektivitetsprincipen. Samtliga dessa befattnings-
            havare uppfattas dock vanligen som företrädare för det allmänna
            av till- talade respektive skattskyldiga. Lagstiftaren har emellertid
            ansett att åkla- garens principiellt opartiska ställning inte
            erbjuder ett tillräckligt rätts- skydd i straffprocessen. Den
            misstänkte har också rätt att biträdas av för- svarare. Om den
            misstänkte ej utsett försvarare, skall rätten förordna offent-
            lig försvarare för honom, ifall hans rätt inte kan tillvaratagas
            utan biträde. Omsorgen om den enskildes rättssäkerhet sträcker
            sig i straffprocessen i detta hänseende väsentligt längre än i
            taxeringsförfarandet. Tillskapandet av en särskild befattningshavare
            med uppgift att bevaka den enskildes rätt i skatteärenden gentemot
            taxeringsintendenten skulle, som vi ser det, utgöra ett från rättsvärnets
            synpunkt värdefullt komplement till de regler som ålägger det
            allmännas organ att ex officio verka till de skattskyldigas för-
            del, om taxeringen befinnes vara för hög.
          </p>
          <pb facs="riksdagen-motions-pdf/data/1965/mot_1965__ak__567/mot_1965__ak__567-003.pdf"/>
          <p xml:id="i-A7BU2mqo172iosYBXmoRFA">
            8 Motioner i Andra kammaren, nr 567 år 1965
          </p>
          <p xml:id="i-8aab6E19HqMZSq1d1if8CJ">
            I motionerna 1: 453 och 11: 545 år 1964 förordades en utredning
            angående möjligheterna att tillsätta en särskild befattningshavare
            vid JO-ämbetet för prövning av skatteärenden. Detta yrkande, som
            behandlades av banko- utskottet, avslogs under hänvisning till
            att JO-utredningen redan överväger dessa frågor. Det förväntas
            att utredningen blir slutförd under första halv- året 1965. JO,
            som avgav remissyttrande över motionen, förordade varmt att en
            särskild tjänst såsom byråchef för skatteärenden genast skulle
            inrättas vid JO-ämbetet. I motioner till fjolårets riksdag framhölls
            också att den enskilde ej får er- sättning för kostnader i taxeringsprocess
            — i första hand gäller det kostnader för rättshjälp — i de fall
            han vinner mot kronan. Bevillningsutskottet ansåg att motionärernas
            förslag var värt beaktande men fann ej anledning till- styrka
            ytterligare utredning i ämnet. Besvärssakkunniga hade nämligen
            kommit med förslag om bestämmelser om rätt för enskild till kostnadsersätt-
            ning av allmänna medel i förvaltningsärenden. Detta förslag remissbehand-
            las för närvarande.
          </p>
          <p xml:id="i-4UUp9WcZg32bzTjV8dvbEo">
            Vidare påpekade motionärerna skyldigheten för äkta makar att
            — vid påförd kvarskatteränta för endera maken — själva bevaka
            att sådant rän-
          </p>
          <p xml:id="i-YcDzWmknZqirpbFyZdQmeZ">
            tebelopp inte skulle ha påförts, om ränteberäkningen gjorts gemensamt
            för makarna. Bestämmelsen leder i praktiken till att makarna går
            förlustiga sin rätt. Utskottet delade motionärernas uppfattning
            att denna fråga för- tjänade uppmärksamhet från statsmakternas
            sida. Under åberopande av en inom finansdepartementet upprättad
            promemoria angående förutsättningar- na för ett iakttagande ex
            officio av ifrågavarande bestämmelser i uppbörds- förordningen
            ville utskottet emellertid inte tillstyrka utredningsyrkandet
            i motionerna. Förslaget ligger för närvarande under Kungl. Maj:ts
            prövning. Bevillningsutskettet ansåg att de i olika motioner till
            1964 års riksdag framställda kraven på utredning i syfte att förstärka
            den enskildes rätts- skydd inte borde tillstyrkas. Resultatet
            av det pågående utredningsarbetet borde avvaktas innan ställning
            tas till behovet av ytterligare utredningar i frågan. Enligt vår
            mening finns fortfarande blottor i taxerings- och upp- bördsförfarandet
            som för den enskildes trygghet utgör betydande risk- moment. Vissa
            av de områden där ett fortsatt reformarbete är angeläget är helt
            eller delvis föremål för utredningsarbete. Andra angelägna fält
            ligger vid sidan av utredningsverksamheten. Problemen angående
            den enskildes ställning i skatteärenden kan enligt vår bestämda
            uppfattning bättre och mer koncentrerat belysas av en utredning
            med denna speciella uppgift än genom en uppdelning av delfrågor
            inom detta problemkomplex på flera olika utredningar. Den av oss
            förordade utredningen bör få i uppdrag dels att — i syfte att
            få en samlad bedömning av den enskildes rättsskydd i skattefrå-
            gorna — bereda det material som andra aktuella utredningar förebragt,
            dels att undersöka områden i detta problemkomplex som ännu ej
            utretts på ett tillfredsställande sätt.
          </p>
          <pb facs="riksdagen-motions-pdf/data/1965/mot_1965__ak__567/mot_1965__ak__567-004.pdf"/>
          <p xml:id="i-6was3ieachdDshJTa6XrjK">
            Motioner i Andra kammaren, nr 567 år 1965 9
          </p>
          <p xml:id="i-VcBJvKoZY8Nmys4D4xNt5Q">
            Vi hemställer därför, att riksdagen måtte i skrivelse till Kungl.
            Maj:t anhålla om utredning på sätt i motionen anförts och förslag
            till riks- dagen om åtgärder syftande till att förbättra den enskildes
            rättssäkerhet i skatteärenden. Stockholm den 26 januari 1965
          </p>
          <p xml:id="i-Bv8NRHV5JeqWEXPKy1W9bF">
            Brita Elmén
          </p>
          <p xml:id="i-bwG9RNQdCdo5TKyWg7Eus">
            Stig F. Hansson Bo Turesson Blenda Ljungberg i Önnarp Yngve Hamrin
            M. Berglund Leif Cassel
          </p>
          <p xml:id="i-pryh9qWLCa9Wo6ejWVqBc">
            i Jönköping
          </p>
        </div>
      </div>
    </body>
  </text>
</TEI>
