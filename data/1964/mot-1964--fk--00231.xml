<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__fk__231/mot_1964__fk__231-001.pdf"/>
      <fw xml:id="i-4VC9qUmyWn8dpR4BNmCEZw">
        Nr 231—244 Motioner i Första kammaren, nr 231 år 1964
      </fw>
      <div type="motHeader" xml:id="i-B7H9x77muuXEyJrsC2xqJU">
        <div type="motTitle" xml:id="i-UVqTsdTvcovHeNvrQmg6Cy"/>
        <div type="motSubmissionInfo" xml:id="i-HM2r7io7P4jCwoKNvsjNjo"/>
      </div>
      <div type="motBody" xml:id="i-Bzz4LP2RdHbMXuEdFac8X1">
        <div xml:id="i-43X4Ado1ePKQxicK97nSqM">
          <p xml:id="i-KJxqw8iLoXVxY78ebt15ze">
            Nr 231
          </p>
          <p xml:id="i-Ky48UFLNwCCzfetvU1h2LV">
            Av herr Isacson m. fl., angående småjordbrukets framtid. (Lika
            lydande med motion nr 288 i Andra kammaren)
          </p>
          <p xml:id="i-YC59rfgY5L9bpHKfiofcTJ">
            I den samhällsekonomiska debatten framställes ofta småjordbruket
            såsom någonting förlegat, någonting oförenligt med en modern syn
            på samhället. Man tar också gärna småbruksstödet som en utgångspunkt
            för påståenden om hur irrationell hela vår jordbrukspolitik är.
            Härvid pekar man särskilt på hur små- bruken binder arbetskraft
            som bättre skulle komma till användning i produk- tionslivet i
            tider av arbetskraftsbrist. Deras produktion betecknas som onödig
            eller betydelselös. Mycket ofta vill man göra gällande att de
            står i vägen för en önskvärd rationalisering av jord- och skogsbruket.
            Sällan vill man tillmäta dessa småbruk någon som helst betydelse.
            De betraktas gärna som en svår belastning. Småbrukets historiska
            roll torde dock med kännedom om verkliga fakta inte kunna förnekas.
            I regel har småbruken tillkommit under ett tidsskede som haft
            rakt motsatta problem än vår tid. Brist på försörjningsmöjligheter
            har varit en av de främsta orsakerna vid tillskapandet av nya
            jordbruksenheter. Nya områden lades under plog, skogen fick ge
            vika för plogen, och under intensivt arbete skapades odlingslandskapet.
            Under självhushållningens tid lämnade de försörjning åt en växande
            befolkning. Även under senare tid har i regel stora barnkullar
            vuxit upp och fostrats vid småbruken; en arbetskraft av ovärderlig
            betydelse för landets expanderande näringsliv. Ju mer modern penninghushållning
            gjort sig gällande desto svårare har dessa småbruk emellertid
            haft att ge en tillfredsställande utkomst om man enbart tagit
            hänsyn till vad gården har gett. Men småjordbrukare har sedan
            lång tid tillbaka oftast haft arbete utanför det egna jordbruket.
            Deras insatser i skogs- bruket, väganläggningar etc. har varit
            mycket betydelsefulla. Efter hand som nya tekniska hjälpmedel
            kommit till användning inom denna produktion har problemen ofta
            tillspetsats för den deltidsarbetande småjordbrukaren. Nya prognoser,
            som bygger på antagande om en ny tekniks möjligheter, vill göra
            gällande att småbruket helt spelat ut sin roll att ge arbetskraft
            åt skogen eller anläggningsarbeten. Strömmen av arbetskraft från
            småbruken till andra nä- ringar har under senare år varit mycket
            stark. Föryngringssvårigheterna är naturligt nog betydande. Ett
            flertal länsutredningar liksom RLF:s jordbruks- Bihang till riksdagens
            protokoll 1964. 3 saml. Nr 231—244
          </p>
          <pb facs="riksdagen-motions-pdf/data/1964/mot_1964__fk__231/mot_1964__fk__231-002.pdf"/>
          <fw xml:id="i-SNo6jMQNfsqib9mL2tXGaL">
            2 Motioner i Första kammaren, nr 231 år 1964
          </fw>
          <p xml:id="i-BxChgwcbJpDWtxt9qNcH1d">
            register visar med all tydlighet att en mycket stark förgubbning
            har skett vid dessa mindre jordbruk. Efter hand som gårdarna blir
            till salu hembjuds de ofta till lantbruksnämnderna. Om lantbruksnämnderna
            härvid anser sig ha
          </p>
          <p xml:id="i-NjqZeMZc9N71ZLHMQgKSve">
            nytta av dessa jordbruksenheter i rationaliseringssyfte, köps
            de för att för- medlas till kringliggande mera utvecklingsbara
            jordbruksenheter eller tills
          </p>
          <p xml:id="i-9y3aGNiMRmYdmC9jd7YoVH">
            vidare ingå i den markreserv som genom jordfonden har kunnat
            tillskapas för framtida ägoutbyte eller rationaliseringsinsatser
            av annat slag. I de egentliga jordbruksbygderna torde i regel
            härvid inga speciella svårig- heter uppstå. Där finns i regel
            lämpliga köpare som i strukturrationaliserings- syfte vill tillägna
            sig även mindre jordbruksarealer. Men i mellanbygderna eller mera
            utpräglade skogsbygder återstår oftast ingenting annat än att
            åkern läggs ner för att så småningom överföras till skogsmark.
            I dagens debatt betraktas därför småbruket av flertalet människor
            som en övergångsform, vars avveckling ur rent samhällsekonomisk
            synpunkt bör på- skyndas. Det småbruksstöd som utgår av statsmedel
            ses som ett övergångs- stöd innan rationaliseringen inom jordbruket
            hunnit helt genomföras. Både arealbidrag och leveranstillägg är
            till sin konstruktion sådana att de medver- kar till en konservering
            av vissa driftformer i stället för att stimulera till åt- gärder
            som kan öppna nya vägar för det mindre jordbruket. Förslag har
            framförts om andra mera progressiva former för småbruksstöd, som
            skulle kunna bidraga till att ge dessa mindre jordbruk framtidsmöjligheter.
            Små- bruksutredningen, som 1955 avgav sitt betänkande, gjorde
            i det avseendet ett beaktansvärt arbete med att kartlägga det
            mindre jordbrukets möjligheter att uppnå bättre lönsamhet. Något
            förslag till riksdagen har emellertid inte fram- lagts. 1960 års
            jordbruksutredning har i sina direktiv mera i förbigående fått
            i uppdrag att även se över småbruksstödet, men inför alla de stora
            problem som denna utredning skall lösa torde väl knappast tillräcklig
            tid kunna ägnas åt småbrukets speciella problematik. Finns då
            någon anledning att sysselsätta samhällsplaneringen med småbrukets
            ev. framtidsmöjligheter? Börjar man inte bli relativt väl överens
            om att denna företagsform är dömd att försvinna?... Om man ser
            snävt ekonomiskt på denna fråga, kanske svaret måste bli ja. Men
            kan man se enbart ekonomiskt på detta spörsmål? Har samhällsplanerare,
            som brottas med olika delproblem för att söka konstruera framtidssambhället,
            tänkt igenom vilka nya problem som uppstår om t. ex. stora delar
            av gles- bygderna läggs öde? En rad frågeställningar kan vara
            värda att ställa i detta sammanhang. Låt oss peka på några som
            borde besvaras innan man skriver den slutliga domen över småbruket.
            Är det säkert att man med modern framtida teknik bättre och mera
            ekono- miskt utnyttjar våra skogstillgångar utan den bofasta befolkning
            som små- brukarna utgör? Vilken roll kommer glesbygderna att spela
            för fritidsändamål i framtiden? Man torde vara ganska överens
            om att glesbygdernas betydelse i det avseen-
          </p>
          <pb facs="riksdagen-motions-pdf/data/1964/mot_1964__fk__231/mot_1964__fk__231-003.pdf"/>
          <fw xml:id="i-Es6YyYas3Cw5LVG8cVE2TV">
            Motioner i Första kammaren, nr 231 år 1964 3
          </fw>
          <p xml:id="i-RRA3RNvy9xAs3KYE53Ds2R">
            det i stora delar av vårt land blir allt större. Men kan då en
            tillfredsställande service byggas upp eller turistlandskapet vidmakthållas
            utan en viss bofast befolkning? Hur vårdat landskapet ter sig
            blir sannolikt av betydelse för dess möjlighet att dra turister
            till sig. Skall det gamla odlingslandskapet försvinna eller vid-
            makthållas även inom områden där svårigheterna blir för stora
            att skapa rationella jordbruksenheter? Skall vyerna som nu lockar
            turisterna bevaras eller stängas igen med skog? I regel är detta
            odlingslandskap en förutsätt- ning för turismen och fritidsbebyggelse
            och måste utifrån dessa förutsättningar bevaras. På vilket sätt
            kommer detta då att ske mest ändamålsenligt? Man kan här peka
            på hur man genom betesdrift — fårskötsel eller ungdjursupp- födning
            — kan förhindra att skogen vinner terräng. Med det väsentligt
            ökade intresset för animala produkter både i vårt land och internationellt
            torde nya förutsättningar kanske kunna skapas. Och på betydande
            del av de 800 009 hektar som lantbruksstyrelsen i sina prognoser
            anger kommer att försvinna ur jordbruksproduktionen skulle en
            sådan kött- eller livdjursproduktion kunna bli ekonomiskt försvarbar.
            Vilken betydelse har en bofast befolkning även i glesbygderna
            ur försvarets synpunkt? Är inte civilförsvaret starkt beroende
            av en sådan bebyggelse för att kunna förverkliga sina evakueringsplaner
            i händelse av krig eller krigsfara? Vilken roll ur lokaliseringspolitisk
            synpunkt borde inte ett ”annorlunda” småbruk kunna spela i det
            framtida samhället? Vår jordbruksrationalisering har hittills
            kanske i alltför hög grad varit ett rationaliseringstänkande där
            arealstorleken haft en nästan helt dominerande roll. Ny teknik,
            nya foder- medel, nya former av specialodlingar öppnar samtidigt
            nya möjligheter även för brukningsenheter med starkt begränsade
            arealer. I det avseendet har bety- dande nya förutsättningar öppnats
            sedan småbruksutredningen avgav sitt be- tänkande. Inte minst
            på animalieproduktionens område torde även ett företag med begränsade
            arealer i framtiden ha vissa goda förutsättningar. Dock knap-
            past den produktionsgren som så totalt dominerar småbruket — mjölkproduk-
            tionen, vilken sannolikt måste koncentreras till större enheter
            för att kunna utnyttja modern teknik och därigenom bli ekonomiskt
            lönande. Flera andra synpunkter kunde anföras som försvar för
            ett framtida småbruk. En livskraftig sådan företagsform måste
            emellertid oftast arbeta med andra utgångspunkter och under helt
            annorlunda målinriktning än vad som nu är fallet. Har vi då tid
            eller intresse att i den pågående rationaliseringsprocessen beakta
            denna företagsforms berättigade krav på uppmärksamhet eller behov
            av konstruktiva åtgärder? Vi är medvetna om att här måste ske
            ett uppbygg- nadsarbete utifrån ett flertal utgångspunkter och
            kanske ofta med en inriktning som inte passar in i den målsättning
            som gäller jordbruksrationaliseringen i övrigt. Vi är emellertid
            medvetna om att detta betydande problemkomplex snarast bör kartläggas
            för att konstruktiva åtgärder skall kunna vidtagas att
          </p>
          <pb facs="riksdagen-motions-pdf/data/1964/mot_1964__fk__231/mot_1964__fk__231-004.pdf"/>
          <fw xml:id="i-NQqFeTVDLpWgReLAwF8uC9">
            Ä Motioner i Första kammaren, nr 231 år 1964
          </fw>
          <p xml:id="i-MyWTWxdmPwQapmxyxXrzHc">
            inlänka delar av det mindre jordbruket som en harmonisk del av
            det svenska samhället. Med anledning av det anförda får vi anhålla,
            att riksdagen i skrivelse till Kungl. Maj:t måtte göra fram- ställning
            om en utredning av det svenska småjordbrukets framtida ställning
            och utvecklingsvägar.
          </p>
          <p xml:id="i-PqbwLv41oVwTpG2ji5Znkw">
            Stockholm den 23 januari 1964 Birger Isacson
          </p>
          <p xml:id="i-VhM7CqteVh14KihJVZNpuR">
            Ebbe Ohlsson Per Petersson Ragnar Sveningsson
          </p>
        </div>
      </div>
    </body>
  </text>
</TEI>
