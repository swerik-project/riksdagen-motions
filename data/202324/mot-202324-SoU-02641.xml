<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02641">
  <teiHeader>
    <fileDesc>
      <titleStmt>
        <title>Skärpta insatser mot bidragsfusk</title>
        <author corresp="i-Ss5eCCiVtUjuS9PnEw3PRH">av Josefin Malmqvist (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2641 av Josefin Malmqvist (M)</title>
          <idno type="rdwebb">HB022641</idno>
          <rs type="number">2641</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022641/text</ref>
          <ref type="dokument_url_html">https://data.riksdagen.se/dokument/HB022641</ref>
          <ref type="dokumentstatus_url_xml">https://data.riksdagen.se/dokumentstatus/HB022641</ref>
          <ref type="pdf">https://data.riksdagen.se/fil/C56048BC-DD26-4571-8A9C-C4688F59921D</ref>
          <ref type="docx">https://data.riksdagen.se/fil/A3B2CD55-19D2-4919-842F-FDCEE3043668</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-JtmukNeoSdUYTif8rSKNpV" type="signed"/>
        <correspContext corresp="i-JtmukNeoSdUYTif8rSKNpV">
          <note type="signatory" corresp="i-Ss5eCCiVtUjuS9PnEw3PRH"/>
        </correspContext>
        <correspAction type="submitted" xml:id="i-8sC5xtYKuxKccpsYz2W8GP">
          <date when="2023-10-05"/>
          <time when="17:10:19"/>
        </correspAction>
        <correspAction type="reviewed" xml:id="i-6PVv4w53c7M5UJjn85We1v">
          <date when="2023-10-05"/>
          <time when="19:51:40"/>
        </correspAction>
        <correspAction type="referred" xml:id="i-GaJp8tRmhS3Zca8twpHAzV">
          <date when="2023-10-17"/>
        </correspAction>
        <correspAction type="assigned" xml:id="i-WtLZC2ZyMqhtcPfcP4Ckw8">
          <date when="2024-04-18"/>
          <time when="16:09:52"/>
        </correspAction>
        <correspContext corresp="i-WtLZC2ZyMqhtcPfcP4Ckw8">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-XvRGjYcybgrB35Gcp7wfmE"/>
        <correspContext corresp="i-XvRGjYcybgrB35Gcp7wfmE">
          <ref type="uppgift">2023/24:JuU16</ref>
          <ref type="ref_dok_id">HB01JuU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU16</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JTpXELkEjyy6di4Pcb1E1d"/>
        <correspContext corresp="i-JTpXELkEjyy6di4Pcb1E1d">
          <ref type="uppgift">2023/24:JuU9</ref>
          <ref type="ref_dok_id">HB01JuU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU9</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6jyHreKPukNy4puRfJqbdB"/>
        <correspContext corresp="i-6jyHreKPukNy4puRfJqbdB">
          <ref type="uppgift">2023/24:SoU17</ref>
          <ref type="ref_dok_id">HB01SoU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU17</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2641 av Josefin Malmqvist (M) Skärpta insatser mot bidragsfusk</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-HENxMdaGzRcYXbqE9SGiVM">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-VjopS8jxPcSNxn7m3KtsyR">
              Riksdagen ställer sig bakom det som anförs i motionen om att
              se över möjligheten för kommuner att genomföra systematiska och
              oanmälda hembesök i syfte att följa upp att ekonomiskt bistånd
              går till dem som har rätt till stöd, och detta tillkännager riksdagen
              för regeringen.
            </item>
            <item sortKey="Yrkande 2" xml:id="i-2oAQANNvF9WdwKkzzhhmat">
              Riksdagen ställer sig bakom det som anförs i motionen om att
              överväga att införa krav på motprestation för samtliga som tar
              emot försörjningsstöd, och detta tillkännager riksdagen för regeringen.
            </item>
            <item sortKey="Yrkande 3" xml:id="i-V9pcSt84hD48NEB2wUtv88">
              Riksdagen ställer sig bakom det som anförs i motionen om att
              se över möjligheten till en underrättelseplikt för socialtjänsten
              vid misstanke om bidragsbrott och en möjlighet att samverka med
              relevanta myndigheter och tillkännager detta för regeringen.
            </item>
            <item sortKey="Yrkande 4" xml:id="i-8zBhXgHLrKdvkH85Pf2Xag">
              Riksdagen ställer sig bakom det som anförs i motionen om att
              se över möjligheter för att säkerställa att anmälningar om bidragsbrott
              också utreds och lagförs och tillkännager detta för regeringen.
            </item>
            <item sortKey="Yrkande 5" xml:id="i-32mK4kHTWwcUzXTGPufDaz">
              Riksdagen ställer sig bakom det som anförs i motionen om att
              överväga att utveckla en modell för hur kommunernas arbete mot
              felaktiga utbetalningar görs mest effektivt och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-PcKQLEDEHTdw1a93vxhMjh">
            Motivering
          </head>
          <p xml:id="i-N5AF2d3vbUsnzGwqD5nwkm">
            Bidragsutgifterna ökar i Sverige, och den tidigare regeringen
            har eldat på utvecklingen med höjningar av flertalet bidrag och
            brist på reformer för fler i arbete. Det har resulterat i en kraftig
            ökning, vilket sätter hård press på en redan ansträngd välfärdsfinansiering.
          </p>
          <p xml:id="i-BTEraJPCNQD7mMgKKGuG1x">
            Samtidigt urholkas såväl bidragssystemens finansiering som delar
            av välfärden av ekonomisk brottslighet. Falsk folkbokföring kan
            ge tusentals kronor högre bidrag, företag används som täckmantel
            för grov organiserad brottslighet och otillräckliga eller falska
            identitetshandlingar ger tillgång till välfärden.
          </p>
          <p xml:id="i-BYtJxA529mhii1SwyK1PBf">
            Att uppskatta hur stora belopp som felaktigt betalas ut från
            välfärdssystemet i form av exempelvis försörjningsstöd är svårt,
            men Delegationen för korrekta utbetalningar, KUT-delegationen,
            uppskattade 2018 att omkring 18 miljarder kronor betalas ut felaktigt
            från socialförsäkringssystemen varje år. Ekonomistyrningsverket
            uppskattade våren 2023 de felaktiga utbetalningarna till omkring
            2 procent, alltså mellan 13 och 16 miljarder kronor årligen. Fusk
            och felaktiga utbetalningar från välfärdssystemen kostar alltså
            skattebetalarna enorma belopp varje år. Därför och för att upprätthålla
            trovärdig­heten för systemen är det viktigt att bekämpa fusket
            och minska de felaktiga utbetalning­arna. Regeringen går nu vidare
            med införandet av en utbetalningsmyndighet, för att minska fusk
            och bidragsbrott som drabbar välfärdssystemen. Dessutom har nu
            arbetet för att införa ett bidragstak påbörjats. Det är viktiga
            och efterlängtade reformer.
          </p>
          <p xml:id="i-JAdUAvZhPPC4A89Gw1BMXc">
            Nästa steg är att ge kommunerna kraftfulla redskap för att stävja
            bidragsbrottslighet. Därför behövs omfattande reformer, för att
            stärka drivkrafterna till arbete, men också för att stävja och
            förebygga bidragsfusk. Några exempel följer nedan:
          </p>
          <p xml:id="i-WuHtHKNRq2anoT9DE1QY9d">
            Socialtjänsten saknar i dag lagstöd för att göra oanmälda och
            systematiska hembesök. Att inte acceptera hembesök bör vara avslagsgrundande
            för bidragsansökan och kommun­erna bör vara skyldiga att med tillsyn
            säkerställa att bidrag går till de som har rätt till det. Hembesök
            bör kunna genomföras i samverkan med andra myndigheter.
          </p>
          <p xml:id="i-UPzX9ftVBqMTrogNdG7KvK">
            Socialstyrelsen bör få i uppdrag att utveckla en modell för hur
            kommunernas arbete mot felaktiga utbetalningar (FUT) görs mest
            effektivt och goda exempel lyftas fram. I dag skiljer sig arbetet
            mellan de som har specifika FUT-handläggare, särskilda riktlinjer
            för ordinarie handläggare och de som inte alls arbetar strategiskt
            med frågan.
          </p>
          <p xml:id="i-CTMBwApBDYCgmYp5q99c8Y">
            Socialtjänstens breda undantag från lagen om underrättelseskyldighet,
            och andra sekretesshinder, försvårar för samverkan med polis och
            andra myndigheter i arbetet mot bidragsbrott. Socialtjänsten bör
            istället ha en underrättelseplikt vid misstanke om bidrags­fusk
            och inkluderas i den generalklausul för sekretessbrytande bestämmelse
            som gäller mellan statliga myndigheter (detta i fall där skadan
            gentemot samhället är tillräckligt stor).
          </p>
          <p xml:id="i-4a7xz21MPirsbSsaJprnJ6">
            Krav på deltagande i insatser förkortar vägen till arbete. Aktivitetskraven
            omfattar i dag enbart de som söker försörjningsstöd av arbetsmarknadsskäl,
            ungefär hälften av de sökande. Missbrukare bör förväntas delta
            i motiverande insatser eller missbruksvård. Föräldrar med kompletterande
            bistånd till föräldrapenning bör förväntas delta i exempel­vis
            språkutbildning. Ekonomiskt bistånd är tänkt som en tillfällig
            åtgärd och då är det rimligt att den som mottar stöd också får
            verktyg att komma tillbaka.
          </p>
          <p xml:id="i-HF9ehjNRsKQJGzx3DFVAGQ">
            Närvarokrav ianspråktar dessutom tid och gör det därmed också
            svårare att arbeta svart eller bedriva kriminell verksamhet vid
            sidan av. Alla kommuner bör vara skyldiga att ha krav på deltagande
            i heltidsaktiviteter – i relation till arbetsförmåga.
          </p>
          <p xml:id="i-Q4YJ2wVbZ94cFtvhPWEYok">
            Kommuner som följer upp felaktiga bidragsutbetalningar möts inte
            sällan av att polisanmälan har lagts ner i brist på utredningsresurser.
            Polisen behöver tillräckliga resurser för att kunna prioritera
            bidragsfusk.
          </p>
        </div>
        <div type="motSignatures">
          <list>
            <item xml:id="i-T7EF2YYXC2ypxReTNnMgMe" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
          </list>
        </div>
      </div>
    </body>
  </text>
</TEI>
