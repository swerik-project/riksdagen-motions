<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01467">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr 4 med förslag till rättshjälpslag m. m.</title>
        <author>av herr Lundberg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr 4 med förslag till rättshjälpslag m. m.</title>
          <idno type="rdwebb">FV021467</idno>
          <rs type="number">1467</rs>
          <ref type="dokument_url_text">http://data.riksdagen.se/dokument/FV021467/text</ref>
          <ref type="dokument_url_html">http://data.riksdagen.se/dokument/FV021467</ref>
          <ref type="dokumentstatus_url_xml">http://data.riksdagen.se/dokumentstatus/FV021467</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AC8RFPqgo4aFfG6KooA2u5</idno>
            <name>JOHN LUNDBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EM6UZ2G8rFULcQm7pfLJmR" type="signed"/>
        <correspContext corresp="i-EM6UZ2G8rFULcQm7pfLJmR">
          <note type="signatory" corresp="i-AC8RFPqgo4aFfG6KooA2u5"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1467/mot_1972__1467-001.pdf"/>
      <fw xml:id="i-WeRAZFZXGzC81aVA9Yzp2H">
        Mot. 1972:1467 9
      </fw>
      <div xml:id="i-DxdeAum2u4CoG22WKoMvZi" type="motHeader">
        <div xml:id="i-3DGhrbEGHMGrKXXys3DZ3w" type="motTitle"/>
        <div xml:id="i-TL9WPCWp2XiQmWZchSXwMG" type="motSubmissionInfo"/>
      </div>
      <div xml:id="i-MmVZiYLA2JjRYHqhzqLdvt" type="motBody">
        <div xml:id="i-jbEE71cpuPuxPjEVBa2b2">
          <p xml:id="i-3xEVhZ8epF4rePfMm97TMa">
            Nr 1467
          </p>
          <p xml:id="i-S6NYwNmUjnFS4oGT2ZonrE">
            av herr Lundberg i anledning av Kungl. Maj:ts proposition nr
            4 med förslag till rättshjälps- lag m.m.
          </p>
          <p xml:id="i-39uTZMWxCh1zKB9uRaMDF2">
            I Kungl. Maj:ts proposition 1972:4 föreslås en kraftigt begränsad
            rättshjälpsreform, rättshjälpslag m.m. Det har sagts att det är
            en jämlighetsfråga. I så fall måste nog förslaget mer ha en teoretisk
            än en praktisk innebörd. Det framhålls att det i dagens samhälle
            finns ett påtagligt behov av rättshjälp i enkla former, en rättshjälp
            i lättillgänglig form. Enligt promemorian förutsätter detta en
            centraliserad ledning och samordning av verksamheten.
          </p>
          <p xml:id="i-4RwVQQEpaG6v5WxSAutZfV">
            Departemnetschefen säger:
          </p>
          <p xml:id="i-KKByLRk1eQFyXUJdQeEH9e">
            De regler som vår rättsordning innehåller och de rättsvårdande
            organ som samhället ställer till förfogande uppfyller högt ställda
            krav på rätts- skydd för den enskilde, Det gäller förfarandet
            såväl vid de allmänna dom- stolarna som vid förvaltningsdomstolar
            och andra myndigheter. Genom nyligen beslutade reformer har detta
            rättsskydd ytterligare stärkts, framför allt på förvaltningsrättsskipningens
            område. När det gäller de all- männa domstolarna pågår ett reformarbete
            som syftar till att skapa ett enklare och billigare förfarande
            vid handläggning av vissa tvistemål. Men det är inte tillräckligt
            att förbättra det rättsliga förfarandet. För att den enskildes
            rättsskyddsbehov skall vara tillgodosett krävs också att han har
            ekonomiska förutsättningar att utnyttja detta förfarande. Det
            stora flertalet medborgare är inte i en sådan ekonomisk situation
            att dessa förutsättningar föreligger för dem. Samhällelig rättshjälp
            är därför ett viktigt inslag i rättssamhället. — — — En förbättrad
            rättshjälp är därför ett viktigt led inte bara i strävandena att
            bereda den enskilde ett till- fredsställande rättsskydd utan också
            i arbetet på att skapa jämlikhet mellan medborgarna.
          </p>
          <p xml:id="i-7nguMzZqnJQWon1YeSLarx">
            Det är märkligt att vi i ett demokratiskt samhälle med rättsregler
            som ”uppfyller högt ställda krav på rättsskydd för den enskilde”
            vill skapa ett nytt byråkratiskt och mångmiljonkostande ämbetsverk.
            Det är de facto att skapa ett rättsskydd för att de dömande organen
            — domstolarna — skall kontrolleras så att de fullgör sina självklara
            uppgifter, nämligen att följa vad lag säger och att likhet inför
            lag och rätt skall gälla för alla. Åtgärder för att råda bot på
            vad rättsförfarandet läggs till last måste i första hand riktas
            mot själva tillämpningen av lagar och mot den praxis och det prejudikattänkande
            som blivit normgivande i vårt rätts- och ämbetsväsende. Eftersom
            ansvariga juridiska auktoriteter sagt och allmänheten upple- ver
            att likhet inför lagen endast har ett teoretiskt värde, finns
            det ingen möjlighet att skapa rättelse genom ett nytt ämbetsverk,
            som endast kan konservera ett rätts- och prejudikattänkande med
            sin hjärterot och
          </p>
          <pb facs="riksdagen-motions-pdf/data/1972/mot_1972__1467/mot_1972__1467-002.pdf"/>
          <fw xml:id="i-7vkn7ffCrjCtG2biuHGJmm">
            Mot. 1972:1467 10
          </fw>
          <p xml:id="i-QNokqV1zTfS9K5fbZyRh2p">
            grundsyn i det gamla stånds- och klassamhället. Domare liksom
            försvarare är utbildade och fostrade i samma skola. En försvarsadvokat
            har samma bedömningsgrund och filosofi som domstolar- na. Det
            som skiljer är pläderingen — som kan vara mer eller mindre god
            — vilken blir utslagsgivande. Det sägs, och med rätta, att vi
            är traditionsbundna. Canzli-Rådet Aug. v. Hartmansdorff skriver
            i ett särskilt anförande om Sveriges statsförvalt- ning 1825 bl.
            a:
          </p>
          <p xml:id="i-2J4DnPaGQ32BjsCxKX1ZGh">
            — — — att lönerna äro så små, att ingen kan lefva af en, måste
            han naturligtvis skaffa sig flera, och med detsamma flera beställningar.
            Som det ej gärna tillåtes, att förena dem inom samma verk, för
            trängseln mellan de lönesökande, men väl i flera verk, emedan
            man dessförutan icke skulle kunna berga sig: så måste man äfven
            tjena flera; följagteligen skynda ifrån det ena till det andra,
            och förspilla tiden på vägen. Då befattningarna äro delade mellan
            så många, och innehafvarne aldrig med säkerhet träffas i ett visst
            verk, utan måste vara än här än der: så förloras äfven tid på
            budskickningen, och på inväntningen af uplysningar och handlingar,
            hvilka, för vederbörandes frånvaro, icke äro att tillgå, i det
            ögonblick, de behöfvas. — — — Hvarje steg derutöfver låter man
            betala sig, och staten kan inte vänta annat; emedan embetsmannen
            måste söka sin utkomst annorledes, när lönen icke gifver den.
            För nya frågor, eller mål, som fordra vidlyftigare handläggning
            än den vanliga, måste man tillskapa Comitéer, eller Directioner,
            med särskildt aflöning för ledamöter och be- tjening, åtmindstone
            för den sednare, om de förra icke skulle erhålla sådan vedergällning.
            Ifrån statshvälfningen 1809, till slutet af år 1818, hafva icke
            mindre än 77 Comitéer blifvit tillsatta, hvaraf många ännu fortfara,
            utom dem, som de sednare åren tillkommit. Enär de högre embetsmännen
            icke heller hafva utkomst, af deras egenttbliga lön: så måste
            de äfven vara angelägna om, att blifva ordförande, eller ledamöter,
            uti hvarjehanda Comitéer, Directioner och Commissioner, hvilkas
            indrag- ning om de vore eller blefve umbärliga, följagteligen
            strider båda mot ledamöternas och betjeningens intresse. Derigenom
            åstadkommes och bibehålles ärendernas splittring mellan många
            särskildta myndigheter, till statens betungande och målsägandens
            besvär, samt föranledes den motsägelsen, att embetsmän, som höra
            till 3:dje instantien, redan suttit öfver ditkommande mål i den
            2:dra eller 1:sta. — — — De embetsmän, som icke äro så lyckliga
            att få någon dylik biförtjänt, måste söka den af enskildta updrag.
            Vi skola se, att det i alla fall är de målsägande, eller samhället
            i allmänhet, som måste betala hvad embetsmännen, till deras utkomst,
            behöfva, och, i dessa händelser, med ännu större skada än i de
            föregående.
          </p>
          <p xml:id="i-N2P9nGHfHmdQnonpGbDum4">
            Löner och arvoden samt utbildning har förändrats under de ca
            150 åren, men själva förfarandet och motiveringarna för byråkratin
            etc. upplever vi dagligdags. Att till ämbetsmännens skara har
            slutits s. k. förtroendevalda, i alltför stor omfattning, är det
            meningslöst och farligt att förneka. Tjänstemännens, men även
            den representativa demokratins förtroen- devaldas — oavsett parti
            — ställning i staten och rättsväsendet står som synes i alltför
            hög grad under inflytande av synpunkter som nedärvts från enväldet
            och 1600-talets adels- och ridderskapstänkande i fråga om rättsnormer,
            vilka icke kan harmoniera med den demokratiska statens
          </p>
          <pb facs="riksdagen-motions-pdf/data/1972/mot_1972__1467/mot_1972__1467-003.pdf"/>
          <fw xml:id="i-96DBMyMijxHZ2UvkCFgzBJ">
            Mot. 1972:1467 1
          </fw>
          <p xml:id="i-GxvPXfd9Kum1HwuZMJeSEz">
            förutsättningar och idéer. Den tekniska utvecklingen i övrigt
            påkallar givetvis reformer, liksom kontrollen måste fungera vid
            en sådan föränd- ring. Den juridiska kontrollen över förvaltningen
            har allvarliga brister. Den synes endast träda i funktion, när
            en enskilds privata intressen har kränkts på ett sådant sätt att
            han har möjlighet att väcka åtal. När samhälleliga intressen kränks,
            finns det ingen kompetent kärande. Staten är tvingad, och det
            är absolut nödvändigt, att påta sig konstruktivt ekonomiska och
            tekniska uppgifter, och administrationen får bemyndiganden av
            högst obestämd räckvidd. Det administrativa avgörandet blir mer
            och mer suveränt. I många fall blir domstolarna inkompetenta att
            bedöma vad som sker. Medborgarna står, eller känner sig, alltmer
            rättslösa gentemot en allt mäktigare byråkrati. Den som under
            några årtionden praktiskt följt olika rättsfall, följt frågorna
            rättshistoriskt i litteratur och i riksdagsprotokoll, utskottsutlå-
            tanden, utredningar m. m. får en stark känsla av att allmänheten
            har berättigade skäl för sin känsla av rättslöshet och att likhet
            inför lagen och jämlikhet är talesätt utan reell grund. Detta
            är icke domarkårens eller juristernas fel i första hand, utan
            lagstiftarnas ovilja att angripa grundfelen i fråga om utbildning
            och rättstillämpning. Att vi under senare år fått folkvalda ämbets-
            eller tjänstemän i den representativa demokratins fålla har icke
            förändrat läget. Medborgarna börjar alltmer känna oro och maktlöshet
            och kommer troligen icke att finna sig i att allmänheten har sin
            makt koncentrerad till allmänna valdagar. Allmogen möter i dag
            även den förtroendevalda centralismen och den representativa demokratin
            på ett liknande sätt som 1825 års medborgare. Mångsyssleriet och
            uppdragen kan direkt styras till ett fåtal personer. Vi möter
            även i dag förtroendemän som är oanträffbara, och 1972 års förtroendevalda
            skall kanske hasta mellan ett 50-tal uppdrag. Detta anses som
            status, även om arbetsuppgifterna — som i stället borde ha fördelats
            — aldrig helt kan fullgöras. Genom utvecklingen kommer faktiskt
            de demokratiska organen att få en inriktning som alltmer tar bort
            de demokratiska värdena från politiken; de läggs i händerna på
            s. k. experter. På så sätt överflyttas den faktiska bestämmanderätten
            till suveräna expertorgan. Detta innebär ett uppgivande av den
            demokratiska kontrollen, och folkstyrelsen, som så högtidligen
            och med stora offer beslutades den 17 december 1918, blir ett
            sken av vad som förutsattes. Att rättsväsendets funktioner i en
            demokrati är en av förutsättningarna för att demokratin skall
            fungera och av de många uppfattas som meningsfull måste vara att
            lagstiftning och rättstillämpning är funktionsdugliga i nutid
            och i en demokrati och inte för något fornt och mossbelupet samhälle,
            avskilt från folket och dagens samhälle. De oppositionella i Norrköping
            vid riksdagen 1800 säger i en dess morgonbön, som gisslar den
            inskränkta ståndsegoismen, om adelsman- nen:
          </p>
          <pb facs="riksdagen-motions-pdf/data/1972/mot_1972__1467/mot_1972__1467-004.pdf"/>
          <fw xml:id="i-RmfM72PkpsS6hY65Jy8oHr">
            Mot. 1972:1467 12
          </fw>
          <p xml:id="i-KhqxFGAsfGU5vNNpijkwWP">
            ”Herre, låt mig städse dyrka frihet utan skylighet, och giv mina
            lungor styrka, när jag skriker rättighet. Låt mig få min bonde
            pina, fast jag talar jämlikhet, styrk ock privilegier mina nu
            och i all evighet.” I Särskildta Utskottets betänkande av den
            25 augusti 1823 säger bl. a. ordföranden i utskottet och utredningen,
            i en reservation, om domarmak- tens betydelse bl. a.:
          </p>
          <p xml:id="i-6XgwH5e19ya81daamnt6J8">
            Constitutioner kunna vrängas, all rätt kan missbrukas, all pligt
            kan underlåtas. För missbruken af styrande och folkmagterna gifves
            likväl ett correctiv, som sätter sig i verksamhet — ej efter Borgerlig
            lag, men efter en oföränderlig Natur-lag, så ofta det af verkligt
            behov är påkalladt, — det är den physiska styrkan. Seclers erfarenhet
            visar derpå talrika exempel. Men äfven detta yttersta correctiv
            träffar aldrig Domare-magten, skyddad under formernas tjocka sköld
            och i sina missbruk aldrig angripande massan och de allmänna Statsförhållandena,
            utan endast plågande individer i deras enskildta förhållanden.
          </p>
          <p xml:id="i-3dkKfLdoqZBBjxUEG3m1ms">
            Detta sade en adelsman och utskottsordförande år 1823, och uttalandena
            har sedan dess återupprepats, men ansvariga har skjutit huvudfrågan
            att förändra och fördela ansvaret å sido. Det har varit bekvämare
            att lägga ansvaret på domarkåren än på de ansvariga organ som
            har beslutanderätt att förändra ett givet förhållande. Det är
            märkligt att utredningen, propositionen och remissinstanser förenar
            den dömande och försvarande delen hos juristerna. Såväl den romerska
            som den nordisk-germanska rättstraditionen har väl byggt på en
            ursprunglig från folket framvuxen sedvanerätt. Att förhållandena
            1611 och 1617 gav all makt åt adeln och ridderskapet innebar endast
            att folket var tvingat att acceptera att förtrycket nämndes försvar
            och att rätt blev det som med våld bestämdes. Men kampen för demokratin
            är väl historien om att ett fritt folk ville återerövra möjligheten
            att självt bestämma? Att lag och rätt skulle vara knutna till
            folket, att av dem stiftas, värnas och följas är ursprunglig självklarhet.
            Dagens Nyheter refererar den 20 juli 1971 en uppmärksammad redo-
            görelse med rubrikerna: ”Olika miljö samma brott olika straff”,
            ”Lägre status — hårdare straff”, ”Rättssamhället släpar efter”
            och ”Lagens syften är oförenliga”. Det påpekas med rätta: ”Men
            straffen i dag står inte alls i proportion till samhällsfarligheten.
            Proportionerna mellan brott och straff är ofta orimliga. — — —
            Men där släpar lagen efter. Den fördömer och straffar hårdast
            det som utgjorde ett hot i går. Hela den svenska kontrollpolitiken
            måste ses över”, säger professor Sveri. Docent Elvin påtalar:
            ”De sämst ställda i samhället anses vara i störst behov av vård.
            Därför döms de oftare till långa frihetsstraff. Men tvångsvård
            i fängelse kan aldrig vara effektiv. Den ger bara ett lidande
            utan mening. Straffet har två syften. Det ska ”bota” brottslingen
            så att
          </p>
          <pb facs="riksdagen-motions-pdf/data/1972/mot_1972__1467/mot_1972__1467-005.pdf"/>
          <fw xml:id="i-MaH8R1voPeAnCd3DHuBikA">
            Mot. 1972:1467 13
          </fw>
          <p xml:id="i-Xr2sed4qxyNtbkAdheuexL">
            han inte fortsätter att begå brott. — — — Det ska hindra andra
            från att begå brott — den dömde blir ett varnande exempel. — —
            — Dessa båda syften går inte att förena. Ett frihetsberövande
            kan inte vara straff och vård samtidigt. — — — Prognostänkandet
            drabbar de sämst ställda i samhället hårdast. Det gör brottsbalken
            till en klasslag.” I förklaring om de mänskliga rättigheterna
            sägs bl. a.:
          </p>
          <p xml:id="i-McFXBQcpdFfJ4ykFgR6qzh">
            Alla människor äro födda fria och lika i värdighet och rättigheter.
            De äro utrustade med förnuft och samvete och böra handla gentemot
            varandra i en anda av broderskap. Alla äro lika inför lagen och
            äro utan åtskillnad berättigade till skydd av lagen. Alla äro
            berättigade till lika skydd mot varje slags åtskillnad i strid
            med denna förklaring, mot varje tillskyndan till sådan åtskillnad.
            Envar har rätt till verksam upprättelse vid landets behöriga domstolar
            för handlingar som kränkt de grundläggande rättigheter som tillerkänts
            honom genom konstitutionen och lagen.
          </p>
          <p xml:id="i-9YC1tF6ThVFENeG5mgQcCL">
            Dessa rättsprinciper skall samhället genom domstolarna följa
            och tillämpa. Om detta ej sker ligger ansvaret därför hos ansvariga
            lagstiftare och hos domstolarna. Om rättelse skall ske är det
            lagstiftarnas skyldighet att se till att lagen ändras eller att
            rättstillämpningen blir annorlunda. En medborgare kan icke vid
            behov av rättshjälp ha möjlighet att förändra lag eller en av
            domstolarna tillämpad och skapad praxis. Men det är — utöver den
            åtskillnad som ligger i ett utdömt straff, som kan uppfattas som
            kränkning av enskildas eller samhällets rätt — det utdragna rättsförfarandet
            som i många fall ekonomiskt och tidsmässigt uppfattas som ett
            lika hårt straff. Om det gäller exempelvis s. k. fast egendom
            kan en rättssökande få vänta tre år, eller längre, på ett slutligt
            beslut. I äldre tid kunde allmogen varken läsa eller skriva; ett
            fåtal kunde nyttja båda dessa färdigheter, och de tillhörde de
            ekonomiskt starka. Handlingar m. m. kunde formuleras godtyckligt.
            Den kyrkliga mässan hölls på latin, och det talade ordets innehåll
            var för allmogen även oåtkomligt. De maktägande ”herremännen”
            kunde isolera folket helt från att förstå och veta vad inom samhället
            försiggick. De behärskade även erforderliga maktmedel för att
            ge eftertryck åt vilja och intressen. Vad som skedde i rättsväsendet
            och i skrivna handlingar samt vad som sades från predikstolarna
            förstod icke folket. Folket hade skyldighet att sitta i bänkarna
            och lyssna och följa något de icke kunde få vetskap om. I dag
            talas det svenska språket från predikstolarna. Vårt folk kan läsa
            och skriva det svenska språket, och därmed kom juridiken eller
            rättsväsendet i ett dilemma. Det synes då ha varit nödvändigt
            att det juridiska språket, formuleringar, lagspråk etc., skulle
            göras så tvetydigt att tillämpning av lag och rätt icke kan göras
            begriplig för menige man. Folket måste ha juridisk tolk som kan
            förtälja vad lag kan innehålla, ordens valör och vad praxis eller
            prejudikat samt domstolsutslag kan ha att förkunna. Men denna
            tolkning av lag och prejudikat, och när de kan tillämpas, är tydligen
            så svår att stora ämbetsverk måste skapas, och
          </p>
          <pb facs="riksdagen-motions-pdf/data/1972/mot_1972__1467/mot_1972__1467-006.pdf"/>
          <fw xml:id="i-6fnvrpJcmewArwGnKMT1Lc">
            Mot. 1972: 1467 14
          </fw>
          <p xml:id="i-SWZb2VeA4iMYkcbzXL2Tqv">
            utbildningen av de ”rättslärda” samt gångna tiders klassprivilegier
            synes rättsligt vara så bräckliga ting att de måste konserveras;
            bedömningen av brott och straff skall förbehållas och dubbelsidigt
            överlåtas till ”proffs”, vid sidan av folket. Att en förbättrad
            rättshjälp och ett tillfredställande rättsskydd skall framskapas
            samt att staten skall övertaga alla ekonomiska kostnader från
            landstingen torde väl vara självklart. Men detta kan icke ske
            genom nya eller förändrade ämbetsverk, som bibehåller eller utbygger
            byråkratin och konserverar rättsförfarande och tillämpning. Rättstryggheten
            blir icke större genom centralverkens ogenomträngliga och tidsförlängande
            djung- el. Vi har nog av paragrafryttare, som kostar samhället
            mångdubbelt mer i kostnader än själva rättssaken. Ingen kan ange
            kostnader, antal personer eller skäl för att en ny rättshjälpsorganisation
            bättre skulle tjäna rättsfrågan. Det blir icke endast en ny och
            kostnadskrävande sysselsättningsorganisation utan samtidigt en
            organisatorisk, rättslig procedur — som ytterligare förstärker
            känslan av ett utbyggt verk — för att om möjligt lösa vad evighetsmaskinernas
            trosförfäktare hittills misslyckats med. I propositionen anges
            att nuvarande rättshjälpsanstalter och enskilda advokater inte
            har möjlighet att möta de krav på juridiskt biträde som reformen
            kräver. Det anförs även att de nuvarande rättshjälpsanstalterna,
            som har till huvuduppgift att lämna biträdeshjälp, ”har fungerat
            på ett smidigt och ändamålsenligt sätt och det finns all anledning
            att ta tillvara de goda erfarenheterna från denna verksamhet”.
            Riktlinjerna anger att utbyggnaden av de allmänna advokatbyråerna
            inte får leda till att förutsättningarna för en fristående advokatkår
            i väsentlig mån rubbas. De allmänna advokatbyråerna bör inte ha
            någon monopolställning eller några fördelar på annat sätt utan
            bör konkurrera med de privatpraktiserande advokaterna på lika
            villkor. Det förefaller som att man skulle införa ett slag a-
            och b-advokater. Men hur skall de allmänna advokaterna kunna konkurrera
            på lika villkor, om de skall belastas med kostnader för ämbetsverk
            och byråkrati, som tydligen kan bli lika kostsamma som huvuduppgiften?
            För en vanlig och icke juridiskt kunnig rättssökande torde förslaget
            till rättshjälpslag förefalla lika obegripligt som en mässa på
            latin, Det anges även:
          </p>
          <p xml:id="i-AqiTAPEb2eNd9qV1D6ijtE">
            För att rättshjälpsreformen skall kunna föras ut i samhället
            fordras en betydande insats av organisatorisk art. Den organisatoriska
            uppgiften ligger på två plan. Den ena uppgiften — som är av vital
            betydelse för att rättshjälp av god kvalitet skall kunna ges —
            består i att ge den enskilde tillgång till kvalificerad biträdeshjälp.
            Den andra uppgiften är att skapa förutsättningar för de i systemet
            nödvändiga myndighetsfunktionerna, såsom att pröva ansökningar
            om rättshjälp, fastställa bidrag för rättshjäl- pen, utse biträde
            och pröva biträdets ersättningsanspråk.
          </p>
          <p xml:id="i-5SLUWtafkuL5BwCa9rceTP">
            Det förefaller som om de ekonomiskt svaga rättsligt ställs under
            förmynderskap, med centralmyndigheten som överförmyndare. Det
            förefaller även som om de föreslagna allmänna advokatbyråerna
            är ett
          </p>
          <pb facs="riksdagen-motions-pdf/data/1972/mot_1972__1467/mot_1972__1467-007.pdf"/>
          <fw xml:id="i-9bU76m4pZxqaDAcZ1DayNS">
            Mot. 1972:1467 15
          </fw>
          <p xml:id="i-NmmhSXTvPTwpTMfGieG4aH">
            självändamål och en motivering för att ett byråkratiskt ämbetsverk
            skall ha någon rättslig uppgift att fylla. ”Rättshjälp lämnas
            av advokat eller biträdande jurist på allmän eller enskild byrå.”
            För att få detta ”duellskap” anses det att vi skall utgiva oöverblickbara
            miljonkostnader för samhället för att skapa ett franskt politiskt
            system, där juristerna de facto både rättsligt och samhällsmässigt
            får en ytterligare dominerande ställning. Den föreslagna rättshjälpsorganisationen
            kan väl inte ha till uppgift att stimulera till ett vidgat processande
            eller att ge ytterligare sysselsättning åt domstolar och jurister
            i ett slutet system. Rättstvister åsamkar redan nu betydande ekonomiska
            och personella kostnader, och vänteköerna är stora, utan att en
            förbättring av tillämpningsförfarandet i domstolarna skett. Vill
            vi åstadkomma en förändring i rättsförhållandena, måste vi förändra
            juridisk och annan utbildning av domare och jurister. Utbild-
            ningen måste anpassas till dagens demokratiska samhällssyn. Lagstift-
            ningen måste skapa regler för tillämpning av gällande lag och
            dess innehåll. Prejudikat eller juridiskt tyckande och tänkande
            under gångna århundraden, som kommer till uttryck i dömande åtgärder,
            måste rensas ut. En modern demokratisk rättsstat kan inte fortsätta
            att rättsligt leva kvar i stånds- och privilegiesamhället från
            fornstora dar från åren 1611 och 1617. Ingen rättshjälp kan bota
            eller förändra ur detta system följande rättskränkningar. Tillgängliga
            ekonomiska och personella resurser måste användas för att eliminera
            orsakerna till att rättshjälp utbyggs. Utbildning för arbetsupp-
            gifter hos domstolar, ämbetsverk, juridiken över huvud, måste
            utbyggas, liksom prejudikat- eller praxisförfarandet icke får
            fortsätta med att icke tillämpa likhet inför lag och rätt. Det
            är även aktuellt att söka förkorta rättsprocesserna, och det måste
            vara en huvuduppgift att ”hinna i kapp” och minska köerna i våra
            domstolar och ämbetsverk. Detta skulle innebära en verklig rättshjälp
            för allmänheten. Byråkratin och paragraf- tänkandet måste elimineras
            i stället för att ytterligare utbyggas och fjärma allmänheten
            från att kunna förstå eller uppleva en rätts- och ämbetsvärld,
            där avstängningsmurarna görs allt högre. Likhet inför lag och
            rätt måste för alla medborgare få ett reellt innehåll och inte
            bara ett för de många teoretiskt och ogripbart värde. Det är sjävklart
            att rättshjälpsanstalterna i landstingens regi har brister, som
            kan och borde förbättras. Men detta kan inte motivera att tillgängliga
            resurser skall användas för att skapa något sjufalt värre av byråkrati
            och miljonutgifter, som ingen i dag kan överblicka och som tvingar
            allmänheten till att än mer bli beroende av färdledare för att
            inte helt komma bort i paragrafernas djungel. Att staten betalar
            landstingens och andra kostnader, som en i landstingens regi given
            rättshjälp kostar, kan ske genom en uppräkning av anslagen till
            landstingen. Något nytt ämbetsverk, ökad byråkratisering och mångmiljonkostnader
            behövs icke för detta. Den nuvarande formen för anlitande av juristhjälp
            bör bibehållas. Att endast för ett tvivelaktigt
          </p>
          <pb facs="riksdagen-motions-pdf/data/1972/mot_1972__1467/mot_1972__1467-008.pdf"/>
          <fw xml:id="i-L28NqhJgowRn5FrjVHvYLH">
            Mot. 1972: 1467 16
          </fw>
          <p xml:id="i-5YUmfe6GkRUDSdHvf2rUsT">
            konkurrensintresses skull skapa en dyrbar organisation med allmänna
            advokatbyråer kan inte förbättra det nuvarande läget. Det är orimligt
            att konstruera behov för att kunna utöka floran av dyrbara, personalkrävande,
            byråkratiska ämbetsverk. Ett litet land som Sverige har icke råd
            med denna lyx utan mening och innehåll. Många klagar över skatter,
            och vid högtidliga tillfällen — som vid valtillfällen — används
            orden demokrati och jämlikhet. Låginkomstgrupperna har fått uppleva
            detta. Men då det gäller att betala notan, så finner de att vilja
            till praktisk handling saknas hos dem som gav löftena; inkomstklyftorna
            har blivit större, och kvar står de teoretiska resonemangen om
            att statens utgifter skall minska. Att lita till av experter uppgivna
            kostnader m. m. är vanskligt. År 1950 försäkrades vid en viss
            frågas behandling att kostnaderna icke skulle överstiga 3 miljoner
            kronor. I dag har de hittills 20-dubblats. Den föreslagna nya
            rättshjälpen och det nya ämbetsverket kan komma att kosta tiotalsmiljoner
            kronor och få en liknande utveckling, och trots detta bibehåller
            vi ett rättsförhållande — det förändras icke utan konserveras.
            Med hänvisning till det anförda hemställes att riksdagen beslutar
            1. att avslå Kungl. Maj:ts proposition 1972:4 med förslag till
            ny rättshjälpslag och inrättande av ett nytt kostnadskrävande,
            byråkratiskt ämbetsverk, 2. att rättshjälpsanstalterna bibehålles
            hos landstingen och att kostnaderna för verksamheten med rättshjälp
            helt skall betalas av staten genom anslag till landstingen, 3.
            att i övrigt uttala sig för en vidgad juridisk och samhällsinrik-
            tad utbildning för domarkår och jurister, där prejudikat- och
            praxisförfarande elimineras och rättsspråket görs förståeligt
            för allmänheten.
          </p>
          <p xml:id="i-3kTJGvhGp69dMhCtEiJimZ" type="date">
            Stockholm den 2 februari 1972
          </p>
          <div xml:id="i-VpUyH64wqaDZtdvauRJ3xe" type="signatureBlock">
            <list xml:id="i-W2sSXwYuMepykdLonQXVaK">
              <item xml:id="i-95Xkqgocq8yo2kAs7pccXQ" who="i-AC8RFPqgo4aFfG6KooA2u5" type="signature">
                JOHN LUNDBERG (s)
              </item>
            </list>
          </div>
          <p xml:id="i-Uy4jKaiYNeYNnV424xBTGH">
            Göteborgs Offsettryckeri AB 72 1117 S
          </p>
        </div>
      </div>
    </body>
  </text>
</TEI>
