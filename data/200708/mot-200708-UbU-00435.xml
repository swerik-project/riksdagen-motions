<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00435">
  <teiHeader>
    <fileDesc>
      <titleStmt>
        <title>Samarbetet mellan skola och näringsliv</title>
        <author corresp="i-Ev6Dx3pWj2WT32VGQpabaz i-S8BBKfHh5NqEmsuWmXM5q">av Finn Bengtsson och Marie Weibull Kornias (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samarbetet mellan skola och näringsliv</title>
          <idno type="rdwebb">GV02Ub435</idno>
          <rs type="number">Ub435</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub435/text</ref>
          <ref type="dokument_url_html">http://data.riksdagen.se/dokument/GV02Ub435</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub435</ref>
          <ref type="doc">http://data.riksdagen.se/fil/3EA18C93-558F-4FC8-B2DB-90C695A1B436</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-S8BBKfHh5NqEmsuWmXM5q</idno>
            <name>Marie Weibull Kornias</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J6rPLnBFJCGk5Uoqn3iTKv" type="signed"/>
        <correspContext corresp="i-J6rPLnBFJCGk5Uoqn3iTKv">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-S8BBKfHh5NqEmsuWmXM5q"/>
        </correspContext>
        <correspAction type="referral" xml:id="i-CFYNhDjQzxGuXsiYFk3SJL">
          <date when="2007-10-16"/>
        </correspAction>
        <correspAction type="dismissal" xml:id="i-2FdDkY3nsrh9U9pz25RHat">
          <date when="2007-10-16"/>
        </correspAction>
        <correspAction type="numbering" xml:id="i-YQBox2HCc9Kcpt1DUG94ZD">
          <date when="2007-10-08"/>
        </correspAction>
        <correspAction type="submission" xml:id="i-KouuFK1q19SHUW9KkBcBzm">
          <date when="2007-10-04"/>
        </correspAction>
        <correspAction type="transfer" xml:id="i-QHiepE7PE6L66arq9KViD9">
          <date when="2007-10-04"/>
        </correspAction>
        <correspAction type="assigned" xml:id="i-UYk5RExPKrCfjbVVRu7i86"/>
        <correspContext corresp="i-UYk5RExPKrCfjbVVRu7i86">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RLGaPx9KsMSEeTrz8qffnn">
            Förslag till riksdagsbeslut
          </head>
          <p xml:id="i-EKp362mrJBwvfrW55EtWcN">
            Riksdagen tillkännager för regeringen som sin mening vad som
            anförs i motionen om förbättrat samarbete mellan skola och näringsliv.
          </p>
        </div>
        <div type="motContent">
          <head type="h1" xml:id="i-5vV4xgW1EaxzpBrKAJ5vXR">
            Bakgrund
          </head>
          <p xml:id="i-P4SXocnyWManLA1JKxuACZ">
            Vår industri och vårt näringslivs konkurrenskraft bygger på rätt
            utbildat och väl utbildat folk. Skolan, både grundskola, gymnasium
            och högskola/universitet, är därför den viktigaste leverantören
            alla kategorier till industri och näringsliv. Kommunerna och staten
            skall leverera tjänsten skola och högre utbildning. Skolan och
            högskolor/universitet skall leverera en produkt utbildade elever
            med olika typer och nivåer på examina samt forskare. Sverige är
            ett av de rikaste länderna som också satsar mest av sin BNP på
            utbildning, men vi får inte världens bästa skola eller högre utbildning
            i retur för skattepengarna. Vari kan problemet ligga och hur kan
            detta eventuellt lösas genom ett närmare samarbete mellan skolan
            och industri/näringsliv?
          </p>
          <head type="h1" xml:id="i-GvkoTQSr3NUeGK6MtmCGu3">
            Probleminventering
          </head>
          <p xml:id="i-FfLm1ftEwwVtwFETG1h5BP">
            Vi tror att mycket av denna problematik har sin upprinnelse i
            försummandet av den svenska grundskolan och gymnasiet under en
            lång rad av år av tidigare socialdemokratiska regeringar. I till
            exempel Östergötland har 24 procent av eleverna i grundskolan
            inte uppnått godkända betyg i ett eller flera ämnen, samtidigt
            som 28 procent av länets 20-åringar inte har en fullgjord gymnasieutbildning.
            Denna brist på kompetens fortplantar sig tyvärr också lätt upp
            i systemet för dem som antas till postgymnasial utbildning. I
            kombination med den massarbetslöshet som orsakats av en av tidigare
            regeringar förd politik, vilken även drabbat akademiker, så har
            kort sagt incitamenten för att genomföra en bra utbildning för
            framväxande generationer i Sverige kommit att nästa helt utebli.
          </p>
          <p xml:id="i-17sttQcpVnT9dccTTvu12C">
            Är det rimligt att vi som skattebetalare och föräldrar skall
            acceptera detta? Är det rimligt att den industri och näringsliv,
            som också bidrar med skattemedel, skall acceptera ett så högt
            produktionsbortfall av någon annan produkt, när vi sammantaget
            står för 100 procent av kostnaderna. Svaret på denna retoriska
            fråga blir förstås ett rungande NEJ, men hur skall problemet lösas?
            Här krävs insatser inte bara av regering/riksdag och regional/lokalpolitiker
            och skolan/universiteten själva, utan industrin och näringslivet
            måste ges möjlighet till att spela en mera aktiv roll.
          </p>
          <head type="h1" xml:id="i-RJTD26wGxqrg4z7zZJXtSr">
            Förslag till problemlösning
          </head>
          <p xml:id="i-SNsUG2Jix2h8NoMP6sFZte">
            Den nytillträdda alliansregeringen har i expressfart satt igång
            med ett omfattande reformarbete för att förbättra kvaliteten och
            genomströmningen av godkända elever på grundskolans och gymnasiets
            område. Detta är utmärkt, och mer av denna vara är varslat även
            för högre utbildning och forskning. På detta sätt tar nu politikerna
            ett viktigt ansvar, vilket kommer att göra att även skol- och
            högskole- samt universitetsansvariga snart erbjuds många av de
            verktyg som hittills fattats dem men som behövs för att vi tillsammans
            skall lyckas överföra reformernas intentioner till praktisk verklighet.
          </p>
          <p xml:id="i-ALDC6paj4sm8SFJpaiP1JA">
            Men man kan samtidigt gå ett steg längre och mera aktivt blanda
            in avnämarna av utbildning, industrier och näringsliv och deras
            olika branschorganisationer. Dessa aktörer har vanligen kommit
            att se på skolan och universiteten som leverantörer av den personal
            de behöver, men också som leverantörer som inte kan bytas ut,
            förändras eller närmare samverka med aktörerna själva. Så måste
            det inte vara.
          </p>
          <p xml:id="i-Wg5i3et3kCLegxpYt2h6do">
            Våra många företagare, stora som små, borde på ett tidigare stadium
            än som är vanligt idag kunna gå in och erbjuda hjälp med praktikplatser,
            eller att på annat sätt hjälpa till att visualisera betydelsen
            av också goda kunskaper i de teoretiska ämnena för eleverna i
            relation till industrins och näringslivets behov. Sådan relevans
            och därmed studiemotivation kan vara svår för eleverna att förstå
            och inhämta från läroböckerna i exempelvis matte, engelska och
            kemi/biologi. Men den nyttan kan en företagare illustrativt och
            enkelt förklara på mycket kort tid på plats i sin verklighet för
            även en ung person. Man kan till exempel lätt inse att en montör
            som visar på hur man med utnyttjande av matematiskt och tekniskt
            kunnande kan koppla samman maskiner för miljontals kronor ofta
            har betydligt lättare än skolläraren för att få den unge eleven
            att förstå värdet av sådan kunskap. En annan elev som exempelvis
            får se hur en order i praktiken inhämtas från Asien eller Kina
            via telefon, brev, fax eller e-post inser säkert betydelsen av
            att kunna kommunicera på engelska eller annat främmande språk
            bättre än framför sina glos-, grammatik- och läseböcker för att
            lära samma språk. Eleven som får se hur reningsverket som biologiskt
            kan avskilja och sedan sedimentera smuts och förorenat vatten
            till rikliga mängder rent vatten förstår säkert också betydelsen
            av kunskapen från små experiment i skolan till möjligheten för
            en sådan process användbarhet i stor skala för att värna naturen.
          </p>
          <p xml:id="i-RQieiaZUf1mmpxaDxBxkfu">
            Ja, exemplen kan göras närmast oändliga på hur denna typ av praktiska
            applikationer av teori kan bli till bra hjälp i händerna på lärarna.
            Men sådan praktik och studiebesök skall inte enbart vara förbehållen
            eleverna. Lärarna borde också få åtminstone ett par dagar per
            år då de kan vara ute på vanliga arbetsplatser i industri och
            näringsliv för att hämta in denna typ av pedagogiskt stöd för
            att förbättra sin undervisning. För att, till sist, göra cirkeln
            sluten borde också företagarna kunna komma mer frekvent till skolorna
            för att primärt själva få lära sig mer om hur skolan och undervisningen
            fungerar, och därmed för att anpassa den praktiska nyttan de kan
            påvisa på sina företag på bästa sätt i förhållande till hur undervisningen
            bedrivs.
          </p>
          <p xml:id="i-LXUd8WVrCq6B5iS1cUogce">
            Genom ett samlat sådant här grepp att närma skolans elever, lärare
            och företagare och dessas vardagliga verksamheter med varandra
            tror vi att den grundskola och gymnasium som nu genomgår annan
            avgörande strukturell förändring parallellt kan knyta leverantören
            av kunskap närmare mottagaren av leveransen. Samtidigt som vi
            är övertygade om att på detta sätt både kvaliteten på undervisningen
            och kvalitet och kvantitet av inlärandet ökar, så förväntar vi
            oss att attityder och förväntningar mellan elever, skola och industri
            och näringsliv påtagligt kan förbättras.
          </p>
        </div>
        <div type="motSignatures">
          <list>
            <item xml:id="i-5t85QPEMyj7p5XruJTLWqc" who="i-Ev6Dx3pWj2WT32VGQpabaz">
              Finn Bengtsson (m)
            </item>
            <item xml:id="i-JQnFBuc6e43Jon42fT4iT" who="i-S8BBKfHh5NqEmsuWmXM5q">
              Marie Weibull Kornias (m)
            </item>
          </list>
        </div>
      </div>
    </body>
  </text>
</TEI>
