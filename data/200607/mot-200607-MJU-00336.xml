<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00336">
  <teiHeader>
    <fileDesc>
      <titleStmt>
        <title>Jakt och viltvård</title>
        <author corresp="i-BzccJvrsm3YED8gWPHwfGn">av Karl Gustav Abramsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jakt och viltvård</title>
          <idno type="rdwebb">GU02MJ336</idno>
          <rs type="number">MJ336</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ336/text</ref>
          <ref type="dokument_url_html">http://data.riksdagen.se/dokument/GU02MJ336</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ336</ref>
          <ref type="doc">http://data.riksdagen.se/fil/3A785E07-C568-4A33-871B-E58033C92263</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2w4mwXVrdD5jJJX2JZ7cBM</idno>
            <name>Tommy Ternemar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MDdQX71oDtfE6VeDg2fbrs" type="signed"/>
        <correspContext corresp="i-MDdQX71oDtfE6VeDg2fbrs">
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-2w4mwXVrdD5jJJX2JZ7cBM"/>
          <note type="signatory" corresp="i-C6MPg8QS78d6rtHZ6Jc424"/>
        </correspContext>
        <correspAction type="referral" xml:id="i-TW4T1eDQQA3qsdyKBpS8dc">
          <date when="2006-11-07"/>
        </correspAction>
        <correspAction type="dismissal" xml:id="i-MdM1o5Dmwsfsg1ZKuQaooo">
          <date when="2006-11-07"/>
        </correspAction>
        <correspAction type="numbering" xml:id="i-D1NonTbtcGp87LTsRWUAWm">
          <date when="2006-11-02"/>
        </correspAction>
        <correspAction type="submission" xml:id="i-TLmoERdHxbvN8sz5bKp78E">
          <date when="2006-10-31"/>
        </correspAction>
        <correspAction type="transfer" xml:id="i-DFkftmMc2Bm4BBWBAwUapj">
          <date when="2006-10-31"/>
        </correspAction>
        <correspAction type="assigned" xml:id="i-7kDzULb9fZd6SB3bn1ZQR1"/>
        <correspContext corresp="i-7kDzULb9fZd6SB3bn1ZQR1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-C9cM6TwsP8FN9f9qCMUmGi">
            Förslag till riksdagsbeslut
          </head>
          <list style="ol">
            <item xml:id="i-BQrAmMJaVhCV15AEy6BC2P">
              Riksdagen tillkännager för regeringen som sin mening vad i motionen
              anförs om behovet av insatser för att i ökad utsträckning intressera
              unga människor, både män och kvinnor, för jakt och viltvård.
            </item>
            <item xml:id="i-UUMEmApoFLHk5ccDhtTXJD">
              Riksdagen tillkännager för regeringen som sin mening vad i motionen
              anförs om behovet av ett väl fungerande viltrapporteringssystem
              och också nödvändigheten av en återkommande inventering av viltstammarna.
            </item>
            <item xml:id="i-MTuKBmiBnnnvFPFb7YY8zB">
              Riksdagen tillkännager för regeringen som sin mening vad i motionen
              anförs om att Svenska Jägareförbundet även i fortsättning ska
              anförtros det allmänna uppdraget för ledning av jakt och viltvård
              och att detta uppdrag också ska innefatta rovdjuren.
            </item>
            <item xml:id="i-5vBJbJXHsyxJDdJjYrJBJz">
              Riksdagen tillkännager för regeringen som sin mening vad i motionen
              anförs om behovet av att förstärka Viltvårdsfonden och att dessa
              resurser uteslutande då ska användas för främjande av viltvården.
            </item>
            <item xml:id="i-VjFRS1kNnD9GhVcRnfLxq8">
              Riksdagen tillkännager för regeringen som sin mening vad i motionen
              anförs om införandet av ett ersättningssystem för eftersök av
              trafikskadat vilt som också tar hänsyn till de omfattande arbetsinsatser
              som främst jägarna utför. 1
            </item>
            <item xml:id="i-LutasPG9wnyMNodLSDg5LW">
              Riksdagen tillkännager för regeringen som sin mening vad i motionen
              anförs om en reformerad lagstiftning i fråga om eftersök av trafikskadat
              vilt för att eftersöken ska kunna genomföras på ett i alla avseenden
              lagligt sätt.
            </item>
            <item xml:id="i-ApLxiQh12rZ3XMorBEphko">
              Riksdagen tillkännager för regeringen som sin mening vad i motionen
              anförs om behovet av tillgången till jaktmarker för marklösa jägare,
              vilket ska kunna lösas bl.a. genom att i större utsträckning upplåta
              statens marker och att detta ska kunna ske på rimliga ekonomiska
              villkor.
            </item>
            <item xml:id="i-C9X39sAajjQkoiVFnv8stT">
              Riksdagen tillkännager för regeringen som sin mening vad i motionen
              anförs om jaktens betydelse för lokala entreprenörer och att balansen
              mellan upplåtelser till näringsverksamhet och den allmänna jakten
              kan upprätthållas och att verksamheten i så stor utsträckning
              som möjligt kan komma lokalbefolkningen till del.
            </item>
            <item xml:id="i-5cAPhxW2ZkzyEkgSZGGEor">
              Riksdagen tillkännager för regeringen som sin mening vad i motionen
              anförs om behovet av en genomgång och utvärdering av vad som hänt
              sedan lagen om viltvårdsområden tillkom i början av 2000-talet.
            </item>
            <item xml:id="i-QCD1spY6bECJh1msy9umJE">
              Riksdagen tillkännager för regeringen som sin mening vad i motionen
              anförs om behovet av ytterligare ökade insatser vad gäller säkerhetsfrågor
              i samband med jakt, vilket ska omfatta både säkerhet för liv och
              hälsa för människor och givetvis också att undvika onödigt lidande
              för djuren.
            </item>
            <item xml:id="i-9p3xj46vbyBm2np5QFyXLo">
              Riksdagen tillkännager för regeringen som sin mening vad i motionen
              anförs om att även i fortsättningen tillåta bly i jaktammunition
              intill dess att ett fullvärdigt ersättningsmaterial kunnat tas
              fram och då till rimliga priser.
            </item>
            <item xml:id="i-7Dj85v2wh5SkPZvyzb43Ub">
              Riksdagen tillkännager för regeringen som sin mening vad i motionen
              anförs om att trygga och förbättra den år 1993 beslutade fjälljaktsreformen.
            </item>
            <item xml:id="i-XdAtWQsYhDp3CTrtujffsK">
              Riksdagen tillkännager för regeringen som sin mening vad i motionen
              anförs om behovet av att i en reformerad lag om viltvårdsområden
              införa möjligheten att även bilda viltvårdsområden för statlig
              mark ovan odlingsgränsen och på renbetesfjällen.
            </item>
            <item xml:id="i-GNjRSTTxBdUhAqVpFeNkDM">
              Riksdagen tillkännager för regeringen som sin mening vad i motionen
              anförs om nödvändigheten av ett reformerat älgförvaltningssystem,
              vilket även ska omfatta en avveckling av den s.k. dubbelregistreringen
              av älgjakt ovan odlingsgränsen.
            </item>
            <item xml:id="i-Jg1WDxjSsKG8N8H7A6qKR2">
              Riksdagen tillkännager för regeringen som sin mening vad i motionen
              anförs om behovet av en genomgång av regelverket kring skyddsjaktsbestämmelserna
              när det gäller varg, vilket också ska omfatta en förändring av
              28 § med innebörd att tamdjur även ska kunna fredas utanför inhägnat
              område och att detta ska ske på ett rättssäkert sätt.
            </item>
            <item xml:id="i-GZU3ueZV7naVEk9GokdMet">
              Riksdagen tillkännager för regeringen som sin mening vad i motionen
              anförs om behovet av att se över ersättningsreglerna för rovdjursrivna
              tamdjur i syfte att i större utsträckning ta hänsyn till de verkliga
              värden som går förlorade.
            </item>
            <item xml:id="i-Le2k7CsNe8JBkz4fmWL2zf">
              Riksdagen tillkännager för regeringen som sin mening vad i motionen
              anförs om att införa licensjakt på björn och att införa bestämmelser
              som skulle tillåta åteljakt på björn i vissa fall.
            </item>
          </list>
          <p xml:id="i-CURndgyhdiG5vMUzX3d7VE">
            1 Yrkande 5 hänvisat till TU.
          </p>
        </div>
        <div type="motContent">
          <head type="h1" xml:id="i-TNdruBJGBCq67gAZehajEB">
            Jakt och viltvård
          </head>
          <head type="h1" xml:id="i-N3qtPCat4rMc9MfCuG7zDw">
            Motivering
          </head>
          <p xml:id="i-Jj8zaprEuBa1RaV7hfNirs">
            Jakt och viltvård utgör en viktig del i många människors vardag.
            Både för jägare och naturintresserade är möjligheten att jaga,
            spåra eller kanske fotografera vilt i den svenska naturen viktig.
          </p>
          <p xml:id="i-EPfKZXUmfv6PTZGGYGm6sz">
            Jakten och viltvården är en tradition att bevara, samtidigt som
            kopplingen till fritids- och turistnäringen erbjuder stora utvecklingsmöjligheter.
            På det sättet är jakt och viltvård också av stor betydelse för
            sysselsättningen på landsbygden.
          </p>
          <p xml:id="i-N33iAtQVXcLrhfbnCZgwZt">
            Rekryteringen av nya unga jägare, både män och kvinnor, är en
            viktig förutsättning för att jakten och viltvården ska fungera
            i framtiden. De ungas tillträde till jakten har minskat betydligt
            under de senaste tio femton åren. Detta förhållande kan kanske
            främst kopplas till att många unga idag växer upp i storstad och
            storstadsnära områden och inte kommer i kontakt med viltet och
            jakten på samma sätt som de som bor på landsbygden. Vi tror att
            särskilda insatser behövs för att inte jakt- och viltvårdsintresset
            ska minska ytterligare. Det behövs både frivilliginsatser och
            också samhälleliga stimulanser för att klara det åtagandet.
          </p>
          <p xml:id="i-RxanypZpBgdndFgKZMuUtm">
            Sverige ska vara ett föregångsland när det gäller att förvalta
            våra naturresurser och de vilda djuren. Vilt är en begränsad och
            gemensam resurs. Om vi förvaltar vårt vilt på ett bra sätt, med
            balans mellan tillgång och avskjutning, kommer vi också att få
            vilda djur som mår bra. Tillgången på vilt påverkas av det lokala
            jaktuttaget, men även av vad som händer utanför Sveriges gränser,
            som globala miljöförändringar. Detta betyder att förvaltningen
            på lokal nivå är kopplad till flera andra nivåer regionalt, nationellt,
            europeiskt, globalt något som vi också måste beakta.
          </p>
          <p xml:id="i-Pcr18eXSsrwqXAisWvhD77">
            Hela Sverige ska leva och utvecklas. Även i rovdjurstäta områden
            måste det finnas möjlighet till säker djurhållning. Vi måste alla
            kunna njuta av skog och mark och känna oss trygga där vi bor.
          </p>
          <p xml:id="i-XB1Q86fFNQEsiQy8eRmYbH">
            För hållbara viltstammar krävs en viltförvaltning som har ekologiska,
            ekonomiska och sociala utgångspunkter. Vidare gäller att kunskapen
            om viltstammarnas sammansättning och geografiska spridning grundas
            på faktiska förhållanden. Denna kunskap kan erhållas genom ett
            väl fungerande viltrapporteringssystem och genom återkommande
            inventeringar av viltstammarna.
          </p>
          <p xml:id="i-Lk4u1CEnRK7nVyPZE4L4it">
            Jakten ska vidare ske på ett för viltet och samhället accepterat
            sätt. Därför måste höga krav ställas på att jakt sker på ett etiskt
            sätt.
          </p>
          <p xml:id="i-4wd8Ygo2VbrLo2BCGrSDLE">
            Ledningen av jakten och viltvården i Sverige har sedan mycket
            lång tid tillbaka skötts av Svenska Jägareförbundet genom det
            så kallade allmänna uppdraget. Förbundet har skött detta uppdrag
            på ett mycket föredömligt och skickligt sätt. Vi anser att Svenska
            Jägareförbundet även i fortsättning ska ombesörja det allmänna
            uppdrag och att detta uppdrag också ska omfatta rovdjuren.
          </p>
          <p xml:id="i-JHptRuf88HAhjSfBtBF3Bc">
            Jägarna betalar årligen avgifter till Viltvårdsfonden. Dessa
            medel, anser vi, ska uteslutande användas för att främja viltvård
            och därtill hörande ändamål. Trots att stora penningmedel därigenom
            tillförs verksamheten, så anser vi att resurserna fortfarande
            är otillräckliga. En förstärkning av Viltvårdsfonden är både önskvärd
            och nödvändig.
          </p>
          <p xml:id="i-MRe3kBD23rDgnvwr19uZvY">
            Viltet i trafiken har varit och är fortfarande ett stort problem.
            På de större vägarna med viltstängsel är viltolyckorna förhållandevis
            få, men i övrigt inträffar ett stort antal olyckor varje år ca
            35 000. Många av dessa olyckor kräver eftersök och dessa utförs
            så gott som uteslutande av jägare. Det har skett och sker fortfarande
            på ideell grund. Sedan en tid tillbaka är Rikspolisstyrelsen ansvarig
            för eftersöksverksamheten och det är bra, men ersättningsfrågorna
            är fortfarande olösta. För att verksamheten ska fungera, krävs
            ett system med ersättning till deltagande jägare. Sådana ersättningar
            ska då inte enbart avse direkta kostnader såsom bilersättningar
            och liknande utan också skälig ersättning till jägarna. En fråga
            som dessutom måste få en lösning med förtur är den lagstiftning
            som reglerar eftersöksverksamheten. I praktiken får en eftersöksjägare
            begå lagbrott för att fullfölja sitt uppdrag och detta i förhållande
            till var och hur eftersöksjakt får bedrivas.
          </p>
          <p xml:id="i-u82dwEvu1JLMvG6ekxmmP">
            Ett ofta omvittnat problem är att marklösa jägare har svårt för
            att få tillgång till lämplig jaktmark till skäliga priser. Trenden
            har tyvärr varit den att jaktupplåtelser har blivit dyrare och
            i praktiken ofta förbehållna dem som har tillräckligt med pengar.
            Denna utveckling måste brytas! Staten skulle med sina marker kunna
            gå före genom att upplåta jaktmarker i första hand till marklösa
            jägare och därtill kunna sätta skäliga villkor för upplåtelserna
            och då främst beträffande priserna.
          </p>
          <p xml:id="i-73NKJXt5sEgttyMxwMiM4f">
            Möjlighe ter till jakt på statlig mark används också för entreprenörer
            i tu ristbranschen. Detta är bra särskilt för utvecklingen på
            landsbygden. I varje läge där sådana upplåtelser kommer till stånd,
            måste balansen mellan denna verksamhet och den allmänna jakten
            beaktas. Dessutom är det angeläget att verksamheten i en eller
            annan form kommer lokalbefolkningen tillgodo.
          </p>
          <p xml:id="i-CWN8hTBPRUBkp3kD3RXtt9">
            Jakt- och viltvårdslagstiftningen måste ständigt ses över. Så
            är fallet beträffande tidigare omnämnda eftersök av skadat vilt.
            Lagen om viltvårdsområden ändrades i början av 2000-talet och
            fick en modernare utformning. Det har trots detta kunnat konstateras
            att en del frågor inte fick tillräcklig eller ändamålsenlig utformning.
            Det gäller bland annat hur jaktarrenden inom viltvårdsområden
            ska behandlas och beslutas. Här krävs en förändring för att bättre
            ta tillvara både markägarnas och jägarnas intressen.
          </p>
          <p xml:id="i-KCWNYgBtPx8G22ySVaTV2Q">
            Säkerhetsfrågorna kring jakten har ständigt förbättrats. Trots
            detta sker årligen vådaskjutningar som ibland leder till döden.
            Utbildningen inom ramen för jägarexamen tar bland annat sikte
            på säkerhet vid jakt, och i tillägg till detta har Svenska Jägareförbundet
            fått ett särskilt uppdrag att öka säkerheten vid jakt . Dessutom
            rör säkerhetsaspekterna också att uppträda på ett sådant sätt
            att djurens lidande genom skadeskjutningar minimeras. Det är givetvis
            det individuella handlandet och ansvaret som ytterst styr utvecklingen.
            Här kan göras mera, och en tydlig stimulans att öka säkerhetstänkandet
            och dessutom öka den frivilliga övningsskjutningen skulle ge bra
            resultat. En nolltolerans i påtalade avseenden skulle vara målsättningen.
          </p>
          <p xml:id="i-Sh4QeE7GrguQr53yNb77mL">
            Frågan om blyets användning i ammunition har länge diskuterats.
            Blyförbudet vid jakt över öppet vatten och i våtmarker gäller
            redan och bör ligga fast. Däremot bör frågan om blyammunition
            vid jakt i övrigt ytterligare utredas. De uppgifter som hitintills
            är kända är att bly i den form som används i ammunition inte skulle
            vara den miljöfara som tidigare hävdats. Vidare är att märka att
            ersättningsmaterial för blyet är ifrågasatt, dels ur ekonomisk
            synpunkt, dels och främst, ur ett djuretiskt perspektiv. Innan
            likvärdiga material kunnat tas fram, bör inte något blyförbud
            införas vare sig beträffande hagel eller för kula.
          </p>
          <p xml:id="i-AQN4VMo1X4n3hzGSc4VT4N">
            Den sedan 1993 införda möjligheten för jägare att få tillgång
            till bland annat ripjakt i de svenska fjällen var en riktig och
            välkommen reform. De praktiska problem som har identifierats har
            rört länsstyrelsernas olika sätt att administrera upplåtelseverksamheten.
            Detta har skapat irritation bland jägare och också hos renskötare
            i berörda områden. Här behövs en samordning så att regelsystemet
            blir likformigt. Vidare har frågan om att involvera statens mark
            ovan odlingsgränsen och i renbetesfjällen i det sedan lång tid
            gällande systemet med viltvårdsområden (tidigare jaktvårdsområden)
            diskuterats. Om så skulle ske, skulle många problem kunna lösas
            beträffande upplåtelseverksamheten liksom hur viltet ska förvaltas
            på ett riktigt sätt. Då skulle även frågan om den så kallade dubbelregistreringen
            kunna lösas på ett för alla parter godtagbart sätt.
          </p>
          <p xml:id="i-CNsHcTrCikn7gkAgsPx3ZX">
            Det nu gällande älgförvaltningssystemet ses över i en av den
            tidigare regeringen tillsatt utredning. Ett enkelt och rättssäkert
            system måste eftersträvas liksom givetvis att ett sådant system
            ska garantera en livskraftig älgstam i älgens normala utbredningsområde.
            Vi utgår ifrån att ett sådant kommande system kommer att bygga
            på ett decentraliserat ansvar för skötseln av älgstammen.
          </p>
          <p xml:id="i-7SGmvyePugzcj1w3ypRmmQ">
            En fråga som under en längre tid vållat stora diskussioner är
            förekomsten av våra stora rovdjur. Främst har intresset riktats
            mot vargen. Sedan riksdagen år 2001 fattat beslut om en sammanhållen
            rovdjurspolitik, har bland annat etappmålet för varg kraftigt
            ifrågasatts. Detta hänger förmodligen främst samman med att vargförekomsten
            är koncentrerad till ett fåtal områden. Där har uppenbara problem
            uppstått med vargriven boskap och andra tamdjur och då främst
            jakthundar. Den allmänna uppfattningen kan kanske sammanfattas
            så att vi förvisso ska ha en vargstam i Sverige, men vi ska tillåta
            oss att försvara våra tamdjur inom rimliga gränser. Vi måste ta
            människors oro på allvar, och vi utgår ifrån att vi kan införa
            nya regler för hur man kan och får skydda sina tamdjur. Nya regler
            för skyddsjakt behöver också tas fram, där vi utgår ifrån att
            sådana beslut kan fattas på regional nivå.
          </p>
          <p xml:id="i-DetVQDMmewzWEPKVTWgTnL">
            Skyddsjaktsbestämmelserna måste ses över. Den nu gällande lagstiftningen
            tillåter exempelvis inte att man får skydda sina tamdjur vid direkt
            angrepp utanför hägn. Detta är inte acceptabelt. Vi anser att
            jaktförordningens § 28 ska ändras med innebörd att sådana angrepp
            ska kunna åtgärdas. Givetvis ska detta ske på ett rättssäkert
            sätt, och man ska också i efterhand kunna klarlägga att man handlat
            i nödvärn.
          </p>
          <p xml:id="i-KvukyK2ZYDhFE1XsASDnVc">
            Rovdjursrivna tamdjur, framför allt då jakthundar, har i ersättningshänseende
            varit alltför styvmoderligt behandlade. Schabloniserade ersättnings­belopp
            har använts, vilket sällan tagit hänsyn till de verkliga värden
            som går förlorade.
          </p>
          <p xml:id="i-C1LLkfxAqJ3BdKYdQ5aEdS">
            Björnstammen har nu ökat till en nivå som för bara några år sedan
            inte kunde förutses. Det av riksdagen uppsatta etappmålet är med
            råge uppnått. Tyvärr har ansvariga myndigheter inte varit tillräckligt
            lyhörda för att utöka skyddsjakten på björn. Vi anser att tiden
            nu är mogen för att införa licensjakt på björn och att också se
            över jaktformerna på björn genom att under vissa förutsättningar
            återinföra åteljakt.
          </p>
        </div>
        <div type="motSignatures">
          <list>
            <item xml:id="i-Y9Fqt7rw8SvhYmEQzSftAP">
              Karl Gustav Abramsson (s)
            </item>
            <item xml:id="i-AkwK1WPXWC6tTwTZPvYKXP">
              Hans Stenberg (s)
            </item>
            <item xml:id="i-FePTnzT91kHrR2A5PrEkki">
              Kurt Kvarnström (s)
            </item>
            <item xml:id="i-AcxuqNEz8oV8NwpB8umCS7">
              Marie Nordén (s)
            </item>
            <item xml:id="i-yaXvKxjbbfsi9UoNuDFyX">
              Lars U Granberg (s)
            </item>
            <item xml:id="i-RPKwt9FFXCZ1vaU53WvueV">
              Tommy Ternemar (s)
            </item>
            <item xml:id="i-HrzZBZAReEnEL5UDM9JhVG">
              Sinikka Bohlin (s)
            </item>
          </list>
        </div>
      </div>
    </body>
  </text>
</TEI>
