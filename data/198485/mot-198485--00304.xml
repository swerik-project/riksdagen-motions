<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00304">
  <teiHeader>
    <fileDesc>
      <titleStmt>
        <title>Utbildning om offentlighetsprincipen</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning om offentlighetsprincipen</title>
          <idno type="rdwebb">G802304</idno>
          <rs type="number">304</rs>
          <ref type="dokument_url_text">http://data.riksdagen.se/dokument/G802304/text</ref>
          <ref type="dokument_url_html">http://data.riksdagen.se/dokument/G802304</ref>
          <ref type="dokumentstatus_url_xml">http://data.riksdagen.se/dokumentstatus/G802304</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8zHkfEC7um5HY2DSMkkb1d" type="signed"/>
        <correspContext corresp="i-8zHkfEC7um5HY2DSMkkb1d">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__304/mot_198485__304-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            15
          </p>
          <p>
            Motion
          </p>
          <p>
            1984/85:304
          </p>
          <p>
            Kerstin Anér Utbildning om offentlighetsprincipen
          </p>
          <p>
            Till fftämjande av ett fritt meningsutbyte och en allsidig upplysning
            skall varje svensk medborgare ha rätt att ta del av allmänna handlingar.
            Myndighet får inte på grund av att någon begär att få ta del av
            handling efterforska vem han är eller vilket syfte han har med
            sin begäran i större utsträckning än som behövs för att myndigheten
            skall kunna pröva om hinder föreligger mot att handlingen lämnas
            ut.
          </p>
          <p>
            Så lyder 1 $,2 kap. tryckfrihetsförordningen, och 14 $ sista
            stycket i samma kapitel. Denna sekelgamla lag är en av de saker
            vi svenskar har mest anledning att vara stolta och tacksamma över.
            Den är för oss en grundsten i vad vi menar med demokrati. Med
            denna motion önskar jag påyrka, att tjänstemän i statlig och kommunal
            verksamhet får sådan undervisning om denna lag och dess tillämpning,
            att de inte hindrar medborgarna från att dra nytta av den. Behöver
            man verkligen motionera i riksdagen om detta? Jag skulle för några
            år sedan inte ha trott det. Men sedan jag hade äran inväljas i
            styrelsen för en förening som motarbetar plågsamma djurförsök,
            har jag flera gånger fått rapporter från föreningens medlemmar
            om att de tjänstemän de råkar på, inte tycks vara bekanta med
            ovan citerade paragrafer. I kommunens hälsovårdsnämnd säger man
            att handlingarna inte kan lämnas ut annat än av en viss person
            på en viss tid, trots att de otvetydigt är offentliga. Man säger
            också ”vad ska ni ha dem till?” , och när föreningens medlemmar
            säger vilken organisation de tillhör, får de veta ”såna som ni
            vill vi inte ha att göra med.” En annan gång ringer en oförarglig
            dam till ett statligt verk (som skall vara onämnt, eftersom generaldirektören
            beklagat det inträffade) för att få tag på en handling, och blir
            då avspisad med att hon inte bör ha den, för hon begriper den
            inte och den kan inte vara nyttig för henne. En annan gång vill
            en sökande till en statlig tjänst se medsökandens meritpapper,
            och får veta att det går inte — det kan han inte få ut förrän
            tjänsten är tillsatt! De personer som råkar ut för sådant, är
            inte alltid de som lätt skaffar sig sin rätt och är vana att stå
            på sig. De blir ofta skrämda av myndighetens tonfall och vågar
            inte gå vidare. Någon av dem känner en riksdagsman — och då blir
            saken uppdagad, men rent slumpmässigt. Jag finner detta djupt
            oroväckande. Offentlighetsprincipen enligt ovan- stående paragrafer
            är en grundlag, och inte svår att tolka. Den kan möjligen vara
            det när handlingar har satts på data, men där har också lagstiftaren
          </p>
          <pb facs="riksdagen-motions-pdf/data/198485/mot_198485__304/mot_198485__304-002.pdf"/>
          <p>
            Mot. 1984/85:304 16
          </p>
          <p>
            bemödat sig om att klargöra saken och gör så fortfarande. Vanliga
            enkla handlingar, lika åtkomliga nu som på 1700-talet, skall det
            inte vara någon diskussion om, när medborgaren kommer och vill
            se dem. Det är otillständigt om han eller hon då skall förhöras
            om vilket organisation hon företräder, eller vilket syfte hon
            har. Det är, som ovan synes, helt olagligt. Uppenbarligen behövs
            en grundlig utbildning av de tjänstemän som skall tillämpa lagen.
            Om offentlighetsprincipen inte är känd av dem i dag, bör den snarast
            bli det. Det är regeringens uppgift att se till att denna kunskap
            sprids, och effektivt. Det är glädjande att regeringen numera
            åtminstone med läpparna bekänner sig till frihetens evangelium,
            och jag överlämnar därför detta uppslag med varm hand åt den,
            för att se till att inte en ny, utan en gammal frihet blir fullt
            gällande till medborgarnas förmån.
          </p>
          <p>
            Med hänvisning till ovanstående hemställs att riksdagen som sin
            mening ger regeringen till känna vad i motionen anförs om behovet
            av utbildning m. m. för statliga och kommunala tjänstemän angående
            tillämpningen av offent- lighetsprincipen.
          </p>
          <p>
            Stockholm den 10 januari 1985
          </p>
          <p>
            KERSTIN ANÉR (fp)
          </p>
          <p>
            minab/gotab Stockholm 1985
          </p>
        </div>
      </div>
    </body>
  </text>
</TEI>
