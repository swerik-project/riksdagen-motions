<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-NU-00040">
  <teiHeader>
    <fileDesc>
      <titleStmt>
        <title>med anledning av prop. 1995/96:215 Otillbörlig kurspåverkan och vissa insiderfrågor</title>
        <author corresp="i-4cqJPp6KE913P96Kfc7QxB i-4cqJPp6KE913P96Kfc7QxB">av Bengt Harding Olson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:215 Otillbörlig kurspåverkan och vissa insiderfrågor</title>
          <idno type="rdwebb">GJ02N40</idno>
          <rs type="number">N40</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GJ02N40/text</ref>
          <ref type="dokument_url_html">http://data.riksdagen.se/dokument/GJ02N40</ref>
          <ref type="dokumentstatus_url_xml">http://data.riksdagen.se/dokumentstatus/GJ02N40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vn2rmdZsBr6YhrN6UvjWgH" type="basedOn"/>
        <correspContext corresp="i-Vn2rmdZsBr6YhrN6UvjWgH">
          <ref>Proposition 1995/96:215</ref>
        </correspContext>
        <correspAction xml:id="i-CjezBqHM84doU3hjefTVkq" type="signed"/>
        <correspContext corresp="i-CjezBqHM84doU3hjefTVkq">
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-4cqJPp6KE913P96Kfc7QxB"/>
        </correspContext>
        <correspAction xml:id="i-LgTdmWYxe5Ua7WmEgQwXxp" type="referral">
          <date when="1996-06-19"/>
        </correspAction>
        <correspAction xml:id="i-QyXspw2qLn9HXn2MH6tKmk" type="dismissal">
          <date when="1996-06-13"/>
        </correspAction>
        <correspAction xml:id="i-9jVKrQazYLa4EuByLDnUzn" type="submission">
          <date when="1996-06-12"/>
        </correspAction>
        <correspAction xml:id="i-JCDBy5RLKznZNb2zYhVS2c" type="referral">
          <date when="1996-06-19"/>
        </correspAction>
        <correspAction xml:id="i-57fQEAtV8rcRMwdYDCs1qa" type="dismissal">
          <date when="1996-06-13"/>
        </correspAction>
        <correspAction xml:id="i-HKEWARpNFGawHSpLxwSTHV" type="submission">
          <date when="1996-06-12"/>
        </correspAction>
        <correspAction xml:id="i-AxsYnumrpSWfG65e25oBoT" type="assigned"/>
        <correspContext corresp="i-AxsYnumrpSWfG65e25oBoT">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_N_0040/mot_199596_N_0040-0001.pdf"/>
      <div xml:id="i-A9fW9oNcqs9dEh3o6SHWGS" type="motHeader">
        <div xml:id="i-QHS5xX8xKYhRCiMohMUyzm" type="motTitle"/>
        <div xml:id="i-SsdURtReUvuPgdud6LcCUJ" type="motSubmissionInfo"/>
      </div>
      <div xml:id="i-jy7NJk5vNnihxmn4Dn3rv" type="motBody">
        <div xml:id="i-WgYFrYq17RbxHLayZyUPQU">
          <p xml:id="i-97DKBahZVzyRFUkzQ2hjYu">
            N40
          </p>
          <p xml:id="i-NcGa68LEW4WCoPEbFZMQ9j">
            Motion till riksdagen
          </p>
          <p xml:id="i-VcvAvb7UVs51p6zw1C3HT">
            1995/96:N40
          </p>
          <p xml:id="i-5LoUK2CPNEwX8o4r3BwnMj">
            av Bengt Harding Olson (fp)
          </p>
          <p xml:id="i-UfA2BB6o7WYsJMWNgJkqy6">
            med anledning av prop. 1995/96:215 Otillbörlig kurspåverkan och
            vissa insiderfrågor
          </p>
          <p xml:id="i-Qco1knYNMaxrpvujdjXswZ">
            Mot. 1995/96 N40-43
          </p>
          <p xml:id="i-T2q79AhVHQe8TrjfN9suCp">
            I ett rättssamhälle måste det finnas klara regler vars åtlydnad
            kan kontrolleras och överträdelser beivras. Detta måste gälla
            även brottslighet på finansmarknaderna och då beträffande både
            insiders, alltså personer som missbrukar förtrolig information
            och kursmanipulatörer, d.v.s. personer som otillbörligt påverkar
            börskursen.
          </p>
          <p xml:id="i-U7N8B76QV2m6E3KDEffx83">
            Finansmarknadernas sabotörer
          </p>
          <p xml:id="i-D2tWvZKDMrDfKYQnybhr2f">
            På finansmarknaderna finns många aktörer. Köparna och säljarna
            blir allt fler och nya typer av finansiella instrument används.
            Dessutom ökar omsättningen i en stegrande takt vilket även beror
            på en tilltagande internationalisering. Av grundläggande betydelse
            är att både köpare och säljare kan hysa tilltro till finansmarknadernas
            rätta funktion. Insiders och manipulatörer skapar allvarliga störningar
            av flera skäl. Man undergräver allmänhetens förtroende för marknaden
            och tillskansar sig egna vinster på andras bekostnad. Resultatet
            blir sabotage mot finansmarknaden. Denna ”finans”-brottslighet
            är naturligtvis svår att fastställa till sin omfatt- ning eftersom
            mörkertalet av naturliga skäl är stort. Varje vecka upptäcks dock
            minst ett fall av misstänkt insideraktivitet. Härtill kommer fall
            från optionsmarknaden och utlandet. Insiderhandeln på börsen tycks
            ske alltmer ohämmat enligt mångas mening. Bilden beträffande kursmanipulatörer
            är mycket oklar. Men det kan på goda grunder förmodas att tendensen
            är densamma som på insider-sidan. Bekämpningen av dessa sabotage
            mot finansmarknaderna är uppenbarligen ineffektiv. Risken att
            dömas uppfattas som minimal av sabotörerna. Det är också en rimlig
            slutsats av de senaste 10 årens insiderärenden. Finansinspektionen
            har av Stockholms fondbörs erhållit minst 500 fall för utredning.
            Av dessa har 29 fall gått till åklagaren och 5 fall vidare till
            domstol medan 4 är under utredning. I 4 fall har det blivit fällande
            dom. Vad beträffar insiders beror det på dels att handelsförbudet
            inträder för sent, omfattar endast vissa finansiella instrument
            och gäller en alltför begränsad krets, dels att brottsutformningen
            och sanktionssystemet är otidsenligt. Vad gäller kursmanipulatörerna
            så beror det på ”luckor” i gällande lagstiftning.
          </p>
          <pb facs="riksdagen-motions-pdf/data/199596/mot_199596_N_0040/mot_199596_N_0040-0002.pdf"/>
          <p xml:id="i-JvVe6z4RWZLknE6oRhC5oX">
            Bristfällig proposition
          </p>
          <p xml:id="i-SZid13nqcY3UPgPEjLNu1M">
            Regeringens förslag inkl. begränsningen av korttidsaffärer innebär
            förbättrade möjligheter att ingripa mot både insiders och manipulatörer
            men åtgärderna är likväl otillräckliga. Om man vill sanera finansmarknaderna
            måste man kraftfullt öka såväl Stockholms fondbörs och Finansinspektionens
            som åklagarmyndigheternas möjligheter att stoppa sabotörerna.
            Härigenom skulle man också uppnå viktiga förebyggande effekter.
            Här kan nämnas att i USA är reglerna om insiderhandel mycket hårda.
            En särskild börsinspektion övervakar all aktiehandel och kan på
            egen hand utdöma straff. Den skyldige riskerar både vinståterbetalning
            och böter samt vid domstol även fängelse.
          </p>
          <p xml:id="i-Q28VwPwrJwXMNLxX2u19RD">
            Nödvändiga förbättringar
          </p>
          <p xml:id="i-Fzece4541NJ3PBpvefykc6">
            Lagstiftningen måste nödvändigtvis förbättras på flera viktiga
            punkter. Detta gäller såväl insiderbrottslighet inkl. korttidsaffärer
            som brottet otillbörlig kurspåverkan. Vad först gäller utformningen
            av insiderbrottet så föreslås ingen ändring av nuvarande lagstiftning.
            Handelsförbud föreligger endast om insidern känner till en icke
            offentliggjord omständighet, som är ägnad att ”väsentligt” påverka
            kursen på fondpapper. Detta rekvisit har hittills tillämpats alltför
            stelbent. Men även med en annorlunda rättstillämpning blir bekämpningen
            av insiderbrottsligheten otillfredsställande. Dessutom sätts ribban
            för högt genom ett ”väsentlighets-rekvisit” som vid otillbörlig
            kurspåverkan används för att utmärka grovt brott. För att uppnå
            rimlig effektivitet bör handelsförbud inträda redan vid ”icke
            oväsentlig” påverkan på kursen. Samtidigt uppnår man att Fondbörsen
            och FI använder samma mått av kurs- påverkan, vilket är en fördel
            och inte en nackdel. Detta strider inte heller mot EU:s insiderdirektiv.
            Vad därefter avser sanktionssystemet för förseelser mot anmälnings-
            och uppgiftsskyldigheten enligt insiderlagen så är depenalisering
            rätt väg för att uppnå en effektivisering av bekämpningen av dessa
            brott. Men sanktions- systemet har i förslaget utformats så att
            det signalerar en mildare syn än som nu gäller. Detta påpekas
            också av både FI och RÅ. Det är naturligtvis rätt utgångspunkt
            att sanktionsavgifterna ska vara vinstbegränsande och 10 96 kan
            då vara en rimlig ”vinst-procent”. Men systemet bör i princip
            inte förses med ”tak”, eftersom konsekvensen då blir att de största
            klippen får en obegriplig ”gratis-rabatt”. Erforderliga legalitetsskäl
            torde vara tillgodosedda genom en rimlig ventil för att undvika
            stötande resultat i det enskilda fallet. Om det likväl krävs ett
            tak så bör ett sådant läggas avsevärt högre än enligt propositionen.
            Vad vidare angår begränsningen av korttidsaffärer så medför den
            föreslagna regleringen ett alltför snävt tillämpningsområde. Förslaget
            gäller ju endast i uppåtgående marknad men ej i en nedåtgående
            marknad. Ur allmänhetens synpunkt är det lika illa om en insider
            otillbörligen tillskansar sig en vinst eller undandrar sig en
            förlust. Begränsningsreglerna borde därför ha en mera generell
            räckvidd. Så kan ske bl.a. genom att i varje fall stryka undantagsregeln
            om att aktier får överlåtas om kursen fallit under anskaff-
          </p>
          <p xml:id="i-3C7phgddonywX2YyKyYAbH">
            Mot. 1995/96N408
          </p>
          <pb facs="riksdagen-motions-pdf/data/199596/mot_199596_N_0040/mot_199596_N_0040-0003.pdf"/>
          <p xml:id="i-CondpxbayZhyqWEHiF4RLH">
            Mot. 1995/96N48
          </p>
          <p xml:id="i-SsUgNYNsdNEyDnxVLiWemZ">
            ningskursen. Vidare bör personkretsen utvidgas till att omfatta
            samma personer som insiderkretsen för att uppnå en lämplig likformighet.
            Dessutom bör sanktionssystemet utformas så att avgiften ska fastställas
            till 100 26 av vinsten, alltså utan avdrag för de till kriminaliteten
            knutna ev. kostnaderna. Dessa utgifter bör drabba brottslingen
            personligen och inte heller genom skatteavdrag belasta samhället.
            Genom dessa förändringar av personkrets och sanktionssystem uppnår
            man en effektivare reglering inom hela insider- området. Vad slutligen
            beträffar brottet otillbörlig kurspåverkan så bör brotts- rekvisitet
            om prispåverkan få en annan utformning. Den föreslagna lydelsen
            med krav på ”avsikt att otillbörligt påverka” priset på aktuella
            finansiella instrument ställer orimliga beviskrav. En bättre lösning
            är att stadga att brott ska föreligga om aktuellt avtal eller
            annan åtgärd vid handel med finansiella instrument är ”ägnad att
            otillbörligt påverka” priset vid allmän omsättning av sådana instrument.
            Dessutom är ett särskilt krav på vilseledande onödigt eftersom
            frågan om vilseledande får anses ingå i ”otillbörlighets-rekvisitet”.
            Genom denna lösning uppnår man en effektivare men likväl rättssäker
            brottsbekämpning. Samtidigt får man en lämplig likformighet vid
            insider- brottens utformning.
          </p>
          <p xml:id="i-PtWCNQLpi9y92tzVuVyNAd">
            Sammanfattande slutsats
          </p>
          <p xml:id="i-MEhVVy2D37HeqwCFLYLDG4">
            Det är av grundläggande betydelse att finansmarknaderna åtnjuter
            allmänhetens förtroende. Lagstiftaren måste beakta att allmänheten
            faktiskt förlorar pengar genom dessa sabotörer. Varje aktieköpare
            resp. aktiesäljare upplever det som förnedrande att förlora pengar
            till fuskare. Om man på allvar vill uppnå en sundare finansmarknad
            måste man skärpa lag och rättstillämpning. För övrigt utgör skärpta
            åtgärder i nu aktuella delar också en viktig del av en förstärkt
            finanstillsyn i sin helhet.
          </p>
          <p xml:id="i-KkwG8c2H22AzCwH1ZeWMiz">
            Hemställan
          </p>
          <p xml:id="i-G4ET5QKsMDhv6vaRkE25f5">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            utformningen av insiderbrottet, 2. att riksdagen som sin mening
            ger regeringen till känna vad i motionen anförts om sanktionssystemet
            vid insiderbrott, 3. att riksdagen som sin mening ger regeringen
            till känna vad i motionen anförts om begränsningen av korttidsaffärer,
            4. att riksdagen som sin mening ger regeringen till känna vad
            i motionen anförts om utformningen av brottet otillbörlig kurspåverkan.
          </p>
          <p xml:id="i-Ph8HBK8rqrQVsss9Dy5kXr">
            Stockholm den 31 maj 1996
          </p>
          <p xml:id="i-DnLAT9kTfhd8VigH4jfSDq">
            Bengt Harding Olson (fp)
          </p>
        </div>
      </div>
    </body>
  </text>
</TEI>
