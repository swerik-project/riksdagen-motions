<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00333">
  <teiHeader>
    <fileDesc>
      <titleStmt>
        <title>Skattefusk och svartarbete</title>
        <author corresp="i-pSqD9LHdbNUrj3thRcKhS">av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefusk och svartarbete</title>
          <idno type="rdwebb">GW02Sk333</idno>
          <rs type="number">Sk333</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk333/text</ref>
          <ref type="dokument_url_html">http://data.riksdagen.se/dokument/GW02Sk333</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk333</ref>
          <ref type="doc">http://data.riksdagen.se/fil/405D29E5-9C87-48EB-8514-713EA74D69B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S9J249XC6EqTUqFknR89Uf" type="signed"/>
        <correspContext corresp="i-S9J249XC6EqTUqFknR89Uf">
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-7X9LhTNmT365jxMnAwTavr" type="numbering">
          <date when="2008-10-07"/>
        </correspAction>
        <correspAction xml:id="i-7bfrdFXiWM9FfRARJjkrhg" type="submission">
          <date when="2008-10-06"/>
        </correspAction>
        <correspAction xml:id="i-PHDcvkZvjQi5Ti2GdHgVBy" type="transfer">
          <date when="2008-10-05"/>
        </correspAction>
        <correspAction xml:id="i-TXFUy66tLQDVEjKeX7Bczc" type="assigned"/>
        <correspContext corresp="i-TXFUy66tLQDVEjKeX7Bczc">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QZ8KARoJjeFjRuiKRHmH1x" type="motBody">
        <div xml:id="i-KGGZA5FkmjiJzSTBD4iJnq" type="TOC">
          <head xml:id="i-HgRWZxvANeEMNpwftCJQFt">
            1 Innehållsförteckning
          </head>
          <list xml:id="i-Y8sS8coNJmb9UbcFZY3LpT">
            <item xml:id="i-ShVsqBNmFrno54UYTbUrEi">
              2 Förslag till riksdagsbeslut 2
            </item>
            <item xml:id="i-DqJt7hmjNxR9dMfBGcjFWd">
              3 Bakgrund 2
            </item>
            <item xml:id="i-Y1WCPyLdEaXuYYJJGQYSCd">
              4 Skatteverket 3
            </item>
            <item xml:id="i-KHuBukM7XPhvgz4i6GRvGG">
              4.1 Ökade resurser 3
            </item>
            <item xml:id="i-JwcvQcNnUyNhK5MHJoy4FC">
              4.2 Internationellt samarbete 3
            </item>
            <item xml:id="i-7vg6BCUee5h7DaYp2SEFTG">
              5 Skatteflyktslagen 4
            </item>
            <item xml:id="i-FNTLK3oxQWYP3LZGZ7s2dW">
              6 Bekämpa svartarbete 5
            </item>
            <item xml:id="i-Xxm5STz5SMUTGQVqe2heur">
              6.1 Personalliggare 5
            </item>
            <item xml:id="i-EYcHMyMi4dsy7VQ3tQQNkj">
              6.2 Oanmälda arbetsplatsbesök 5
            </item>
            <item xml:id="i-EsB7Uy8V4ykgq3CE1Z7Vzw">
              6.3 Individuell redovisning av skatter och arbetsgivaravgifter
              6
            </item>
            <item xml:id="i-UfjhUnREYsdWuXXkaX15AK">
              7 F-skattsedlar 6
            </item>
            <item xml:id="i-FEeT5HBDfRak7u4poVCuL2">
              7.1 Tidsbegränsade F-skattsedlar 7
            </item>
            <item xml:id="i-8hRygsJDMcGTwW6947Y1C6">
              8 Förenklad skatt schablonbeskattning 7
            </item>
            <item xml:id="i-2uGsZEnGjq8qLKBqKicYcR">
              9 Enhetligt skattesystem 8
            </item>
          </list>
        </div>
        <div xml:id="i-VwpGp58Bk4KL24pB8iSn2p" type="motProposal" subtype="förslag">
          <head xml:id="i-QQGBL9VVifbFud6SeH539C">
            2 Förslag till riksdagsbeslut
          </head>
          <list xml:id="i-69pEvGuxStWYXD5WEbbi9j" style="ol">
            <item xml:id="i-8wT8Noz3XmQLsJE7HNXTN2">
              Riksdagen tillkännager för regeringen som sin mening vad som
              anförs i motionen om resurser till Skatteverket.
            </item>
            <item xml:id="i-JQVgGF3aTMjoAk21qCwQmN">
              Riksdagen tillkännager för regeringen som sin mening vad som
              anförs i motionen om åtgärder för att förbättra den internationella
              skattekontrollen.
            </item>
            <item xml:id="i-YUTNxbF5VF3BTMMEfGUDZP">
              Riksdagen tillkännager för regeringen som sin mening vad som
              anförs i motionen om översyn av skatteflyktslagen.
            </item>
            <item xml:id="i-FLEW7votRPhaeU9aLeQqYM">
              Riksdagen tillkännager för regeringen som sin mening vad som
              anförs i motionen om att utöka kravet på personalliggare.
            </item>
            <item xml:id="i-HVn2LuvNKLaTC8iz4gzGxw">
              Riksdagen tillkännager för regeringen som sin mening vad som
              anförs i motionen om att utöka Skatteverkets möjligheter att göra
              oanmälda arbetsplatsbesök.
            </item>
            <item xml:id="i-GjvLoSDUzpZcu56o58kgnT">
              Riksdagen tillkännager för regeringen som sin mening vad som
              anförs i motionen om individuell redovisning av skatter och arbetsgivaravgifter.
            </item>
            <item xml:id="i-XQQuHZFJcVPvf7P8VHZ5m7">
              Riksdagen tillkännager för regeringen som sin mening vad som
              anförs i motionen om försöksverksamhet med individuell redovisning
              av skatter och arbetsgivaravgifter.
            </item>
            <item xml:id="i-N9YjygTxnosRkQBGwQcBRi">
              Riksdagen tillkännager för regeringen som sin mening vad som
              anförs i motionen om tidsbegränsade F-skattsedlar.
            </item>
            <item xml:id="i-FsWVyhGfWYj61t5FKe6JiY">
              Riksdagen tillkännager för regeringen som sin mening vad som
              anförs i motionen om att införa schablonbeskattning.
            </item>
            <item xml:id="i-G53qmvQ4uk4B385TQxjdz3">
              Riksdagen tillkännager för regeringen som sin mening vad som
              anförs i motionen om enkelhet och grundläggande principer för
              skattesystemet.
            </item>
          </list>
        </div>
        <div xml:id="i-CyWxCw8yzjBfc5rhY6tx9G" type="motContent">
          <head xml:id="i-LqDtZ1LY26cGMDLDbdKMEh" type="h1">
            3 Bakgrund
          </head>
          <p xml:id="i-KxSJE5c6PMHKgCYA6otnsq">
            Enligt Skatteverket går staten miste om ca 133 miljarder kronor
            i uteblivna skatteintäkter varje år. Det är ett resultat av både
            medvetet skattefusk och oavsiktliga misstag, men fusket står för
            den största delen. För att komma till rätta med problemen krävs
            tydlig lagstiftning och en rad åtgärder som ger myndigheter större
            befogenheter.
          </p>
          <p xml:id="i-XkbrYCs5p9sVgvz8A6zJzy">
            För företag som vill vara seriösa blir skattefusk och svartarbete
            ett gissel eftersom man inte kan konkurrera på lika villkor. På
            sikt riskerar seriösa och effektiva företag att slås ut. För den
            enskilde innebär svartarbete en tillvaro i otrygghet och helt
            utan rättigheter.
          </p>
          <p xml:id="i-AQZKPv5mhH4kKiPUnM8U5Q">
            Det är allvarligt att staten går miste om så stora skatteinkomster
            varje år. På sikt kan det få betydelse för välfärdssystemen eftersom
            pengar som rättmätigt skulle kunna användas till t.ex. fler lärare
            i skolan, mer personal på äldreboenden och höjda bostadstillägg
            inte finns tillgängliga.
          </p>
          <p xml:id="i-VnqjP6vywRXWdcdCaYh5Ze">
            Det är viktigt att vara observant på att krångliga skatteregler
            minskar människors möjligheter att göra rätt för sig. Att erbjuda
            krångliga lösningar och ständigt göra avsteg från principerna
            om likformig beskattning har blivit den nuvarande regeringens
            kännemärke. Utvecklingen går mot att utforma skatterna selektivt
            i betydligt större utsträckning än tidigare, vilket innebär ökade
            gränsdragningsproblem och mer svåröverskådliga regler.
          </p>
          <p xml:id="i-RxAa7tigikrpyRHEBxqY9L">
            Vänsterpartiet har tidigare medverkat till att införa regler
            som ska förhindra skattefusk. Det gäller bl.a. krav på personalliggare
            för vissa näringsidkare, att ställa större krav på kassaregister,
            åtgärder för att förhindra momsfusk och att ge utökade befogenheter
            för skattebrottsenheter. Det finns också anledning att lyfta fram
            det förtjänstfulla arbete som byggbranschens arbetsgivar- och
            fackförbund gjort för att motverka fusk. Vänsterpartiet anser
            det vara nödvändigt att gå vidare, och vi föreslår därför ytterligare
            åtgärder som bör kunna genomföras inom en snar framtid.
          </p>
          <head xml:id="i-3ojvYjre7XfAsrhco6ZRVQ" type="h1">
            4 Skatteverket
          </head>
          <head xml:id="i-5jvqSDjD1mJDwCrhC27uZE" type="h2">
            4.1 Ökade resurser
          </head>
          <p xml:id="i-Ur6i5hggFQqgQiSgj5DEGR">
            Regeringen har genomfört en lång rad förändringar på skatteområdet.
            Det är åtgärder som inte bara undergräver en rättvis fördelningsprofil
            utan också medför fler undantag och gränsdragningar. För Skatteverket
            har det inneburit många nytillkomna arbetsuppgifter och en ökad
            arbetsbelastning. I flera fall har Skatteverket inte fått det
            ökade stöd man varit i behov av. Det finns idag en obalans mellan
            mängden nya arbetsuppgifter som lagts på Skatteverket, t.ex. vad
            gäller skattelättnader för hushållstjänster, bekämpning av internationell
            brottslighet och certifierade kassaregister, och ökat anslag.
            De tillskott som Skatteverket nu får enligt budgetpropositionen
            är naturligtvis positivt.
          </p>
          <p xml:id="i-9cUYko4R6hVT6dTTvhMk2G">
            För att upprätthålla legitimiteten i skattesystemet krävs att
            skattekontrollen ligger på en rimlig och godtagbar nivå. Vänsterpartiet
            föreslår i den här motionen ytterligare åtgärder som är viktiga
            för att bekämpa skattefusk. Mot bakgrund av det tillförs ytterligare
            resurser till Skatteverket i Vänsterpartiets budgetmotion.
          </p>
          <p xml:id="i-DnasekYaeRB7rDR3DnBPVM">
            Vad som ovan anförs om behovet av ökade resurser till Skatteverket
            bör riksdagen som sin mening ge regeringen till känna.
          </p>
          <head xml:id="i-SKx8aeftg7woruxPWDfa9z" type="h2">
            4.2 Internationellt samarbete
          </head>
          <p xml:id="i-9AyocwyabXMRci5vtTAszx">
            Det internationella samarbetet för att motverka skattefusk ökar.
            Sverige samarbetar och utbyter information med skattemyndigheter
            i en rad andra länder. Enligt Skatteverket handlar det om ca 46
            miljarder kronor som undanhålls staten varje år på det internationella
            området.
          </p>
          <p xml:id="i-AWNBSB94UUM1FoADNFxm3p">
            Att samarbetet och informationsutbytet mellan länder ökar är
            positivt. Det är nödvändigt när rörligheten över gränserna ökar.
            Fler länder inser också att samarbetet är viktigt för att skydda
            skattebaserna när det blir vanligare med fusk med internationella
            förgreningar.
          </p>
          <p xml:id="i-3ttrqzYKfxeHC4n3Dxhi1p">
            Det internationella skattefusket handlar ofta om invecklade transaktioner
            och komplicerade juridiska upplägg i syfte att försvåra skattekontrollen.
            Det ställer krav på att det finns hög kompetens för att kunna
            utföra ofta omfattande utredningsarbeten. För att klara de arbetsuppgifterna
            och kunna förbättra den internationella skattekontrollen krävs
            bl.a. mer resurser.
          </p>
          <p xml:id="i-MwwrnBYrSE4G5Z9BPQawkf">
            Det är också viktigt med ett gemensamt internationellt arbete
            för att sätta press på skatteflyktsstater för att öka informationen
            och förbättra kontrollen. Det gäller skatteparadis både i och
            utanför Europa. Sverige bör också verka för att vidga det informationsutbyte
            som idag sker inom ramen för sparandedirektivet.
          </p>
          <p xml:id="i-8aZtiGHubzBK4rxpZYTwC9">
            Vad som ovan anförs om åtgärder för att förbättra den internationella
            skattekontrollen bör riksdagen som sin mening ge regeringen till
            känna.
          </p>
          <head xml:id="i-M2bbs3sJCwGEo73ar7tJdE" type="h1">
            5 Skatteflyktslagen
          </head>
          <p xml:id="i-7Uso6nFGKupB2zCkJGeJV4">
            Generalklausulen mot skatteflykt ska förhindra att upplägg som
            inte är affärsmässigt motiverade görs. En uppmärksammad dom i
            Regeringsrätten har aktualiserat frågan om ifall skatteflyktslagen
            har avsedd effekt. Många menar att det är uppseendeväckande att
            de transaktioner som populärt kallas räntesnurror varit möjliga
            trots skatteflyktsklausulen. Det kan innebära att basen för bolagsskatt
            skulle kunna dräneras kraftigt och statens inkomster av bolagsskatt
            minskas betydligt. Det har visat sig att lagen inte heller har
            stoppat skattefria uttag från svenska bolag som gjorts i form
            av lån från utländska holdingbolag.
          </p>
          <p xml:id="i-7ccakeAzfJJwwhUFsxhoX7">
            Vänsterpartiet har uppmärksammat dessa frågor en tid och konstaterar
            nu att regeringen i budgetpropositionen lägger förslag om förändrade
            underprisregler för handelsbolag och förändringar i reglerna om
            avdragsrätt för räntor i företagssektorn.
          </p>
          <p xml:id="i-HjM21VjdmjPRMKrxpTAZ7C">
            I betänkande 2007/08:SkU22 ifrågasätter majoritetsföreträdarna
            i skatteutskottet skatteflyktslagen och lämnar mycket otydliga
            besked om den framtida hanteringen och har en oklar eller ingen
            viljeinriktning alls. Vi anser det vara mycket olyckligt och menar
            bestämt att en översyn av lagstiftningen måste göras i syfte att
            förhindra ytterligare upplägg som inte är affärsmässigt motiverade
            utan enbart görs i syfte att kringgå svensk skattelagstiftning.
          </p>
          <p xml:id="i-FqZMJQNvTmjZyi2M8o6W1m">
            Vad som ovan anförs om översyn av skatteflyktslagen och dess
            betydelse för bl.a. uttag av bolagsskatt, bör riksdagen som sin
            mening ge regeringen till känna.
          </p>
          <head xml:id="i-BfG6Q7KEV2mr5zXieoSSJ2" type="h1">
            6 Bekämpa svartarbete
          </head>
          <head xml:id="i-LjU8g9To6Gv8rrUwUYeDFL" type="h2">
            6.1 Personalliggare
          </head>
          <p xml:id="i-CEYJNF4Jg1TNwTrKYMHNEi">
            Förra mandatperioden medverkade Vänsterpartiet till att krav
            på personalliggare infördes i frisör- och restaurangbranschen.
            Det innebär att man ökat möjligheten att upptäcka förekomsten
            av svartarbete i dessa branscher. Dessutom har det visat sig att
            reformen fått en mycket positiv sekundär effekt, nämligen att
            inbetalning av arbetsgivaravgifter och moms ökat. Enligt Skatteverket
            beräknade man redan i november 2007 att den nya lagstiftningen
            medfört att ca 4 000 tidigare svarta arbetstillfällen förvandlats
            till vita.
          </p>
          <p xml:id="i-3RxtmketADDppzuyMpJuyt">
            Hittills har erfarenheterna av reformen alltså varit mycket goda.
            Det har visat sig att åtgärderna blivit ett bra verktyg för att
            pressa tillbaka den ekonomiska brottsligheten. Vänsterpartiet
            anser att det finns mycket starka skäl som talar för att kravet
            på personalliggare måste utökas till att omfatta fler branscher
            än idag.
          </p>
          <p xml:id="i-UuauMKD1ZoPDB5xeCzAxN6">
            Vad som ovan anförs om att utöka kravet på personalliggare till
            att omfatta fler branscher bör riksdagen som sin mening ge regeringen
            till känna.
          </p>
          <head xml:id="i-2VXPRta9NuNsqTnPeWDzo7" type="h2">
            6.2 Oanmälda arbetsplatsbesök
          </head>
          <p xml:id="i-Y3hnrW8JmvP8e2vdAYDpkD">
            I samband med att reformen med personalliggare infördes fick
            Skatteverket befogenhet att genom oanmälda besök kontrollera personalliggarna
            mot de faktiska förhållandena på arbetsplatsen. Kontrollerna har
            varit en förutsättning för att systemet ska fungera. Nu ställs
            krav från flera håll på att även möjligheten att göra oanmälda
            arbetsplatsbesök måste utökas. Vänsterpartiet instämmer i det
            som en naturlig följd av vårt krav ovan.
          </p>
          <p xml:id="i-62pMyBnCpCNtcHFJjcEmZH">
            Inom bryggbranschen har både fackliga organisationer och arbetsgivarorganisationer
            agerat gemensamt för att få till stånd ett liknande system där
            uppdragsgivare är skyldiga att föra närvaroförteckning över alla
            som vistas på byggarbetsplatsen. Detta har kombinerats med legitimationsplikt
            för alla som befinner sig på en byggarbetsplats (ID06). Vi tycker
            att detta är ett mycket bra initiativ men kräver naturligtvis
            också beslut i riksdagen om utökade möjligheter för Skatteverket
            att göra oanmälda arbetsplatsbesök för att åtgärderna ska få full
            effekt.
          </p>
          <p xml:id="i-5JEgg1pgoAA1hohRwm3Pak">
            För att intensifiera arbetet mot svartarbete och skattefusk föreslår
            Vänsterpartiet att Skatteverkets möjlighet att göra oanmälda arbetsplatsbesök
            utökas till att omfatta fler branscher än idag.
          </p>
          <p xml:id="i-PYQePzuqDszM34ycHuqz9K">
            Vad som anförs om utökade möjligheter till oanmälda arbetsplatsbesök
            bör riksdagen som sin mening ge regeringen till känna.
          </p>
          <head xml:id="i-Yc3qeFTRQYVxPqsK6jWddZ" type="h2">
            6.3 Individuell redovisning av skatter och arbetsgivaravgifter
          </head>
          <p xml:id="i-8j7Hos3WHSyFKK3NHr6vMi">
            Idag redovisar företag skatter och arbetsgivaravgifter i en klumpsumma
            månadsvis. Det innebär att det inte går att direkt härleda vilka
            anställda som avses, och inte heller hur många anställda som inbetalningen
            avser. Genom att koppla inbetalningarna till enskilda individer
            försvåras fusk och ohederlig hantering och redovisning av skatter
            och avgifter. Den anställda kan på detta sätt också få möjlighet
            att kontrollera att hans/hennes skatter och avgifter betalas in
            på ett korrekt sätt.
          </p>
          <p xml:id="i-DJSNgBNz15k7SQRFXSzdsC">
            Skatteverket har fått i uppdrag att se över rutiner för att förenkla
            uppgiftslämnande och betalning av skatt och avgifter (skatta.se).
            Inom ramen för det arbetet ska ett system för individuell redovisning
            av skatter och arbetsgivaravgifter tas fram. Det är viktigt att
            Skatteverket ges nödvändiga resurser för att förberedelsearbetet
            ska kunna ske i så snabb takt som möjligt. Målsättningen bör vara
            att alla arbetsgivare ska redovisa skatter och arbetsgivaravgifter
            individuellt.
          </p>
          <p xml:id="i-8TVUH9fkAoeN6MFjjr4vsN">
            Vad som anförs om individuell redovisning av skatter och arbetsgivaravgifter
            bör riksdagen som sin mening ge regeringen till känna.
          </p>
          <p xml:id="i-HHmaUEvWCCMiy64hxGBaA6">
            Vidare tror vi i Vänsterpartiet att det är både möjligt och bra
            att i avvaktan på ett generellt genomförande få till stånd en
            försöksverksamhet med individuell redovisning i förslagsvis byggbranschen.
          </p>
          <p xml:id="i-4qYhCJyDh7UcuonWSyvfe7">
            Vad som anförs om försöksverksamhet med individuell redovisning
            bör riksdagen som sin mening ge regeringen till känna.
          </p>
          <head xml:id="i-LcKGDSzSXfijwr2hLygKfp" type="h1">
            7 F-skattsedlar
          </head>
          <p xml:id="i-RmnXhuNxUda7PUDwXYs5Bg">
            Att det ska vara lätt att få F-skattsedel lyfts ofta fram som
            ett viktigt krav. Vänsterpartiet är inte av någon annan uppfattning.
            Det finns dock ett antal kriterier som ska vara uppfyllda för
            att en verksamhet ska anses vara näringsverksamhet, och därmed
            kunna få F-skattsedel. Naturligtvis ska den som ansöker om F-skattsedel
            inte ha näringsförbud. Dessutom ska krav på självständighet, vinstsyfte
            och varaktighet vara uppfyllda. Om något av dessa villkor inte
            är uppfyllt anses inkomster från verksamheten vad gäller fysisk
            person i stället ofta vara inkomst av tjänst i form av uppdragsinkomster
            eller hobby. Förutom kravet på näringsverksamhet får sökande inte
            ha skatteskulder i Sverige eller i utlandet.
          </p>
          <p xml:id="i-7aVdXsmXTt652gn2HSFDPA">
            Vi menar att dessa krav inte nämnvärt minskar möjligheten att
            få F-skattsedel . Antalet avslag som Skatteverket gör på grund
            av att sökanden inte bedriver näringsverksamhet är drygt 1 procent
            (SOU 2008:76) av det totala antalet ansökningar. Numera är myndigheternas
            hantering också mer enhetlig än tidigare, och dessutom lägger
            Skatteverket mer resurser på kontroll i ett senare skede jämfört
            med tidigare. Detta tycker vi är positivt.
          </p>
          <p xml:id="i-VCK9HyiaSeGkCZRPdogvCS">
            Enligt statistik från en färsk statlig utredning (SOU 2008:76)
            framgår att 754 189 personer var registrerade för F-skatt i december
            2007. Antalet ansökningar under 2007 uppgick till 81 565 stycken
            och av dem ledde 79 490 till nyregistreringar och 2 075 till avslag.
            Av dessa avslagsfall berodde 919 på att näringsverksamhet inte
            bedrevs.
          </p>
          <head xml:id="i-DzK7s1N8FFk1SLKMHTW2v9" type="h2">
            7.1 Tidsbegränsade F-skattsedlar
          </head>
          <p xml:id="i-LRmRy5fPBawTD7rLHoPPdh">
            Det är viktigt att framhålla F-skattsedelns roll som skydd för
            den enskilde konsumenten. Den som anlitar en uppdragstagare med
            F-skatt behöver inte göra något skatteavdrag eller betala arbetsgivaravgifter
            på ersättningen. Om en F-skattsedel kommer i händerna på oseriösa
            uppdragstagare kan den utnyttjas i syfte att försvåra upptäckten
            av svartarbete. I och med att uppdragstagare har en F-skattsedel
            i sin hand är det svårt, näst intill omöjligt, för uppdragsgivaren
            att upptäcka fusk. Genom att införa tidsbegränsade F-skattsedlar
            skulle möjligheten att upptäcka svartarbete öka.
          </p>
          <p xml:id="i-WBT3KFELeFVWWoeSgNbwR5">
            I dagsläget utfärdas F-skattsedel utan ansökan för den som vid
            utgången av närmast föregående inkomstår hade en sådan skattsedel.
            Det innebär att den som en gång fått en F-skattsedel får en ny
            varje år. Naturligtvis kan F-skattsedeln återkallas om näringsverksamhet
            inte längre bedrivs, men det kräver en aktiv handling antingen
            från den skattskyldige eller från Skatteverket.
          </p>
          <p xml:id="i-Q3Rx4nvaa8JwciWXHegyHw">
            Som ett försök att begränsa fusk föreslår Vänsterpartiet att
            tidsbegränsade F-skattsedlar införs. Tidsbegränsningen ska avse
            såväl obegränsat som begränsat skattskyldiga. Vi menar att kretsen
            som omfattas av en tidsbegränsning ska vara F-skattsedlar där
            den debiterade skatten enligt ansökan inte överstiger 10 000 kronor.
          </p>
          <p xml:id="i-4tzNCxmvDcEoXcn1EW6hgr">
            Vad som anförs om tidsbegränsade F-skattsedlar bör riksdagen
            som sin mening ge regeringen till känna.
          </p>
          <head xml:id="i-NKVWvZpMbChXNvPpvdHvA6" type="h1">
            8 Förenklad skatt schablonbeskattning
          </head>
          <p xml:id="i-QnpTCXpMAUsqZuoF7sCv6b">
            Vänsterpartiet har i flera sammanhang tagit upp frågan om att
            införa schablonskattning. Under senare tid har detta krav även
            lyfts fram av andra politiska partier, vilket vi välkomnar. Vi
            menar att schablonbeskattning kan vara en viktig del i ett förenklingsarbete
            eftersom det skulle underlätta såväl skattemyndigheternas arbete
            som den enskilde företagarens. Vi skulle dessutom få ett system
            som skulle bidra till att förhindra skatteundandragande. Schablonbeskattning
            lämpar sig bäst i kontantbranscher. Skatteverket har i rapporter
            skisserat hur schablonbeskattning ska kunna utformas och användas.
            Det blir nödvändigt att ta fram och utveckla konkreta system,
            och vi föreslår att försök med dessa genomförs i en eller flera
            branscher. En övergång till schablonbeskattning bör helst vara
            ett frivilligt val och möjligheten att använda konventionell beskattning
            bör finnas kvar. Det finns välfungerande system i andra europeiska
            länder som kan fungera som förebilder i det här avseendet.
          </p>
          <p xml:id="i-9rjkHGj1tym2958ReS3Fzu">
            Det kan finnas invändningar mot att en schablon inte uppfyller
            kravet om rättvis beskattning och innebär mindre exakthet för
            den skattskyldige. Vissa menar att rättstryggheten kan minskas.
            Vi är medvetna om att en schablon per definition innebär att träffsäkerheten
            blir mindre exakt. Vi i Vänsterpartiet menar dock att detta uppvägs
            av positiva effekter såsom enkelhet och möjlighet att minska fusk.
          </p>
          <p xml:id="i-iGobc6FuE4vuqvU79v4fz">
            Vad som anförs om schablonbeskattning bör riksdagen som sin mening
            ge regeringen till känna.
          </p>
          <head xml:id="i-9q4EQW8NkJUgkhivZnE3Vf" type="h1">
            9 Enhetligt skattesystem
          </head>
          <p xml:id="i-CP1XqxQvEhLTCS82e2oVq2">
            Det är viktigt att eftersträva ett skattesystem som är enhetligt
            och likformigt och har få undantag. Systemet ska vara enkelt att
            förstå och tillämpa för den enskilde skattebetalaren. Ett likformigt
            skattesystem förhindrar också inlåsningseffekter och en snedvriden
            konkurrens.
          </p>
          <p xml:id="i-UyfmgkmkZy7kQp5SyoqqqD">
            Det finns anledning att känna oro för vad den nuvarande borgerliga
            regeringens skattepolitik innebär för strukturen i skattesystemet.
            Utvecklingen går mot att utforma skatterna så att de riktar sig
            mot grupper av individer eller vissa sektorer i näringslivet och
            gör därmed att skattesystemet blir selektivt i betydligt större
            utsträckning än tidigare. Selektiva regelverk innebär ofta omfattande
            gränsdragningsproblem och gör systemet svåröverskådligt. Det får
            också konsekvenser för Skatteverket som är i behov av mer resurser
            för att hantera ett mer svårbemästrat regelsystem som vi tidigare
            redogjort för.
          </p>
          <p xml:id="i-YCmFxt31eyU2odSefHWLLx">
            Alltför många undantag minskar transparensen och försvårar för
            den skattskyldige. Det kan leda till att man uppmuntrar osund
            skatteplanering och därmed minskar legitimiteten för systemet.
            Det kan finnas tillfällen då undantag kan vara nödvändiga men
            i stort sett bör generella lösningar eftersträvas.
          </p>
          <p xml:id="i-GiqpSJKVkeVFEE3EHLYfvU">
            Krångliga skatteregler minskar människors möjligheter att göra
            rätt för sig. Att erbjuda allt fler selektiva lösningar och ständigt
            göra avsteg från principen om likformig beskattning har blivit
            den nuvarande regeringens kännemärke. Vänsterpartiet vill därför
            tydligt slå fast att skattesystemet bör vägledas av grundläggande
            principer om en neutral och likformig beskattning, breda skattebaser,
            enkla regler och därmed så få undantag som möjligt.
          </p>
          <p xml:id="i-9KF4i78zoHAwywTqSzLm8G">
            Vad som anförs om grundläggande principer för skattesystemet
            bör riksdagen som sin mening ge regeringen till känna.
          </p>
        </div>
        <div xml:id="i-DLPfU2znYbCQsRGnuor1TE" type="motSignatures">
          <list xml:id="i-UEz536gdbYH2mVuvbT1dR2">
            <item xml:id="i-7wnyrKEmCJAg6vUbc9bc9d" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-RUbKGKSwyamN63mQBr6Azw" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-CFHtosHpoCYww7wXvXDTwy" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-UevYxvcmG6mbEyBmpdMQgH" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-Qn2ZrJZ3n2D25M9zmazZFa" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-9eSxViLKzY4MGfi3sj1PWS" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-GMcJWyFJ31ej9TZ33hFbVp" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
