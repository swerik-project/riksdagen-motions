<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00206">
  <teiHeader>
    <fileDesc>
      <titleStmt>
        <title>Främja kvinnors företagande</title>
        <author corresp="i-7YbH6oTUwG4Qn94QEVE6as i-Atz7ai4RJKnyNCwfSAJEeC">av Gunvor G Ericson och Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Främja kvinnors företagande</title>
          <idno type="rdwebb">H102Fi206</idno>
          <rs type="number">Fi206</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi206/text</ref>
          <ref type="dokument_url_html">http://data.riksdagen.se/dokument/H102Fi206</ref>
          <ref type="dokumentstatus_url_xml">http://data.riksdagen.se/dokumentstatus/H102Fi206</ref>
          <ref type="doc">http://data.riksdagen.se/fil/038ABE4E-0CBF-459D-B498-D5021702EBFB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-594C6YcherPyGTc71dqGAN" type="signed"/>
        <correspContext corresp="i-594C6YcherPyGTc71dqGAN">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="numbering" xml:id="i-8ongzsiMkQ3p8oBMJdW8wM">
          <date when="2013-09-27"/>
        </correspAction>
        <correspAction type="submission" xml:id="i-4zU2C8qNxrCBE5j27HbFrM">
          <date when="2013-09-25"/>
        </correspAction>
        <correspAction type="transfer" xml:id="i-3pnzAx5WVkGHesysMYtvKy">
          <date when="2013-09-23"/>
        </correspAction>
        <correspAction type="assigned" xml:id="i-GerTWU45XNPiqdR4s6wQi4"/>
        <correspContext corresp="i-GerTWU45XNPiqdR4s6wQi4">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VSuWRPGWtTtk7eL9hEZnW7">
            Förslag till riksdagsbeslut
          </head>
          <list style="ol">
            <item xml:id="i-DbR3p15dXDNbAyW5Cqj8r2">
              Riksdagen tillkännager för regeringen som sin mening vad som
              anförs i motionen om att se över reglerna för upphandling så att
              kvinnors företagande inte missgynnas.
            </item>
            <item xml:id="i-8j92itbL3YrMxVdQJVqve4">
              Riksdagen tillkännager för regeringen som sin mening vad som
              anförs i motionen om att förbättra trygghetssystemen. 1
            </item>
            <item xml:id="i-2TeCrD67BAcA9kSWQzfokv">
              Riksdagen tillkännager för regeringen som sin mening vad som
              anförs i motionen om att regeringen bör låta utvärdera de insatser
              som görs för att öka andelen kvinnliga företagare utifrån ett
              genusperspektiv och återkomma till riksdagen med förslag på nya
              insatser som kan leda till fler företag och att andelen kvinnliga
              företagare ökar. 2
            </item>
          </list>
          <p xml:id="i-LXJw1GMogg2iJbxPgQgN93">
            1 Yrkande 2 hänvisat till SfU.
          </p>
          <p xml:id="i-2Q4ztr8Hf9pgpY1bF2ambx">
            2 Yrkande 3 hänvisat till NU.
          </p>
        </div>
        <div type="motContent">
          <head type="h1" xml:id="i-6mHAuBiLeHGa4teWGF4zQp">
            Mäns överrepresentation bland företagare ökar – även i kvinnobranscher
          </head>
          <p xml:id="i-BLr4dV1ymDdp8oW5Hciwbj">
            Det visar en studie i företagsekonomi från Linköpings universitet
            som presenterades i början av 2013 som heter Strukturerna och
            företagandet – en longitudinell studie av kvinnors och mäns företagande
            i spåren av den offentliga sektorns omvandling och är författad
            av Birgitta Sköld.
          </p>
          <p xml:id="i-T9MScSQxGJkCCgsYtU2XRx">
            Konkurrensutsättningen av den offentliga sektorn skulle leda
            till att fler kvinnor startade företag. Det var allianspolitikernas
            förhoppning. Resultatet så här långt är dock att fler män än kvinnor
            driver företag i flertalet branscher, även bland de kvinnodominerade.
          </p>
          <p xml:id="i-D615nDY16aqhgQ1W7QgBAt">
            Med lagen om offentlig upphandling 1992 inleddes en omvandling
            av den offentliga sektorn. Upphandling och kundval skulle stimulera
            till ökat privat företagande, inte minst bland kvinnor. Den offentliga
            sektorn är ju av tradition starkt kvinnodominerad.
          </p>
          <p xml:id="i-UU3HNDFU2r6K9oddMMNY76">
            Avhandlingen har studerat samtliga småföretagare åren 1993 till
            2008 i 16 kvinnodominerade näringsgrenar som påverkats av konkurrensutsättning.
            Där konstateras att kvinnors företagande verkligen har ökat –
            men det har också mäns. Kvinnors andel av företagarna har minskat
            i nio av näringsgrenarna.
          </p>
          <p xml:id="i-NLb5juGtJMwFLi1rKjbX9q">
            Kvinnors underrepresentation bland företagarna har förstärkts
            över tidsperioden, givet deras andel av de sysselsatta. Underrepresentationen
            har ökat i 13 av de 16 kvinnodominerade näringsgrenarna från 2003
            till 2008. Enbart i näringsgrenarna Barnomsorg i förskola, Annan
            barnomsorg och Annan hälso- och sjukvård har kvinnor en representation
            bland företagarna som motsvarar deras andel av de sysselsatta
            år 2008.
          </p>
          <p xml:id="i-Bb9tFh2teR1VByEjQYPoj6">
            Rapportförfattaren Birgitta Sköld säger att kring millennieskiftet
            skedde en vändning. Under 1990-talet ökade kvinnors andel av företagandet
            inom dessa branscher, men sedan vände det och nu ökar mäns andelar
            mer än kvinnors.
          </p>
          <p xml:id="i-V4HJYYo1Pgoc6Ag7PqMzuR">
            Resultaten på den detaljerade näringsgrensnivån visar på en stabilitet
            i kvinnors underrepresentation bland företagare. Rapporten visar
            också att andra strukturella villkor påverkar kvinnors och mäns
            företagande. Kombinationen av stordrift och upphandling gynnar
            mäns företagande, medan smådrift och kundval gynnar kvinnors.
          </p>
          <head type="h1" xml:id="i-AYSBRhL964voGhz94bmbBs">
            Upphandlingsregler gynnar män
          </head>
          <p xml:id="i-22vQZ3gNc2iTXsYm6VXqDD">
            Kommuner kan välja mellan upphandling och kundval när de konkurrensutsätter
            verksamheter, eller en kombination av båda. Upphandling innebär
            ofta höga inträdesbarriärer med stora initiala kostnader och långa
            kontrakt som skapar oligopol. Kvinnors andel som företagare har
            minskat mest i de näringsgrenar där upphandlingsmodellen använts,
            menar ovan nämnda rapport, exempelvis sluten sjukvård, vård och
            omsorg i boende, ej äldre, samt äldre- och handikappomsorg. Kvinnliga
            företagare har klarat sig bättre där kundval tillämpats, som inom
            barnomsorg, annan hälso- och sjukvård och grundskola.
          </p>
          <p xml:id="i-9MFqQonUBJso3vKaaUGyTX">
            Även professionen eller yrken spelar roll. Läkare och tandläkare
            är exempel på professioner med rätt att driva egen verksamhet.
            Dessa professioner är fortfarande maskulint könskodade, skriver
            Sköld i sin avhandling, liksom också företagande i sig är. Trots
            att en stor andel kvinnor är sysselsatta i dessa näringsgrenar,
            är det här kvinnor är som mest underrepresenterade år 2008.
          </p>
          <p xml:id="i-9XjRjVuvags2BECN7DdN5e">
            Kombinationen stordrift och upphandling ser alltså ut att missgynna
            kvinnors företagande och främja en numerär maskulinisering av
            den offentliga sektorn, och den manliga könsmärkningen av företagande
            förefaller motståndskraftig, skriver Birgitta Sköld.
          </p>
          <p xml:id="i-7M9WAC8ikByY4LeK556wS4">
            Riksdagen bör tillkännage för regeringen som sin mening att se
            över reglerna för upphandling så att kvinnors företagande inte
            missgynnas.
          </p>
          <head type="h1" xml:id="i-McGhh2te9jBS34vy6Z87Mx">
            Förbättra trygghetssystemen
          </head>
          <p xml:id="i-EJAaEhsZgmyA71fS4Nx8uw">
            Det finns många entreprenörer som har all chans att starta småföretag
            som kan utvecklas till framgångssagor. Dessa entreprenörer förtjänar
            ett robustare och tryggare trygghetssystem. Inte minst många kvinnor
            upplever att riskerna med att starta företag är för stora. Om
            företagaren blir sjuk eller om det tar tid till dess att företaget
            blir lönsamt är personen osäker på huruvida trygghetssystemet
            ska räcka till. Även okunskap om försäkringar som finns utanför
            det offentliga – till exempel försäkring för produktionsbortfall
            och person- och skadeförsäkringar avseende egenföretagaren själv
            är ett problem.
          </p>
          <p xml:id="i-3EyDTgbkPUgRtF8nbymvSG">
            Miljöpartiet föreslår att företagaren ska kunna välja om sjukpenninggrundande
            inkomst (SGI) ska baseras på en jämförelseinkomst så som Försäkringskassan
            gör idag eller den senaste anställningsinkomsten under ett uppbyggnadsskede
            i företaget.
          </p>
          <p xml:id="i-NA7sjmspKeKg7gcnyLoF2U">
            Ett annat förslag som Miljöpartiet också driver är att det införs
            en golvnivå i sjukförsäkringen, så som redan finns för föräldrapenning
            och i pensionssystemet, vilket skulle ge även företagare en miniminivå
            om personen skulle bli sjuk (se motion 2012/13:Sf303 Arbetslivstrygghet).
          </p>
          <p xml:id="i-HLRVERZ1tMZEk5CWAdKmuC">
            Miljöpartiet har även lagt en rad andra förslag för att förbättra
            företagares trygghetssystem, till exempel att uppbyggnadsskedet
            förlängs från 24 till 36 månader, tredelad föräldraförsäkring
            där en tredjedel kan överlåtas på en annan närstående, om likabehandling
            av företagare rörande SGI-grund för fåmansbolag samt om likabehandling
            av företagare rörande möjlighet att välja karenstid för fåmansbolag
            m.m. (se kommittémotion 2013/14:Sf203 Företagares trygghetssystem).
          </p>
          <head type="h1" xml:id="i-J4PXaGVEjc61SVAcZmCttg">
            Utvärdera insatserna ur ett genusperspektiv
          </head>
          <p xml:id="i-PWgyLL5gh3V5hDYESDVmpD">
            Trots alliansregeringens satsning på att fler kvinnor ska driva
            företag så har ingen större ökning skett på 7 år och antalet kvinnor
            som driver företag med anställda har minskat.
          </p>
          <p xml:id="i-342J3sgzxvo5mRXyPdNSvo">
            I Sverige är det nu bara en av hundra kvinnor i arbetsför ålder
            som gör det. Jämfört med slutet av 1990-talet innebär det en nedgång
            med 13 procent och det är nu mer än fyra gånger så vanligt att
            män driver företag med anställda som att kvinnor gör det.
          </p>
          <p xml:id="i-6cxM9mQXMrSpeAkauobFzf">
            Inom EU15 är det betydligt vanligare att både män och kvinnor
            driver företag med anställda, men för män har skillnaderna mellan
            Sverige och EU15 minskat sedan slutet av 1990-talet medan de har
            ökat för kvinnor. 1
          </p>
          <p xml:id="i-54fZnUGv9EPcdHBEXtY6eo">
            Jämställt företagarindex 2012 som tas fram av organisationen
            företagarna visar att det går trögt. 29,4 procent av Sveriges
            samtliga företagare 2012 är kvinnor. År 2005 var siffran 28,3
            procent.
          </p>
          <p xml:id="i-V3CsoSKBu7DB6bhuuYjwtJ">
            Riksgenomsnittet för kvinnors andel av den totala företagarpopulationen
            har ökat till 29,4 procent i årets mätning från 28,3 procent det
            första undersökningsåret, 2005. Med den ökningstakten dröjer det
            till nästa sekel innan Sveriges företagare består av lika många
            kvinnor som män.
          </p>
          <p xml:id="i-Y6QyGymtqrhMbL7DvmaA5n">
            Riksgenomsnittet för andelen företagare av kvinnor i arbetsför
            ålder ligger på 4,2 procent, jämfört med 3,8 procent år 2005.
            Bland män i arbetsför ålder är 9,7 procent företagare. År 2005
            var siffran 9,3 procent.
          </p>
          <p xml:id="i-5XXJNjinjD6rXgPWA1he8p">
            Riksgenomsnittet för andelen unga företagarkvinnor (upp till
            35 år) är 15,0 procent. År 2005 var det 13,5 procent. För män
            är riksgenomsnittet 13,1 procent, jämfört med 14,3 procent år
            2005.
          </p>
          <p xml:id="i-FSRCSaAziF2pLYQJ6szAJR">
            Alla de åtgärder som finns för att fler ska bli företagare behöver
            verkligen utvärderas ur ett genusperspektiv eftersom de uppenbarligen
            haft liten effekt. Utifrån den utvärderingen bör ny strategi tas
            fram för att satsningarna på fler företagare ska bli jämställd.
            Detta vill vi ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-VvnHyA4xLJU3m36LMRFfm9">
              Gunvor G Ericson (MP)
            </item>
            <item xml:id="i-NKHh4XqNUkA17rVAHmQrLB">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
