<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-01024">
  <teiHeader>
    <fileDesc>
      <titleStmt>
        <title>Konto för frivillig värnskatt</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1024 av Jonas Jacobsson Gjörtler (M)</title>
          <idno type="rdwebb">H4021024</idno>
          <rs type="number">1024</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4021024/text</ref>
          <ref type="dokument_url_html">http://data.riksdagen.se/dokument/H4021024</ref>
          <ref type="dokumentstatus_url_xml">http://data.riksdagen.se/dokumentstatus/H4021024</ref>
          <ref type="docx">http://data.riksdagen.se/fil/6225FCA3-4BC7-40C6-8829-6E53036A8398</ref>
          <ref type="pdf">http://data.riksdagen.se/fil/1640FC3D-E368-4717-B504-B224EC842903</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9AYaPoQakNYXLDAsULSvdY" type="signed"/>
        <correspContext corresp="i-9AYaPoQakNYXLDAsULSvdY">
          <note type="signatory" corresp="i-UfuzZaG1S7bnPkLrgux2Au"/>
        </correspContext>
        <correspAction xml:id="i-FWVoiAmUkd1BpyJCkkMuc7" type="submitted">
          <date when="2016-10-03"/>
          <time when="15:58:27"/>
        </correspAction>
        <correspAction xml:id="i-dvXt45sGVEdMMXpcxenF7" type="reviewed">
          <date when="2016-10-03"/>
          <time when="20:32:06"/>
        </correspAction>
        <correspAction xml:id="i-HTEMmsVqdSoqQcUAe17wZk" type="referred">
          <date when="2016-10-14"/>
        </correspAction>
        <correspAction xml:id="i-EdbBK61hQjbyS67Qe2XmMv" type="assigned">
          <date when="2017-06-19"/>
          <time when="08:09:49"/>
        </correspAction>
        <correspContext corresp="i-EdbBK61hQjbyS67Qe2XmMv">
          <ref type="assignedTo">Skatteutskottet</ref>
        </correspContext>
        <correspAction xml:id="i-79sgKSNyF5vBu7xmPoYTaC" type="behandlas_i"/>
        <correspContext corresp="i-79sgKSNyF5vBu7xmPoYTaC">
          <ref type="uppgift">2016/17:SkU26</ref>
          <ref type="ref_dok_id">H401SkU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU26</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AJru9Youuv6GHqbDzrA1Mp" type="motHeader">
        <div xml:id="i-Wmeh3wABm2hNAV9hffxrxi" type="motTitle">
          Motion till riksdagen 2016/17:1024 av Jonas Jacobsson Gjörtler
          (M) Konto för frivillig värnskatt
        </div>
      </div>
      <div xml:id="i-NsBfTFYk98iEMznNX7t5od" type="motBody">
        <div xml:id="i-J1UGW59ESMsTSvtrzQmthG" type="motProposal" subtype="förslag">
          <head xml:id="i-6SbFwkNqBpS1rL6Ad37U9a">
            Förslag till riksdagsbeslut
          </head>
          <list xml:id="i-MuRZBzBBK5K2omD54CJwaE">
            <item xml:id="i-JBimQVG74ZMPj7WoiL7rNC" sortKey="Yrkande 1">
              Riksdagen ställer sig bakom det som anförs i motionen om att
              inrätta ett separat konto för inbetalning av frivillig värnskatt
              och tillkännager detta för regeringen.
            </item>
          </list>
        </div>
        <div xml:id="i-9WgmUBLs1g4bYGmEWZ63E1" type="motContent">
          <head xml:id="i-JxZSYRmxuArmurgLmQ9adT" type="h1">
            Motivering
          </head>
          <p xml:id="i-VwDqpExxADh7o2KoPv1MPQ">
            Alliansregeringen genomförde mellan 2006 och 2014 en rad skattelättnader
            för vanliga löntagare, i syfte att göra det mer lönsamt att arbeta
            och samtidigt skapa ökad sysselsättning.
          </p>
          <p xml:id="i-5Tti1zM8kwaaSXevun4hZs">
            Att låta arbetande människor få behålla mer av det man tjänar
            är både ett mål i sig och ett viktigt medel i den ekonomiska politiken.
            Lägre skatter innebär större frihet och ökat handlingsutrymme
            för individen, samtidigt som det leder till ökad sysselsättning.
          </p>
          <p xml:id="i-VeDW2yzVsK3FHwWipLpweV">
            I den allmänna debatten hörs emellertid åtskilliga röster som
            ifrågasätter att människor får behålla mer av det de själva arbetat
            ihop. Argumentationen bygger oftast på en konstruerad motsättning
            mellan hög välfärd och lägre skattetryck. Motståndarna till skattelättnaderna
            hävdar att pengarna gör större nytta inom exempelvis skola, vård
            och omsorg än hos den som har arbetat ihop dem.
          </p>
          <p xml:id="i-G7s8xWWwjH3ttSyVK6KUjW">
            Argumentationen haltar ordentligt i sak; nästan 60 procent av
            reformutrymmet 2010–2014 användes av alliansregeringen till olika
            utgiftsreformer och endast 40 procent till skattelättnader. Sverige
            är fortfarande i allra högsta grad ett högskatteland. Sedan 2006
            har resurserna till vård, skola och omsorg ökat rekordmycket,
            samtidigt som låg- och medelinkomsttagare genom de genomförda
            skattelättnaderna nu får behålla mer av sin lön. Totalt motsvarar
            lättnaderna mer än en hel månadslön extra årligen efter skatt,
            pengar som självklart gör stor skillnad för människors vardagsekonomi.
          </p>
          <p xml:id="i-UfQvnZVfW5uQV9eh2q7GXf">
            När välbemedlade människor, som inte sällan själva är duktiga
            på att nyttja kryphål i skattesystemet i syfte att betala mindre
            skatt, tvärsäkert påstår att låg- och medelinkomsttagare inte
            behöver fler skattelättnader avslöjar det både bristande insikt
            om och förakt för många människors vardagssituation.
          </p>
          <p xml:id="i-5R5UjrMR5FVZ87Y1UZ5WgN">
            För några år sedan konstaterades i en undersökning att var tredje
            LO-medlem saknade sparkapital och varannan hade mindre än 20 000
            kronor på banken. Var fjärde LO-medlem pensionssparade inte, på
            grund av att man inte ansåg sig ha råd. Detta är följder av ett
            högskattesamhälle som har gjort det mindre lönsamt att arbeta
            och närmast omöjligt att lägga undan pengar till en egen buffert.
            Situationen förbättrades gradvis under alliansregeringsåren, men
            för många människor är de höga skatterna fortfarande ett tungt
            ok att bära. Med den rödgröna regeringens kraftiga skattehöjningar
            för vanligt folk förvärras situationen snabbt igen.
          </p>
          <p xml:id="i-Gx1gpXineGdPTp8f4gksxd">
            Välfärd är fungerande vård, skola och omsorg. Men välfärd är
            också att pengarna för vanliga hårt arbetande människor räcker
            månaden ut, att de räcker till att köpa nya skor åt barnen och
            kanske även till att göra något roligt på semestern. All välfärd
            administreras inte av staten.
          </p>
          <p xml:id="i-KUJsmceUm7KSdrJH8HAazj">
            Det är lätt och vanligt, särskilt för debattörer på vänsterkanten,
            att glömma bort att det inte finns några statliga pengar alls
            i utgångsläget – resurserna måste alltid först skapas av vanliga
            hårt arbetande människor.
          </p>
          <p xml:id="i-TCm4PnNP117bsL5jcdRsvw">
            Av debatten framgår i vilket fall att det uppenbarligen finns
            människor som är beredda att betala ännu mer i skatt än vad de
            gör idag. Denna vilja att bidra extra till det gemensamma bör
            naturligtvis uppmuntras på ett klokt sätt, utan att andra människor
            drabbas.
          </p>
          <p xml:id="i-GAKpNYckXzENs3USawASZS">
            Staten bör därför inrätta ett särskilt konto för ”frivillig värnskatt”.
            På kontot kan den som anser sig ha pengar över och som vill att
            den offentligfinansierade delen av välfärden ska få mer resurser
            ge sitt frivilliga bidrag.
          </p>
          <p xml:id="i-8pCkTeNVG4u3cHWfexMiVb">
            Det lär förvisso redan idag vara möjligt att frivilligt betala
            mer i skatt, om man vill, men genom att inrätta ett specifikt
            konto för ändamålet kan det göras tydligare, både för den som
            vill ge mer pengar och för allmänheten som kan få besked om hur
            mycket frivilligt donerade extrapengar som kommer in.
          </p>
          <p xml:id="i-TWhNiHmnXGTNeUMoWTRs2c">
            På kontot kan till exempel den som är emot jobbskatteavdraget
            frivilligt sätta in en summa motsvarande avdraget, som mest drygt
            25 000 kronor om året. Den som vill kan naturligtvis sätta in
            ännu mer.
          </p>
          <p xml:id="i-XwWpbN3DGFBkjzYEdYyReR">
            Jag föreslår att alla pengar som sätts in på kontot för frivillig
            värnskatt öronmärks och oavkortat går till satsningar inom den
            offentligfinansierade välfärden, främst skola, vård och omsorg.
          </p>
        </div>
        <div xml:id="i-LNv3SZicj3cmEbQt9btRMR" type="signatureBlock">
          <list xml:id="i-Y2pqj5F1h35qvLqVNBEFsW">
            <item xml:id="i-8YzPmkQ2ot3Nrysvpt6dUA" who="i-UfuzZaG1S7bnPkLrgux2Au" type="signature">
              Jonas Jacobsson Gjörtler (M)
            </item>
          </list>
        </div>
      </div>
    </body>
  </text>
</TEI>
