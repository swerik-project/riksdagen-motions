<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02300">
  <teiHeader>
    <fileDesc>
      <titleStmt>
        <title>Förbättra situationen för ensamkommande ungdomar</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2300 av Maria Ferm m.fl. (MP)</title>
          <idno type="rdwebb">H6022300</idno>
          <rs type="number">2300</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022300/text</ref>
          <ref type="dokument_url_html">http://data.riksdagen.se/dokument/H6022300</ref>
          <ref type="dokumentstatus_url_xml">http://data.riksdagen.se/dokumentstatus/H6022300</ref>
          <ref type="docx">http://data.riksdagen.se/fil/4ECA0CBB-E91A-4FEA-A8BF-B12DDC963F68</ref>
          <ref type="pdf">http://data.riksdagen.se/fil/80155622-5A7F-478C-9465-BE3690934D6C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Botzn1BPG5hN3nBGMu3yev" type="signed"/>
        <correspContext corresp="i-Botzn1BPG5hN3nBGMu3yev">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-WeZ9YZFzReTNYmhQfBsShE" type="submitted">
          <date when="2018-11-29"/>
          <time when="16:02:16"/>
        </correspAction>
        <correspAction xml:id="i-XroLg4MExmBRtc2b9MVT51" type="reviewed">
          <date when="2018-11-29"/>
          <time when="16:53:25"/>
        </correspAction>
        <correspAction xml:id="i-663n2L7eW8VqPq8ZeFxrq3" type="referred">
          <date when="2018-12-05"/>
        </correspAction>
        <correspAction xml:id="i-LVb3GXVsMHJXUUGFBobqTz" type="assigned">
          <date when="2019-06-11"/>
          <time when="09:42:03"/>
        </correspAction>
        <correspContext corresp="i-LVb3GXVsMHJXUUGFBobqTz">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-7r5kWdHarRsPaXsUUPkCYx" type="behandlas_i"/>
        <correspContext corresp="i-7r5kWdHarRsPaXsUUPkCYx">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EvMCzUkdVPjrt7J6XvJEMU" type="behandlas_i"/>
        <correspContext corresp="i-EvMCzUkdVPjrt7J6XvJEMU">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GGbJCWXRA2RLNotSncNS48" type="behandlas_i"/>
        <correspContext corresp="i-GGbJCWXRA2RLNotSncNS48">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2300 av Maria Ferm m.fl. (MP) Förbättra
          situationen för ensamkommande ungdomar
        </div>
      </div>
      <div type="motBody">
        <div type="motSummary">
          <head xml:id="i-8g7SByg9bTcpSEVvW7uZU5">
            Sammanfattning
          </head>
          <p xml:id="i-DDEsFzNYFmYampACrffnFt">
            Erfarenheterna från de senaste åren har visat att ensamkommande
            barn som hinner fylla 18 år under sin asylprocess är en grupp
            som hamnar i kläm på många olika sätt. Hela deras livssituation
            kan förändras över en natt, med långtgående konsekvenser för både
            den enskilde ungdomen och för samhället i övrigt. Problemet har
            varit särskilt stort eftersom handläggningstiderna varit så långa
            att fler hunnit fylla 18 år eller skrivas upp i ålder än vad som
            hade varit fallet om handläggningstiderna varit kortare.
          </p>
          <p xml:id="i-MmEgwz91TADSkj8ZExancH">
            Omsorgen om ensamkommande barn ska i så stor utsträckning som
            möjligt mot­svara de förutsättningar som barn som lever i Sverige
            tillsammans med sina föräldrar eller andra vårdnadshavare har.
            Det är en bakgrund till varför det är socialtjänsten och inte
            Migrationsverket som har ansvaret för mottagandet av ensamkommande
            barn. När barnet fyller 18 år vidgas dock glappet i omsorg och
            rättigheter mellan de ungdomar som är asylsökande och andra unga
            som är bosatta i Sverige.
          </p>
          <p xml:id="i-9jmz5SDTYBUX9CZ4SmvzJR">
            Det behövs en mjukare övergång från barn till vuxen. Den skarpa
            gränsen mellan barn och vuxen ifrågasätts även inom den barnrättsliga
            forskningen. En del barn kan ses som mogna och kapabla tidigare
            än myndighetsåldern, men många ungdomar kan också befinna sig
            i en särskilt skyddsvärd situation långt efter 18-årsdagen. I
            synnerhet om personen har en särskilt utsatt livssituation. I
            svensk lagstiftning har det tagits hänsyn till detta. Till exempel
            finns det ingen skarp 18-årsgräns i socialtjänstlagen och LVU,
            utan det är den särskilda utsatthet som en ung människa upp till
            21 år befinner sig i som ligger till grund för insatser. Motsvarande
            insikter bör även läggas till grund för att reformera regelverken
            för asylsökande unga, så att den skarpa gränsen mellan barndom
            och vuxenhet luckras upp.
          </p>
          <p xml:id="i-48pyNCLuAWCHJAgtTaDQGn">
            Miljöpartiet har i regeringsställning fått igenom flera viktiga
            satsningar under förra mandatperioden för att förbättra situationen
            för ensamkommande unga. Vi har
          </p>
          <list style="ul">
            <item xml:id="i-AVJ2ZApiTRi3QwaWnVACz9">
              inrättat ett nationellt kunskapscenter för ensamkommande upp
              till 21 som arbetar med kunskapsspridning
            </item>
            <item xml:id="i-LjFnDZWVYAYc9toTZbotVF">
              satsat extra på traumavård för asylsökande och nyanlända, med
              särskilda satsningar till barn och unga
            </item>
            <item xml:id="i-34vsHeSdTDM9kyJ29k7BZm">
              gett kommunerna möjlighet att låta ensamkommande som fyllt 18
              år få bo kvar i kommunen under asylprocessen istället för att
              ryckas upp och flyttas till en annan kommun
            </item>
            <item xml:id="i-XafuY6vVhJGccyi55WDY8F">
              genomfört satsningar för att motverka hemlöshet bland unga vuxna
            </item>
            <item xml:id="i-Ag1ZHEypVg3iSqsVix8Qih">
              infört ersättning till kommunerna för att låta asylsökande som
              blivit 18 år få påbörja nationella program i gymnasiet under asyltiden
            </item>
            <item xml:id="i-EFopd4qG6EHk5cki6paYpH">
              och inte minst – drivit igenom en ny lag som ger uppemot 9 000
              ensamkommande som drabbats av orimligt långa handläggningstider
              och hunnit bli 18 år en ny chans till uppehållstillstånd.
            </item>
          </list>
          <p xml:id="i-E272spWd5pbQwqYVxWg7Rt">
            Fler insatser behövs för ensamkommande unga vuxna. Vi anser att
            Sverige bör ta ett ansvar för dem som kommer till Sverige som
            barn, fram till den dag de fyller 21 år. De stödinsatser som en
            ung person har påbörjat bör inte heller avslutas på grund av ett
            avslagsbeslut. Det är viktigt att de strukturer som finns runt
            den ensamkommande upprätthålls i möjligaste mån fram till den
            dagen personen lämnar landet.
          </p>
          <p xml:id="i-37qwm1RyZrzsV5hpFLdQKm">
            Vi behöver korta handläggningstiderna i asylprocessen, höja rättssäkerheten
            i asylprövningen och säkerställa att vi framöver har en mer medmänsklig
            migrations­lagstiftning så att de personer som har starka skäl
            att stanna i Sverige inte nekas uppehållstillstånd. Annars riskerar
            vi att öka problemen med ett framväxande skugg­samhälle där personer
            blir kvar i Sverige utan tillstånd. Miljöpartiet gick till val
            på att arbeta för humanism när den tillfälliga migrationslagstiftningen
            upphör. Vi vill säkra de grunder för uppehållstillstånd som gör
            det möjligt för den som är svårt sjuk eller särskilt utsatt att
            få stanna. Särskilt unga människor med stark anknytning till Sverige
            behöver få möjlighet att stanna i större utsträckning.
          </p>
        </div>
        <div type="motProposal" subtype="förslag">
          <head xml:id="i-4GeNgJZ5n4r7y1HjEeiqhg">
            Förslag till riksdagsbeslut
          </head>
          <list style="ol">
            <item xml:id="i-AErSAaJuMrDKhhUdkARvUB">
              Riksdagen ställer sig bakom det som anförs i motionen om kortare
              väntetider för ensamkommande barn och unga och tillkännager detta
              för regeringen.
            </item>
            <item xml:id="i-PZai7V6S64AG8DYDPA5zfF">
              Riksdagen ställer sig bakom det som anförs i motionen om en mer
              rättssäker asylprövning och tillkännager detta för regeringen.
            </item>
            <item xml:id="i-HuRHyrxGFAmwYuwJ2zMyr8">
              Riksdagen ställer sig bakom det som anförs i motionen om insatser
              mot psykisk ohälsa för asylsökande barn och unga och tillkännager
              detta för regeringen.
            </item>
            <item xml:id="i-FHxXtzVuB8YhgFu9JnSBHV">
              Riksdagen ställer sig bakom det som anförs i motionen om fullständig
              rätt till vård för asylsökande och papperslösa unga upp till 21
              år och tillkännager detta för regeringen.
            </item>
            <item xml:id="i-AJQDEtdVp5TAMgAiwtE2hE">
              Riksdagen ställer sig bakom det som anförs i motionen om en förbättrad
              boendesituation för ensamkommande barn och unga och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-KpFoacVudtwmVTyTuDgXSE" type="h1">
            Kortare väntetider
          </head>
          <p xml:id="i-HERckXXESN14mfJpZiGUHD">
            De senaste åren har ensamkommande barn och unga tvingats vänta
            extremt lång tid på att få besked på sina asylansökningar. Vissa
            har varit tvungna att vänta i flera år och många har fyllt 18
            år under tiden eller blivit uppskrivna i ålder genom rättsosäkra
            åldersbedömningar som genomförts flera år efter att de ansökt
            om asyl. EU-rättens maxgräns för hur lång tid ett besked på en
            asylansökan får ta är 15 månader. Denna gräns har överskridits
            i stor omfattning under de senaste åren i Sverige. Det är av största
            vikt att Migrationsverket får tillräckligt med resurser för att
            väntetiderna ska vara korta, samt för att upprätthålla en rättssäker
            prövning av individens asylskäl. Att korta handläggningstiderna
            leder i förlängningen till minskade kostnader i mottagandet och
            att ovissheten och de negativa konsekvenser det kan medföra för
            den sökandes psykiska hälsa minskar.
          </p>
          <p xml:id="i-877to1WUPvoCApqthj8UCP">
            Migrationsverket bör ges i uppdrag att prioritera asylansökningar
            från barn, för att förebygga den rättsförlust det innebär när
            personer som sökt asyl här som barn hinner bli 18 år innan de
            får sina beslut. Det bör också övervägas att ändra utlänningslagen
            så att det är den sökandes ålder vid ansökningstillfället istället
            för vid beslutstillfället som ska utgöra utgångspunkten för bedömningen
            av rätten till uppehållstillstånd. En sådan princip har EU-domstolen
            nyligen kommit fram till i bedömningen av rätten till familjeåterförening.
            Att utlänningslagen förtydligas i enlighet med domen är viktigt
            för att förhindra att en liknande situation som den vi sett under
            de senaste åren uppstår på nytt, där långa handläggningstider
            lett till att barn hunnit bli vuxna och därmed hamnat i ett sämre
            läge i förhållande till möjligheterna att beviljas uppehållstillstånd.
          </p>
          <head xml:id="i-9vrhKceN7ZZhTFiTV4Yt9y" type="h1">
            En mer rättssäker asylbedömning
          </head>
          <p xml:id="i-GRb4JzVRc61NGsjPFCHhxZ">
            De senaste åren har mycket kritik framkommit mot rättssäkerheten
            i asylprocessen. Det handlar om kvaliteten hos tolkar och handläggare,
            de medicinska åldersbedömningarna och konsekvenserna av den tillfälliga
            begränsningslagen. Miljöpartiet vill att en teknisk översyn görs
            av utlänningslagen i syfte att öka rättssäkerheten. Vi vill inrätta
            en oberoende granskningskommission för att granska och åtgärda
            bristerna gällande de medicinska åldersbedömningarna av asylsökande
            och vi vill arbeta för en mer med­mänsklig och rättssäker politik.
          </p>
          <head xml:id="i-LrgUx7p4zYxAgXtdDLaEqR" type="h1">
            Insatser mot psykisk ohälsa
          </head>
          <p xml:id="i-MThNFmGgHjg2VcjMced3rC">
            Många ensamkommande barn och unga mår oerhört dåligt. Att vara
            på flykt ensam som barn är en mycket utsatt situation. Ett problem
            som är särskilt angeläget att komma till rätta med är att rätten
            till vård minskar när den sökande fyller 18 år, från att som barn
            ha haft full rätt till vård på lika villkor som andra barn i Sverige
            till att bara ha rätt till vård som inte kan anstå. Färre rättigheter
            och vårdmöjligheter i kombination med ett negativt beslut på asylansökan
            och hemlöshet kan ske över en natt för ungdomarna. Miljöpartiet
            anser att övergången till vuxen ålder behöver mildras och inte
            vara så drastisk som nu. Vi vill därför att åldersgränsen för
            full rätt till vård ska höjas så att även unga vuxna asylsökande
            och papperslösa upp till 21 år omfattas av samma regler som idag
            gäller för barn. Detta är viktigt inte minst för att unga personer
            som är svårt sjuka eller lider av psykisk ohälsa inte ska behöva
            nekas påbörja eller tvingas avbryta sin behandling. Människors
            psykiska hälsa blir lidande och det får stora konsekvenser.
          </p>
          <head xml:id="i-CXNBJFPmMoZ2zmZdPnxYWC" type="h1">
            En förbättrad boendesituation
          </head>
          <p xml:id="i-CE2ZVptcZcP8BX4YsTvzaA">
            Ensamkommande ungdomar har under lång tid drabbats av omgjorda
            system, rätts­osäkra bedömningar, ändrade regler och absurda konsekvenser
            av praxisändringar. Ersättningssystemet för ensamkommande till
            kommuner behöver ändras. Enligt dagens regler övergår ansvaret
            för mottagandet av fd ensamkommande barn från kommunerna till
            Migrationsverket när den ensamkommande fyller 18 år. Detta leder
            ofta till att ensamkommande tvingas flytta från den kommun där
            han eller hon bor och går i skolan, har vänner och nätverk till
            ett anläggningsboende för vuxna i någon annan del av landet. Även
            om ensamkommande ungdomar fyller 18 år under asylprocessen eller
            blir uppskrivna i ålder bör kommuner få full ersättning och ha
            fullt ansvar för individens boende under hela asylprocessen. Regeringen
            bör också införa särskilda boenden för unga vuxna mellan 18–21
            år. Vi vill undvika storskaliga anläggningsboenden som är avskärmade
            från det svenska samhället och istället främja ett småskaligt
            mottagnings­system som är en integrerad del i samhället så att
            etableringen börjar så snabbt som möjligt.
          </p>
          <p xml:id="i-JSKw4eDZw2D9tdGVjW9W6n">
            Den 1 juni 2016 började en lagändring gälla som innebar att rätten
            till bistånd enligt LMA som regel upphör för vuxna asylsökande
            som fått ett beslut om avvisning eller utvisning som vunnit laga
            kraft. Förändringen har lett till ökad hemlöshet och stor utsatthet
            bland de asylsökande som fått avslag samtidigt som den försvårar
            återvändan­dearbetet då ansvariga myndigheter inte på samma sätt
            som tidigare har information om var de personer som ska avvisas
            eller utvisas befinner sig. Gränspolisen har till exempel i en
            rapport till regeringen uppgett att lagändringen gjort det svårare
            för dem att verk­ställa utvisningsbeslut eftersom polisen numera
            saknar information om var personen bor och har svårt att komma
            i kontakt med de personer som har ett beslut om att lämna Sverige.
          </p>
          <p xml:id="i-TNdn1CzCs5iSgSa9XoGm78">
            Röda Korset har följt upp lagändringen och kartlagt de humanitära
            konsekvenser som ändringen medfört. Rapporten genomfördes eftersom
            Röda Korset märkte av en markant ökning av antalet personer som
            vände sig till deras lokalföreningar runt om i landet för stöd
            och hjälp efter att ändringen trätt i kraft. De allra flesta som
            hörde av sig, ca 90 procent, efterfrågade mat. Ofta rör det sig
            om personer som har varit i Sverige i flera år. I drygt 30 procent
            av fallen uppgav personen en försämrad hälsa. De som förlorat
            rätten till bistånd har inte längre tillgång till mediciner som
            behövs för olika sjukdomar. Några exempel som nämns i rapporten
            är personer med cancer, hjärt­sjukdomar, diabetes, tarmsjukdomar,
            hiv eller som har stomiopererats. Drygt 80 procent av de personer
            som varit i kontakt med Röda Korset har dessutom uppgett att situa­tionen
            medfört en försämrad psykisk hälsa. Många uppger att det inte
            spelat någon roll att de har samarbetat med Migrationsverket gällande
            kontakter med hemlandets ambassad, id-handlingar mm, de blir ändå
            av med sitt boende och sin dagersättning. Röda Korset menar att
            konsekvenserna av ändringen i LMA inte har fått avsedd effekt
            för återvändandet. Istället innebär förändringen allvarliga humanitära
            konsekvenser för de enskilda, och för samhället i övrigt.
          </p>
          <p xml:id="i-3dmFzfqseJhLS7f9NfmJ9m">
            För en ungdom som fyller 18 år och som inte bor tillsammans med
            ett barn innebär förändringen av lagen att han eller hon inte
            längre har rätt till boende eller dagersättning från Migrationsverket
            efter ett slutgiltigt avslag på asylansökan. Många ungdomar har
            alltså hamnat på gatan, helt utan stöd, i samband med sin 18-årsdag.
            Våren efter att lagändringen började gälla förvärrades situationen
            ytterligare för de ungdomar som är kvar i Sverige efter att ha
            fått avslag på sin asylansökan då högsta förvaltnings­domstolen
            i en dom konstaterade att gruppen inte heller har rätt till bistånd
            från socialtjänsten vid akut nöd. Kommunen får dock bevilja bistånd
            och vilka regler som tillämpas skiljer sig mellan olika kommuner
            i landet. Dessa förändringar leder samman­taget till en väldigt
            stor utsatthet, som i sin tur utgör en risk för att ungdomar dras
            in i missbruk, rekryteras till kriminella gäng eller utnyttjas
            av skrupellösa arbetsgivare.
          </p>
          <p xml:id="i-NJsqTYtrkcbFGoUwEJmnNU">
            Lagändringen tillkom i ett ansträngt läge där åtgärden ansågs
            befogad för att kunna erbjuda tak över huvudet för dem som kom
            till landet och sökte asyl. Situationen är inte längre densamma.
            I Norge har man haft en motsvarande lag som man sedan dragit tillbaka
            eftersom man konstaterade att det ledde till hemlöshet och kriminalitet
            och inte alls gjorde återvändandearbetet bättre. Vi bör på samma
            sätt klara av att ta politiskt ansvar och ompröva beslutet i Sverige.
            Som ett första steg bör rätten till LMA inte dras in så fort en
            ungdom med avslag fyller 18 år. Det är inte rimligt att på sin
            18-årsdag hamna i hemlöshet. Vi måste förbättra situationen för
            de ungdomar som efter flera år på flykt och flera år i svenska
            skolor hamnar i en osäker och utsatt situation.
          </p>
        </div>
        <div type="motSignatures">
          <list>
            <item xml:id="i-5KiB5LVQzmohuQcMfg2iv5" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-MEVGnmEDqY1FcuQhpen8nj" who="i-DeptGBZtEQx7vKbsL6e4hX">
              Emma Hult (MP)
            </item>
            <item xml:id="i-Gc4PDChG1vrc8fH1vxsqeS" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
