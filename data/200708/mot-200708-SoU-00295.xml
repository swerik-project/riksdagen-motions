<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00295">
  <teiHeader>
    <fileDesc>
      <titleStmt>
        <title>Transpersoners rättigheter</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Transpersoners rättigheter</title>
          <idno type="rdwebb">GV02So295</idno>
          <rs type="number">So295</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So295/text</ref>
          <ref type="dokument_url_html">http://data.riksdagen.se/dokument/GV02So295</ref>
          <ref type="dokumentstatus_url_xml">http://data.riksdagen.se/dokumentstatus/GV02So295</ref>
          <ref type="doc">http://data.riksdagen.se/fil/DB72EEF0-03DB-44F5-B775-93CC90FA13AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5LPVLVVz1XjmSB8UrpZPER" type="signed"/>
        <correspContext corresp="i-5LPVLVVz1XjmSB8UrpZPER">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-A1gdUnd5y1V1Dtm4mrbw2U" type="referral">
          <date when="2007-10-16"/>
        </correspAction>
        <correspAction xml:id="i-YbvSnwbs1tgQMgsiH8SNeD" type="dismissal">
          <date when="2007-10-16"/>
        </correspAction>
        <correspAction xml:id="i-3S3WG5BT9HX4cRvEU6QwKi" type="numbering">
          <date when="2007-10-04"/>
        </correspAction>
        <correspAction xml:id="i-XHFmzd774DNbvzcbE76J7a" type="submission">
          <date when="2007-10-03"/>
        </correspAction>
        <correspAction xml:id="i-ANoRTMPKAU7WWcAX6jtaKr" type="transfer">
          <date when="2007-10-02"/>
        </correspAction>
        <correspAction xml:id="i-YWF5mg7FGC96PbVGRm3rMY" type="assigned"/>
        <correspContext corresp="i-YWF5mg7FGC96PbVGRm3rMY">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B5jRrWqALcYRKqbSGgGyVa" type="motBody">
        <div xml:id="i-9ocmxgGrBwjqFSdJx82Yhz" type="TOC">
          <head xml:id="i-HbRFDYdXXmTKth6UojEiSj">
            1 Innehållsförteckning
          </head>
          <list xml:id="i-YDy3VrEN25FTbKpYjg9Zrw">
            <item xml:id="i-LX3wsRz9reoPYtRzYoWnd9">
              2 Förslag till riksdagsbeslut 2
            </item>
            <item xml:id="i-NtJEVUta28HDHXYgDjXDac">
              3 Inledning 4
            </item>
            <item xml:id="i-41EU7q9PZbNRwpnZGXSJ8r">
              4 Hälso- och sjukvård 4
            </item>
            <item xml:id="i-Cza63Fc6iFxPmWdsgeRLd8">
              5 Könstillhörighetslagen 5
            </item>
            <item xml:id="i-F9upbG9UmSywA3SAr7mSA5">
              6 Åldersgränsen för rätt till behandling 5
            </item>
            <item xml:id="i-3PMiuE9zMp6XVnW3TVA8Mg">
              7 Kravet på sterilisering 6
            </item>
            <item xml:id="i-3cWf8wZsUKgyBGqzTermHR">
              8 Kravet på att sökanden ska vara ogift 7
            </item>
            <item xml:id="i-7VTH4zxU93G2niQorwUzyZ">
              9 Kravet på svenskt medborgarskap 7
            </item>
            <item xml:id="i-Wk9ZGdMYZ4MNjpkv8d2t2G">
              10 Personer som genomgått behandling utomlands 8
            </item>
            <item xml:id="i-6n9RXf63RV9rRddWJrvj7s">
              11 Namnlagen 8
            </item>
            <item xml:id="i-QBKn7gvUTpVhFhEzrEb5iK">
              12 Rätten att ändra intyg 9
            </item>
            <item xml:id="i-Mj95pVsM6tvqTQuPwaAvZ8">
              13 Asylsökande transpersoner 10
            </item>
            <item xml:id="i-XAS2YgXvvSrdxykFDYotjb">
              14 Grundläggande skydd mot diskriminering 10
            </item>
            <item xml:id="i-NGfNytCip2NmeNTM3Vrk2j">
              15 Diskriminering i arbetslivet 10
            </item>
            <item xml:id="i-LSXCcSTXNwZDsdtPscdLkr">
              16 Hatbrott mot transpersoner 11
            </item>
            <item xml:id="i-L9TqsvBZsEMcGJn9yXnzu4">
              17 Diskriminering 11
            </item>
            <item xml:id="i-BHX5Y9pLZXBif72Na7BAWy">
              18 Försvårande omständigheter 11
            </item>
            <item xml:id="i-5cWVmrbFhu4cj2Zjqz9KYK">
              19 Likabehandling inom universitet och högskolor 12
            </item>
            <item xml:id="i-4yLf4uDobPxz3uM823NJ4c">
              20 Likabehandling inom grundskola, gymnasieskola och komvux 12
            </item>
          </list>
        </div>
        <div xml:id="i-2kbNhTeA8HrTcXd1dmdLQp" type="motProposal" subtype="förslag">
          <head xml:id="i-GTKASQjASHG6MRWqznt4xt">
            2 Förslag till riksdagsbeslut
          </head>
          <list xml:id="i-PksSSK8Cgc3wa7RAyeq6Zc" style="ol">
            <item xml:id="i-Rzc8VQE2eUHYi351NJjc4h">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att 18-årsgränsen för fastställande av könstillhörighet
              ändras till en 16-årsgräns.
            </item>
            <item xml:id="i-TPMsKpd83zfSoJokogrSLB">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att om en patient är under 16 år ska en bedömning
              av rätten till tillstånd göras i det enskilda fallet.
            </item>
            <item xml:id="i-R6jtZAPU8616zsjAEL4bWD">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att det uttryckligen blir tillåtet för transsexuella
              att spara könsceller för eventuell framtida assisterad befruktning.
            </item>
            <item xml:id="i-MtASa21gXnMdPaPcfLzTgJ">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att kravet på att sökanden inte får vara gift
              eller registrerad partner tas bort.
            </item>
            <item xml:id="i-3dWiZnWk6xm7rF8D1HBVoN">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att kravet på att sökanden måste vara svensk
              medborgare tas bort.
            </item>
            <item xml:id="i-5WJ83HRndgXRFXPtj3yyCY">
              Riksdagen begär att regeringen lägger fram förslag till ändring
              i lagen (1972:119) om fastställande av könstillhörighet i vissa
              fall som innebär att de personer som har genomgått behandling
              för ändring av könstillhörighet utomlands får sin nya könstillhörighet
              erkänd i Sverige.
            </item>
            <item xml:id="i-DnUMRqsESRCz779UJp6ugQ">
              Riksdagen begär att regeringen lägger fram förslag till ändring
              av lagstiftningen som innebär att personer själva kan välja sitt
              förnamn oavsett könstillhörighet. 1
            </item>
            <item xml:id="i-Ckx6nmTk9LGhBvFbfPsn41">
              Riksdagen begär att regeringen lägger fram förslag till ändring
              av lagstiftningen som innebär att en person som har bytt namnidentitet
              eller personnummer kan få dessa uppgifter ändrade retroaktivt.
              1
            </item>
            <item xml:id="i-STMdG7xxJYMGXax1NYpKnL">
              Riksdagen begär att regeringen lägger fram förslag till ändring
              av lagstiftningen som innebär att könsidentitet ska omfattas av
              flyktingbegreppet. 2
            </item>
            <item xml:id="i-72VbNqDBtRb6Xg2j1Pb8Vy">
              Riksdagen begär att regeringen lägger fram förslag till ändring
              av lagstiftningen som innebär att könsidentitet ska omfattas av
              regeringsformens 1 kap. 2 § om att det allmänna ska motverka diskriminering.
              3
            </item>
            <item xml:id="i-X53vJG2xiR2L5McSJrZsfw">
              Riksdagen begär att regeringen lägger fram förslag till ändring
              som innebär att könsidentitet tas in som en diskrimineringsgrund
              i lagen (1999:133) om förbud mot diskriminering i arbetslivet
              på grund av sexuell läggning samt lagen (2003:307) om förbud mot
              diskriminering. 4
            </item>
            <item xml:id="i-LUxxJBKudvNsXJAGY2uGTc">
              Riksdagen begär att regeringen lägger fram förslag till ändring
              som innebär att transpersoner omfattas av 7 kap. 4 § elfte stycket
              tryckfrihetsförordningen om hets mot folkgrupp. 3
            </item>
            <item xml:id="i-6Gvj8Ekf1Dc4hRvvZEdo9x">
              Riksdagen begär att regeringen lägger fram förslag till ändring
              som innebär att könsidentitet omfattas av 16 kap. 8 § brottsbalken
              om hets mot folkgrupp. 5
            </item>
            <item xml:id="i-3uWJyfFP5yGqPhJQLbdo5G">
              Riksdagen begär att regeringen lägger fram förslag till ändring
              som innebär att könsidentitet omfattas av diskrimineringsförbudet
              för näringsidkare i 16 kap. 9 § brottsbalken. 5
            </item>
            <item xml:id="i-DX9LMgGzHsPxMFdJiEKSuE">
              Riksdagen begär att regeringen lägger fram förslag till ändring
              som innebär att könsidentitet räknas som försvårande omständighet
              enligt brottsbalken 29 kap. 2 § sjunde stycket. 5
            </item>
            <item xml:id="i-AFGUd4brKapsNvseXgQK9a">
              Riksdagen begär att regeringen lägger fram förslag till ändring
              som innebär att lagen (2001:1268) om likabehandling av studenter
              i högskolan även omfattar diskriminering på grund av könsidentitet.
              6
            </item>
            <item xml:id="i-12zpaZgZ7wF31WjgmGk2yy">
              Riksdagen begär att regeringen lägger fram förslag till ändring
              som innebär att lagen (2006:67) om förbud mot diskriminering och
              annan kränkande behandling av barn och elever även omfattar diskriminering
              på grund av könsidentitet. 6
            </item>
          </list>
          <p xml:id="i-TAijZbbRBmLsWpj2cbzTwR">
            1 Yrkandena 7 och 8 hänvisade till CU.
          </p>
          <p xml:id="i-BG6xwfrm8nqnwN8EaYEFoG">
            2 Yrkande 9 hänvisat till SfU.
          </p>
          <p xml:id="i-SpdLWHwVhoryWBuKCvAUAQ">
            3 Yrkandena 10 och 12 hänvisade till KU.
          </p>
          <p xml:id="i-2CF693Xum3fG94Lra24ZSG">
            4 Yrkande 11 hänvisat till AU.
          </p>
          <p xml:id="i-UPtSWUt51yb9fANiwVi3vC">
            5 Yrkandena 1315 hänvisade till JuU.
          </p>
          <p xml:id="i-RRbtjEv2B1FmGTD1JXizUc">
            6 Yrkandena 16 och 17 hänvisade till UbU.
          </p>
        </div>
        <div xml:id="i-4GQ1Ljs2JYCMHDvYZvqm4F" type="motContent">
          <head xml:id="i-TnbctdvEgPiCHVSTGczYgB" type="h1">
            3 Inledning
          </head>
          <p xml:id="i-4LewA7XWFSHpc31CJFPdLa">
            Vänsterpartiet verkar för ett samhälle där transpersoner kan
            förhålla sig lika självklart till sin könsidentitet som de personer
            vars könsidentitet överensstämmer med det biologiska könet gör
            till sin. I den här motionen presenterar vi förslag till åtgärder
            som syftar till att skapa ett rättvist och jämlikt samhälle för
            alla transpersoner.
          </p>
          <p xml:id="i-PFb1aB1biwhuR8p1zqTXCN">
            Med transpersoner brukar man avse transvestiter, transsexuella,
            intersexuella, dragkings/queens och andra personer som har en
            könsidentitet eller ett beteende som tidvis eller alltid skiljer
            sig från vad som utifrån stereotypa föreställningar anses om det
            biologiska könets koppling till identitet och personlighet. Det
            kan också vara individer som av omgivningen uppfattas ha eller
            ge uttryck för en avvikande könsidentitet, t.ex. genom att deras
            könsidentitetsuttryck tidvis eller alltid skiljer sig från normen
            för det kön som registrerats för dem vid födseln.
          </p>
          <p xml:id="i-W7rMuEPoX3iC4qB3nQxgkg">
            En persons könsidentitet har inget med personens sexuella läggning
            att göra. En transperson kan således vara homosexuell, bisexuell
            eller heterosexuell. För att synliggöra gruppen transpersoner
            har vi valt att presentera de krav som specifikt handlar om transpersoners
            livsvillkor i denna motion. Många frågor är dock gemensamma för
            transpersoner och homosexuella och bisexuella. Dessa frågor behandlas
            i vår motion HBT-personers rättigheter och livsvillkor (2007/08:So335).
          </p>
          <p xml:id="i-NjmpbYhkMmhm7KRURi6MV9">
            Våra förslag innebär inte att alla de frågor som är av intresse
            för skyddet av mänskliga rättigheter, oavsett könsidentitet kommer
            att avhandlas. Däremot anser vi att våra förslag kan utgöra en
            god grund för en politik med direkt inriktning på att främja de
            förutsättningar som är nödvändiga för att transpersoner ska kunna
            leva ett liv utifrån sina egna individuella förutsättningar, fria
            från det heteronormativa förtrycket.
          </p>
          <head xml:id="i-LmqMfdouQKuE3F8N19iTmL" type="h1">
            4 Hälso- och sjukvård
          </head>
          <p xml:id="i-9wKjUGJUfQwQnusRgyNjEU">
            Transsexualism är ett psykiskt tillstånd som i ICD-10 definieras
            som en önskan om att leva och bli accepterad som en medlem av
            det motsatta könet, ofta åtföljt av en känsla av obehag eller
            otillräcklighet med det egna anatomiska könet och en önskan om
            hormonell eller kirurgisk behandling för att kroppsligen likna
            det prefererade könet så mycket som möjligt (Socialstyrelsen,
            Klassifikation av sjukdomar och hälsoproblem 1997). Transsexualism
            är en sjukdom, och behandling ges inom den allmänna sjukförsäkringens
            ramar. Den enda verksamma behandlingen anses vara en medicinsk
            och kirurgisk könskorrigering (könsbytesoperation), vilket i Sverige
            också erbjuds ihop med ett byte av juridiskt kön.
          </p>
          <p xml:id="i-5p7gz2PH7zZnx2b8jFbD4X">
            För att komma i åtnjutande av den kirurgiska delen av behandlingen
            krävs i dag enligt lagen (1972:119) om fastställande av könstillhörighet
            i vissa fall att en ny juridisk könstillhörighet först fastslås.
            För att få denna nya könstillhörighet har Socialstyrelsens rättsliga
            råd som praxis att kräva ett läkarutlåtande av en psykiater som
            utrett patienten under en längre tid, i allmänhet kring två år.
            För de transsexuella patienter som behöver kirurgisk behandling
            krävs alltså först minst två års utredning inom psykiatrin.
          </p>
          <p xml:id="i-9Mgfz4byuqHrUb88pzxjpe">
            I hälso- och sjukvårdslagen fastslås att alla ska ha rätt till
            hälso- och sjukvård på lika villkor. Det innebär att behoven hos
            den enskilde patienten är styrande för de insatser som ska ges
            och att hinder för detta endast utgörs av begränsningar i det
            medicinska kunnandet, dvs. att bot eller lindring saknas. Vi anser
            att detta även måste gälla för transsexuella patienter.
          </p>
          <head xml:id="i-XWHxA7B3KWkC62zEAnmts3" type="h1">
            5 Könstillhörighetslagen
          </head>
          <p xml:id="i-NNaodhTXKV3hv2a6Xcw8pE">
            Lagen om fastställande av könstillhörighet i vissa fall reglerar
            hur ett byte av juridisk könstillhörighet går till för transsexuella
            och intersexuella personer. Intersexuella är de personer vars
            könstillhörighet inte omedelbart kan identifieras vid födseln.
            Lagen om fastställande av könstillhörighet reglerar under vilka
            förutsättningar könskorrigerande operationer av yttre och inre
            genitalier får ske. Att ett juridiskt byte skett, eller att sannolika
            skäl föreligger för att det ska ske i och med operationen, är
            ett krav för att tillstånd till kirurgisk behandling ska ges.
            Hormonbehandling, som vanligen är en kompletterande behandling,
            regleras inte i lagen. Lagen reglerar inte heller operationer
            som icke är könskorrigerande och andra behandlingar, såsom exempelvis
            struphuvudoperationer, epilering (hårborttagning) och röstträning.
          </p>
          <p xml:id="i-Lt9SScuRxtR9Y8f2mEKwTU">
            Lagen har i princip varit oförändrad sedan dess tillkomst och
            är på många områden otillräcklig och otidsenlig.
          </p>
          <p xml:id="i-Bq8p628j6L83Vtzu5LAkee">
            Vänsterpartiet tog tillsammans med den förra regeringen fram
            ett direktiv för översyn av lagen om fastställande av könstillhörighet
            i vissa fall (dir. 2006:8). Utredningen (SOU 2007:16) presenterades
            i mars 2007. Vi är i huvudsak nöjda med de förslag som presenteras
            i utredningen.
          </p>
          <head xml:id="i-WFnDhdNdbWQaDDSyxePJYZ" type="h1">
            6 Åldersgränsen för rätt till behandling
          </head>
          <p xml:id="i-5rS2ZSZ4FyqFhK5SuQHQN6">
            Enligt könstillhörighetslagen får fastställelse av könstillhörighet
            för en person som är transsexuell endast meddelas om sökanden
            har fyllt 18 år. Detta innebär att någon könskorrigerande operation
            inte kan utföras på en person som är under 18 år. Tillstånd får
            endast lämnas om det finns synnerliga skäl innan sökanden fyllt
            23 år. Enligt uppgift gör dock Rättsliga rådet regelmässigt untantag
            från 23-årsgränsen (SOU 2007:16 s. 161). 18-årsgränsen innebär
            att unga transsexuella tvingas genomgå puberteten i en kropp som
            upplevs som fel och främmande. Utredning och hormonbehandling
            enligt hälso- och sjukvårdslagen kan dock påbörjas innan personen
            fyllt 18 år. Möjligheterna till en lyckad övergång till det önskade
            könet ökar kraftigt om personen slipper genomgå puberteten i sitt
            biologiska kön (SOU 2007:16 s. 164).
          </p>
          <p xml:id="i-X4DoVfqSrU9y9mC6HmRSCU">
            För en person som är man-till-kvinna transsexuell (MTF) kan det
            innebära att hon slipper röstterapi, operationer av struphuvudet
            och plågsam epilering. För en kvinna-till-man-transsexuell (FTM)
            kan det innebära att brösten inte utvecklas helt och att han därigenom
            eventuellt slipper genomgå mastektomi (borttagande av brösten).
            Trots att utredaren är väl medveten om detta väljer utredaren
            ändå att föreslå att den nuvarande 18-årsgränsen ska kvarstå.
          </p>
          <p xml:id="i-LmELX7rCmgW5u8H8dhXLVS">
            Vänsterpartiet anser att åldersgränsen ska sänkas till 16 år.
            Om en patient är under 16 år ska en bedömning alltid göras i det
            enskilda fallet. Regeringen bör därför lägga fram förslag till
            ändring i lagen (1972:119) om fastställande av könstillhörighet
            i vissa fall som innebär att 18-årsgränsen för fastställande av
            könstillhörighet ändras till en 16-årsgräns samt att om en patient
            är under 16 år ska en bedömning av rätten till tillstånd göras
            i det enskilda fallet.
          </p>
          <head xml:id="i-KHoXbmdR1MtbkencSL4WfQ" type="h1">
            7 Kravet på sterilisering
          </head>
          <p xml:id="i-Gaw8GAxPcg2Me8v2knDwP6">
            I dag ställer könstillhörighetslagen krav på att den som ansöker
            om ändrad könstillhörighet ska vara steriliserad eller på annat
            sätt sakna fortplantningsförmåga. Det är dock möjligt för en person
            att spara könsceller innan hon eller han får sin könstillhörighet
            ändrad. Därefter skulle det vara teoretiskt möjligt att personen
            och hennes eller hans partner använder sig av de sparade könscellerna
            vid en assisterad befruktning.
          </p>
          <p xml:id="i-WBDSvJuf6CuDrM9aNEhRBZ">
            I dag hindrar dock Rättsliga rådets och förvaltningsdomstolarnas
            tolkning av steriliseringskravet denna möjlighet för en transsexuell
            person att bli förälder. För att uppfylla steriliseringkravet
            krävs alltså att den sökande inte har sparade könsceller som kan
            resultera i ett biologiskt barn (SOU 2007:16 s. 181).
          </p>
          <p xml:id="i-MideUuc3FxmzNe3hz74Hrs">
            Vi anser att det är oacceptabelt att transsexuella och intersexuella
            berövas möjligheten att bli biologiska föräldrar på det sätt som
            sker i dag. Denna tvångssterilisering bör därför upphävas.
          </p>
          <p xml:id="i-7tF9xS5QVpgoVxoTY52aZV">
            Utredningen föreslår att kravet på borttagande av könskörtlarna
            ska kvarstå för den person som vill ändra sin könstillhörighet.
            Utredaren noterar även att det torde vara mycket ovanligt att
            en transsexuell person vill behålla de könskörtlar som tillhör
            den gamla könstillhörigheten (SOU 2007:16 s. 183). Utredningen
            föreslår dock att det inte ska finnas något förbud mot att den
            som vill få könstillhörigheten ändrad har sparat sperma eller
            ägg i nedfryst skick för att eventuellt användas senare vid en
            assisterad befruktning. Vänsterpartiet anser att en förälders
            könstillhörighet och könsidentitet är fullständigt ovidkommande
            för förmågan att ta hand om ett barn. I likhet med utredningen
            ser vi därför inga skäl till att behålla dagens diskriminerande
            ordning.
          </p>
          <p xml:id="i-BAYhFoxDiU5MJULN3WVExc">
            Ett ytterligare problem som måste lösas är det faktum att dagens
            lagstiftning om assisterad befruktning endast tillåter donation
            av antingen sperma eller ägg, inte av båda sortens könsceller.
            Detta innebär att även om transsexuella får rätt att ändra könstillhörighet
            trots att de sparat könsceller har den FTM-transexuella man som
            önskar donera sina ägg till sin kvinnliga partner inte rätt till
            detta.
          </p>
          <p xml:id="i-V9836MjdC3pkEXn229Ft4f">
            Vi driver frågan om att det ska bli tillåtet för kvinnor att
            ta emot både ägg och sperma från donator (läs mer om assisterad
            befruktning i vår motion om HBT-personers rättigheter 2007/08:So335).
          </p>
          <p xml:id="i-Ts3qAB9UcUgQBUAYq5iz2d">
            Regeringen bör med hänvisning till ovanstående lägga fram förslag
            till ändring i lagen (1972:119) om fastställande av könstillhörighet
            i vissa fall som innebär att det uttryckligen blir tillåtet för
            transexuella att spara könsceller för eventuell framtida assisterad
            befruktning.
          </p>
          <head xml:id="i-KfGw2HmkdMPViTUAwjHDYS" type="h1">
            8 Kravet på att sökanden ska vara ogift
          </head>
          <p xml:id="i-CbWCTxHhRBSgWvhmPhKLwa">
            Ett könsbyte bara kan bara beviljas den person som inte lever
            i äktenskap eller i partnerskap. Därför tvingas de som är gifta
            eller registrerade partner och som önskar genomföra ett könsbyte
            till skilsmässa. Detta är oacceptabelt. Vid tiden för lagens tillkomst
            var partnerskapslagen ännu inte ens påtänkt, inga andra länder
            hade infört möjlighet till juridiskt könsbyte för transsexuella
            och intersexuella och attityderna mot dem som avvek från könsnormerna
            var mycket annorlunda jämfört med i dag.
          </p>
          <p xml:id="i-KKGJy5FpxNPmp3ny69CgTH">
            Utredningen föreslår att kravet på sökandens civilstånd ska tas
            bort. När personen beviljas ändrad könstillhörighet ska ett äktenskap
            omvandlas till ett registrerat partnerskap och vice versa efter
            att samtycke lämnats av sökandens maka/make/partner. Utredningen
            konstaterar även att frågan om omvandling av civilstånd bortfaller
            den dag könsneutrala äktenskap införs i Sverige (SOU 2007:16 s.
            193). Detta är självfallet den lösning vi helst förordar, men
            i väntan på en äktenskapslagstiftning som gäller lika för alla
            vill vi att den befintliga lagstiftningen ändras.
          </p>
          <p xml:id="i-PugnPJfHQXjqX6kWBEekpN">
            Regeringen bör därför återkomma med förslag till ändring i lagen
            (1972:119) om fastställande av könstillhörighet i vissa fall som
            innebär att kravet på att sökanden inte får vara gift eller registrerad
            partner tas bort.
          </p>
          <head xml:id="i-62YeFM3NZP3oPfdSfJwMJu" type="h1">
            9 Kravet på svenskt medborgarskap
          </head>
          <p xml:id="i-GuKJX2mweD45JLjxhEmwn7">
            I dag krävs att sökanden har svenskt medborgarskap för att tillstånd
            till ändrad könstillhörighet ska kunna meddelas. Motivet till
            denna reglering var oro över hur en person som fått sin könstillhöriget
            ändrad i Sverige skulle bemötas i sitt hemland om hon eller han
            återvände dit. Vidare fanns farhågor att Sverige skulle tvingas
            ta emot ett stort antal utländska medborgare som ville ändra sin
            könstillhörighet om inte kravet infördes.
          </p>
          <p xml:id="i-Je7EdKMQZMTiMk4UinU9wd">
            Utredningen om ändrad könstillhörighet (SOU 2007:16 s. 206) poängterar
            att den medicinska delen av byte av könstillhörighet är en sjukvårdsfråga
            och därför styrd av reglerna om utländska medborgares rätt till
            sjukvård i Sverige. Utredningen föreslår att tillstånd till ändrad
            könstillhörighet fortsättningsvis ska kunna meddelas även till
            den utländska medborgare som är bosatt i landet. Bosättningsbegreppet
            ska tolkas som i socialförsäkringslagen, dvs. att personen måste
            kunna antas vistas i landet i minst ett år framöver.
          </p>
          <p xml:id="i-VTtvzU87RZEmUxwttnYtqz">
            Vidare föreslår utredningen att hon eller han måste ha bott i
            Sverige under minst ett år i anslutning till att tillståndet utfärdas.
            Vänsterpartiet håller med utredaren om att det är dags att ta
            bort kravet på svenskt medborgarskap för att få tillstånd att
            ändra sin könstillhörighet. Regeringen bör därför återkomma med
            förslag till ändring i lagen (1972:119) om fastställande av könstillhörighet
            i vissa fall som innebär att kravet på att sökanden måste vara
            svensk medborgare tas bort.
          </p>
          <head xml:id="i-5p4oz9g5MKtbmcTzYPAZFi" type="h1">
            10 Personer som genomgått behandling utomlands
          </head>
          <p xml:id="i-AjNdoTUeLD9DdyLZrVyQsN">
            Utredningen om ändrad könstillhörighet (SOU 2007:16) har även
            sett över de särskilda problem som kan uppstå för de personer
            som genomgått behandling för könsbyte utomlands. Den nuvarande
            regeleringen innebär svårigheter för bl.a. svenska medborgare
            som fått behandling utomlands och som vill få sin nya könstillhörighet
            erkänd i Sverige. De har t.ex. inte kunnat få identitetshandlingar
            som stämmer med den nya könstillhörigheten, och det har även förekommit
            att svenska myndigheter krävt svenska läkarutlåtanden om att de
            diagnosticerats som transsexuella (SOU 2007:16 s. 211 ff).
          </p>
          <p xml:id="i-HL5ME1Lpyh97Hjd537htvN">
            Därför lägger utredningen (SOU 2007:16 s. 214) fram förslag om
            att den utländska medborgare som har ett lagakraftvunnet beslut
            om ändring av könstillhörighet ska få detta erkänt i Sverige utan
            att något särskilt beslut om fastställelse måste fattas. Den svenska
            medborgare som fått sin könstillhörighet ändrad enligt ett annat
            lands lagstiftning ska kunna få sin könstillhörighet ändrad i
            Sverige efter beslut av Rättsliga rådet. Den person som genomgått
            en könskorrigerande operation utomlands utan beslut ska också
            kunna ansöka om att få sin könstillhörighet ändrad hos Rättsliga
            rådet.
          </p>
          <p xml:id="i-VHzBeTGhKTLG1N4CZR3uwE">
            Eftersom dagens reglering innebär stora problem för de transsexuella
            kvinnor och män som har genomgått sina könskorrigerande operationer
            i ett annat land än Sverige anser vi att utredningens förslag
            bör genomföras.
          </p>
          <p xml:id="i-RFE515txsmzabbA5p3qNDL">
            Regeringen bör därför återkomma med förslag till ändring i lagen
            (1972:119) om fastställande av könstillhörighet i vissa fall som
            innebär att de personer som har genomgått behandling för ändring
            av könstillhörighet utomlands får sin nya könstillhörighet erkänd
            i Sverige.
          </p>
          <head xml:id="i-Es1TVixRd2EvJ2RVo3tp1L" type="h1">
            11 Namnlagen
          </head>
          <p xml:id="i-WZRJhpCXHmLucrkoZarAyr">
            Enligt 34 § namnlagen (1982:670) får som förnamn inte godkännas
            namn som kan väcka anstöt eller kan antas leda till obehag för
            den som skall bära det. Namn som av någon annan anledning uppenbarligen
            inte är lämpligt som förnamn får inte heller godkännas. I praxis
            har denna bestämmelse tolkats som att en person inte har rätt
            att byta till ett förnamn som inte stämmer överens med personens
            juridiska kön. Gällande lagstiftning leder därför till en särskild
            problematik för transpersoner. Den som väljer att leva vardagen
            i enlighet med sin upplevda könstillhörighet utan att genomgå
            kirurgisk behandling tillåts inte att välja ett namn som stämmer
            överens med den upplevda könstillhörigheten.
          </p>
          <p xml:id="i-9WVBDAoryYeZezHvTk2Dfb">
            Det finns enligt vår mening inga rimliga skäl att förbjuda personer
            att bära ett visst förnamn enbart för att det förknippas med det
            andra könet. Patent- och registreringsverket har en lista med
            könsneutrala namn som uppdateras kontinuerligt. På denna lista
            finns namn som t.ex. Camille, Andrea, Jasmin, Ali och Gabriele
            vilket tydligt visar att även namn som vi vanligtvis förknippar
            med det ena könet kan bäras av både kvinnor och män. Den principiella
            frågan om rätten att välja sitt eget namn påverkas självfallet
            inte av dessa könsneutrala förnamn som är tillgängliga för alla
            oavsett könstillhörighet. Att byta från manligt till kvinnligt
            förnamn, eller vice versa, är inget som görs av okynne. De nämnda
            begränsningarna i reglerna för förnamnsbyte minskar inte den stora
            allmänhetens valfrihet men upplevs som en stor begränsning av
            många transpersoner.
          </p>
          <p xml:id="i-Sd737YvNty1GFwnhDW1oQc">
            Namnlagen måste därför ändras så att myndiga personer ska kunna
            byta till ett förnamn de själva valt. Regeringen bör återkomma
            med förslag till ändring som innebär att personer själva kan välja
            sitt förnamn oavsett könstillhörighet.
          </p>
          <head xml:id="i-6BBRJorAPGKCsQtendESVp" type="h1">
            12 Rätten att ändra intyg
          </head>
          <p xml:id="i-33qK7p1tKoGJJs8goMsK9h">
            Det är ett problem för personer som t.ex. genomgått ett könsbyte
            att inte kunna få sin namnidentitet ändrad retroaktivt. Samma
            sak gäller även för de personer som av någon annan anledning ändrat
            namnidentitet eller personnummer. Problemet är särskilt stort
            när det gäller vissa handlingar såsom betyg, anställningsbevis
            och pass.
          </p>
          <p xml:id="i-M3THRRw4HfCbZhbnFagbEx">
            Det kan upplevas som svårt att gång på gång, t.ex. vid en anställningsintervju,
            behöva förklara varför man har bytt namn. Betyg och meriter skall
            inte fråntas legitimitet för att en person ändrat juridiskt kön.
            Frågan om retroaktiva ändringar av namnidentitet behandlades dessvärre
            aldrig inom ramen för utredningen om ändrad könstillhörighet.
          </p>
          <p xml:id="i-HdWqjC6vc6My8rRvuSp51U">
            Regeringen bör därför återkomma med förslag till ändring som
            innebär att en person som har bytt namnidentitet eller personnummer
            har rätt att få dessa uppgifter ändrade retroaktivt.
          </p>
          <head xml:id="i-3z8KCMTsK5PYEud7yWMMED" type="h1">
            13 Asylsökande transpersoner
          </head>
          <p xml:id="i-Vzn89A14TPuAiceZsHtVdT">
            Flyktingbegreppet i utlänningslagen har utvidgats till att inkludera
            kön och sexuell läggning. Dessvärre lämnas transpersoner fortfarande
            utanför, vilket leder till en betydande rättsosäkerhet för asylsökande
            transpersoner. Detta sker trots att många transpersoner lever
            under förföljelse i länder där deras könsidentitet är kriminaliserad
            och t.o.m kan innebära dödsstraff. Regeringen bör därför lägga
            fram förslag till ändring som innebär att könsidentitet omfattas
            av flyktingbegreppet.
          </p>
          <head xml:id="i-AFoTHQDWNmj8MUt1KXG7sv" type="h1">
            14 Grundläggande skydd mot diskriminering
          </head>
          <p xml:id="i-KZYiWqMikr3bviaBxMFpza">
            Det är en grundläggande mänsklig rättighet att inte behöva bli
            utsatt för diskriminerande lagstiftning på grund av könsidentitet.
            Den nyligen genomförda reformen i grundlagen om att det allmänna
            ska motverka diskriminering på grund av sexuell läggning är bra,
            men inte tillräcklig. För att kunna säkerställa alla människors
            rätt till respekt och lika behandling bör även transpersoner inkluderas.
            Regeringen bör därför lägga fram förslag till ändring som innebär
            att könsidentitet ska omfattas av regeringsformen 1 kap. 2 § om
            att det allmänna ska motverka diskriminering.
          </p>
          <head xml:id="i-SMJ8m7jKVb52rCjCjgJ2dG" type="h1">
            15 Diskriminering i arbetslivet
          </head>
          <p xml:id="i-5yC3TEDsxxxT5oNengmWhL">
            Lagen (1999:133) om förbud mot diskriminering i arbetslivet på
            grund av sexuell läggning inkluderar inte transpersoner. Lagstiftningen
            ger bara ett skydd mot diskriminering som har samband med sexuell
            läggning. Inte heller lag (2003:307) om förbud mot diskriminering
            som omfattar bl.a. arbetsförmedling och andra arbetsmarknadspolitiska
            insatser är tillämplig vid diskriminering på grund av könsidentitet.
            I Europaparlamentets Recommendation 117 (1989) On the condition
            of transsexuals och Resolution on discrimination against transsexuals
            rekommenderas ett tydligt lagstadgat förbud mot diskriminering
            av transsexuella i arbetslivet.
          </p>
          <p xml:id="i-VDSjEKdWgYZxwNhspT8Zmc">
            Frågor om diskriminering på grund av transidentitet ingår inte
            i HomO:s uppdrag att bevaka eftersom det har definierats som en
            fråga om könstillhörighet och inte om sexuell läggning. Sådana
            frågor faller i stället, när det gäller diskriminering i arbetslivet,
            inom Jämställdhetsombudsmannens ansvarsområde. Visserligen är
            sexuell läggning och könsidentitet olika begrepp, men inte desto
            mindre är begreppen näraliggande.
          </p>
          <p xml:id="i-WnZSS6x3Ng295i1v4bW2we">
            Diskrimineringskommittén har presenterat ett betänkande där även
            könsidentitet föreslås bli diskrimineringsgrund (SOU 2006:22).
          </p>
          <p xml:id="i-HvMe1yiddTQp4pmS8KgJeK">
            Regeringen bör därför snarast återkomma med förslag till ändring
            som innebär att könsidentitet tas in som en diskrimineringsgrund
            i lagen (1999:133) om förbud mot diskriminering i arbetslivet
            p.g.a. sexuell läggning samt lagen (2003:307) om förbud mot diskriminering.
          </p>
          <head xml:id="i-S92oEk9zYfLxoLBKGa2CzE" type="h1">
            16 Hatbrott mot transpersoner
          </head>
          <p xml:id="i-BejXeN1dVC3JiHrHRguxZL">
            Den 1 januari 2003 trädde lagändringar i brottsbalken och tryckfrihetsförordningen
            i kraft vilka innebär att bestämmelsen om hets mot folkgrupp även
            omfattar sexuell läggning. Eftersom könsidentitet fortfarande
            saknas står transpersoner i praktiken ännu skyddslösa. Vi vet
            dock att transpersoner som grupp ofta råkar ut för hatpropaganda
            och hatrelaterade våldsbrott. Detta är oacceptabelt och motiverar
            ytterligare begränsning av yttrandefriheten.
          </p>
          <p xml:id="i-J58YQgbZJ33Vy7F8RimA85">
            Regeringen bör därför återkomma med förslag till ändring som
            innebär att transpersoner ska omfattas av tryckfrihetsförordningens
            bestämmelse i 7 kap. 4 § 11 om hets mot folkgrupp.
          </p>
          <p xml:id="i-WM6ArE7YYzCWDHEns39mfL">
            Regeringen bör även lägga fram förslag till ändring som innebär
            att könsidentitet ska omfattas av 16 kap. 8 § brottsbalken om
            hets mot folkgrupp.
          </p>
          <head xml:id="i-7Nv87py9TDu2x3yUSnH5gU" type="h1">
            17 Diskriminering
          </head>
          <p xml:id="i-Fxcpj3M2q2LuRBtPsFp8f4">
            I 16 kap. 9 § brottsbalken finns ett förbud för näringsidkare
            att diskriminera en person på grund av hennes eller hans homosexuella
            läggning. Förbudet omfattar dock inte diskriminering på grund
            av könsidentitet.
          </p>
          <p xml:id="i-VEiEni8rBzhuwKuYix3kBs">
            Regeringen bör därför lägga fram förslag till ändring som innebär
            att könsidentitet ska omfattas av 16 kap. 9 § brottsbalken.
          </p>
          <head xml:id="i-K5fJSjszjhB616GBdfNn3L" type="h1">
            18 Försvårande omständigheter
          </head>
          <p xml:id="i-H4PxgoDksR7K3BdtcUCq4Y">
            Enligt brottsbalken är det en försvårande omständighet om motivet
            till ett brott varit att kränka en person, en folkgrupp eller
            en annan sådan grupp av personer på grund av ras, hudfärg, nationellt
            eller etniskt ursprung, trosbekännelse eller annan liknande omständighet.
            Sedan år 2002 gäller bestämmelsen även brott som begås på grund
            av offrets sexuella läggning. I bestämmelsen inkluderas fortfarande
            inte könsidentitet, vilket är mycket olyckligt med tanke på transpersoners
            utsatthet.
          </p>
          <p xml:id="i-86Z6JJNtRcHbhERCcpuN9R">
            Regeringen bör därför även lägga fram förslag till ändring som
            innebär att könsidentitet ska räknas som försvårande omständighet
            enligt brottsbalken 29 kap. 2 § sjunde stycket.
          </p>
          <head xml:id="i-U8ciYMhTkDZSH1cdGBB4Jk" type="h1">
            19 Likabehandling inom universitet och högskolor
          </head>
          <p xml:id="i-DLbBgWE9vrZb8LPiokap51">
            Lagen (2001:1286) om likabehandling av studenter i högskolan
            gäller sedan den 1 mars 2002 och har till ändamål att främja lika
            rättigheter för studenter samt att motverka diskriminering på
            grund av könstillhörighet, etnisk tillhörighet, religion eller
            annan trosuppfattning, sexuell läggning eller funktionshinder.
          </p>
          <p xml:id="i-GspZEu86AibW2gEih4g639">
            Lagen ålägger vidare högskolor och universitet att aktivt främja
            studenters lika rättigheter samt att förebygga och förhindra trakasserier
            på grund av sexuell läggning. Regeringen bör lägga fram förslag
            till ändring som innebär att lagen om likabehandling av studenter
            i högskolan även ska omfatta diskriminering på grund av könsidentitet.
          </p>
          <head xml:id="i-JPTMSMi2b9grZjPvJn7mJA" type="h1">
            20 Likabehandling inom grundskola, gymnasieskola och komvux
          </head>
          <p xml:id="i-J6m1HrM8RNA6pz1V5AiUEY">
            Lagen (2006:67) om förbud mot diskriminering och annan kränkande
            behandling av barn och elever trädde i kraft den 1 april 2006.
            Syftet med den nya lagen är att främja barns och elevers lika
            rättigheter i de verksamheter som omfattas av skollagen (1985:1100)
            samt motverka diskriminering på grund av kön, etnisk tillhörighet,
            religion eller annan trosuppfattning, sexuell läggning eller funktionshinder.
          </p>
          <p xml:id="i-XQFLYy1phDLtVKsWMfkVCB">
            Förskoleverksamhet, skolbarnomsorg, grund- och gymnasieskola
            samt vuxenutbildning omfattas av lagen. Lagen omfattar även de
            elever som mobbas eller kränks av andra elever eller av skolans
            personal. Det är mycket glädjande att sexuell läggning är en av
            diskrimineringsgrunderna i den nya lagen. Det är dock olyckligt
            att varken utredningen eller propositionen (SOU 2004:50, prop.
            2005/06:38) behandlat frågan om att könsidentitet på samma sätt
            bör utgöra en grund för diskriminering.
          </p>
          <p xml:id="i-91sT6MJxsopUVtc1VYWW4t">
            Regeringen bör därför lägga fram förslag till ändring som innebär
            att lagen om förbud mot diskriminering och annan kränkande behandling
            av barn och elever även ska omfatta diskriminering på grund av
            könsidentitet.
          </p>
        </div>
        <div xml:id="i-PJ5AoZnhCctAMHJ2fVysfP" type="signatureBlock">
          <list xml:id="i-BYVkT9Zv8p7hYvzeKpTRZY">
            <item xml:id="i-EKqdyWdXG5ipjPCJnXo7Ts" who="i-HpwkrkkrFd1MRPixHrr8q1" type="signature">
              Lars Ohly (v)
            </item>
            <item xml:id="i-543vWvVWDcbNYUgFKDLMnj" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-M8Z8Cvxaxn1bCg1KneQUd4" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-GCPtJTG3A2AgwnTFxoZ6Kr" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-5QCQeNiqXeHYGifcss45k8" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-2BDSGJmyh5SYMeXTfAHaV6" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-MK9RXBQ1dVY3ToqyEG6eYJ" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
