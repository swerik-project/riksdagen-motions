<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01020">
  <teiHeader>
    <fileDesc>
      <titleStmt>
        <title>De etiska nämnderna för djurförsök</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>De etiska nämnderna för djurförsök</title>
          <idno type="rdwebb">G7021020</idno>
          <rs type="number">1020</rs>
          <ref type="dokument_url_text">http://data.riksdagen.se/dokument/G7021020/text</ref>
          <ref type="dokument_url_html">http://data.riksdagen.se/dokument/G7021020</ref>
          <ref type="dokumentstatus_url_xml">http://data.riksdagen.se/dokumentstatus/G7021020</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XKnHJGcCcuwffxRX5ft6nF" type="signed"/>
        <correspContext corresp="i-XKnHJGcCcuwffxRX5ft6nF">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1020/mot_198384__1020-001.pdf"/>
      <fw xml:id="i-XD2dGDkNMFQ8y67vwYojJA">
        Motion 1983/84:1020
      </fw>
      <div xml:id="i-MFNfrcvGUfMhGuBTAhV5FY" type="motHeader">
        <div xml:id="i-Xf7Q31mNXUtSno8aLQVwma" type="motTitle"/>
        <div xml:id="i-YLHowwFdQpVqm6w3PGrncJ" type="motSubmissionInfo"/>
      </div>
      <div xml:id="i-RevBNSXiG5zSufGNhGVRLY" type="motBody">
        <div xml:id="i-GYu95c2gmHxiPYg8sW72Tn">
          <p xml:id="i-QRB2dVVnCUTiynYaKHiZY5">
            Kerstin Anér De etiska nämnderna för djurförsök
          </p>
          <p xml:id="i-BiofGNX3gzudBSs5m9RgyL">
            Lantbruksstyrelsen har att utfärda föreskrifter för de djurförsöksetiska
            nämnderna. Dessa nämnder har en mycket viktig funktion. De skall
            dels ge allmänheten insyn i hur djurförsöken utförs och efter
            vilka regler de sker. Dels skall de ge råd till försöksledarna
            om vilka försök som bör modifieras eller inte utföras alls. Dessa
            råd är avsedda att följas, det framgår alldeles tydligt av proposition
            och riksdagsbehandling. Det är alltså viktigt att dessa nämnder
            har en ändamålsenlig sammansättning och goda arbetsmöjligheter.
            Jag vill här framlägga några synpunkter på dessa nämnders uppgifter
            och arbetsvillkor. Jag vill då först understryka, att ”ändamålsenlig”
            i detta sammanhang inte kan betyda enbart att vara bra ur forskarnas
            synpunkt, dvs. ge dem så litet besvär som möjligt. Denna åsikt
            tycks finnas på vissa håll, inte minst hos en del ordförande i
            de etiska nämnderna. Detta är emellertid inte alls nämndernas
            uppgift. Deras uppgift är att se till att försöksdjuren plågas
            så litet som möjligt och helst inte alls. Skall detta ändamål
            uppfyllas, måste det finnas tillräckligt med ledamöter i nämnderna
            som med kraft och intresse går in för att se till djurens bästa.
            Vetenskapens bästa tar så många andra hand om. Det skulle inte
            behövas några etiska nämnder alls, om forskarna alltid och automatiskt
            undvek plågor för djuren. Men så är inte fallet. Erfarenheten
            från de etiska nämndernas hittillsvarande verksamhet visar tvärtom
            otvetydigt att det är lekmännen och särskilt de som representerar
            Nordiska Samfundet mot Plågsamma Djurförsök som får lov att ta
            initiativ för att göra experimenten mindre plågsamma. Ofta lyckas
            detta. Men vid andra tillfällen har de stora svårigheter att få
            nämnderna att lyssna på de djuretiska synpunkterna. Jag vill här
            göra en jämförelse med en annan äldre form av etisk nämnd, nämligen
            den som ser till att experiment på människor utförs på godtagbart
            sätt. I dessa etiska nämnder sitter alltid lekmän, fast inte särskilt
            många. Det är emellertid praxis i de humanetiska nämnderna, att
            om en enda ledamot är emot experimentet, blir det inte av. Utan
            några lagbestämmelser eller förordningar har alltså lekmännen
            (och alla andra ledamöter) i praktiken personligt veto. Man kan
            fråga sig hur det kan komma sig att detta går så friktionsfritt
            till, medan det är ständiga friktioner i de djuretiska nämnderna
            och de lekmän som vill tillgodose djurens intressen får en så
            besvärlig roll. Ett enkelt svar är naturligtvis att det finns
            fler som kan identifiera sig med en mänsklig patients
          </p>
          <pb facs="riksdagen-motions-pdf/data/198384/mot_198384__1020/mot_198384__1020-002.pdf"/>
          <fw xml:id="i-XHGE9oGuCTxg6Pe5fJzonZ">
            Mot. 1983/84:1020 6
          </fw>
          <p xml:id="i-EsbAdT52pZtUJs82nBX16c">
            lidanden och faror än med ett djurs. Man får vidare mycket ofta
            höra från forskare och myndigheter, att en väsentlig del av de
            vetenskapliga framsteg som gjorts de senaste 50 eller 100 åren
            (siffran kan variera), skulle varit omöjliga om djurförsök varit
            förbjudna. Om nu försök på människor varit tillåtna i lika hög
            grad som djurförsöken under samma tid, kunde man naturligtvis
            med exakt samma logik säga: Vi kan inte avstå från människoförsök
            — se så många utmärkta medicinska framsteg som blivit möjliga
            endast tack vare dem! Djuren har dock ett visst skydd i lagen,
            och det finns en hel del människor som är villiga att arbeta och
            ta på sig obehag för att försvara dem. Frågan är då, om de etiska
            nämndernas sammansättning och arbetsformer skall underlätta detta
            arbete, eller försvåra det. För min del är svaret klart: De etiska
            nämnderna är till för djuren, inte för forskarna, och djurens
            intressen måste vara väl och tydligt företrädda i dem. Krav som
            följer av detta är: Alla försök utom sådana där djuren enbart
            bedövas och dödas, för att man skall kunna ta ut organ ur dem,
            skall göras till föremål för etisk prövning, om vilken ansökan
            skall ske. Nämndernas ledamöter får ej vara för få. Man kan eventuellt
            tänka sig någon reduktion i förhållande till dagens antal (omkr.
            30-40 ledamöter) men inte så långt som till enbart 9 av alla kategorier
            tillsammans. Det är svårt nog för ledamöterna att ändå hinna något
            så när sätta sig in i ärendena — som t. ex. i Göteborg uppgår
            till omkring 50 000 djur årligen, i Stockholm minst 150 000 djur
            årligen. Det blir för den skull inte fler ledamöter som är närvarande
            vid sammanträdena och eventuellt skall ha arvode, utom vid plenarsammanträ-
            dena som hittills endast har varit två per år och inte särskilt
            väl besökta. Det är väsentligt att antalet plenarsammanträden
            per år är fastlagt. Annars är risken att de kommer alltför sällan
            och blir en ren formalitet. En risk med att ha för få ledamöter
            är att det då blir lättare att utesluta från de tre olika grupperna
            dels representanter för Nordiska Samfundet mot Plågsamma Djurförsök,
            den största av de tre djurskyddsföreningarna och den enda som
            målmedvetet arbetar just för de ändamål som de etiska nämnderna
            är till för; dels forskare som ägnar sig åt alternativa metoder
            till djurförsök. Avsikten med inrättandet av de etiska nämnderna
            var från regering och riksdag att bättre skydda försöksdjuren.
            Det är väsentligt att detta får fortsätta och utvecklas. Det är
            ingalunda meningen att nämnderna skall vara ett forum för prat
            där ingenting händer. Det är heller ingalunda ett självändamål
            att inga konflikter skall förekomma i dessa nämnder och inga verkliga
            diskussioner föras. Observera jämförelsen med de humanetiska nämnderna,
            som ovan nämnts. Med hänvisning till ovanstående hemställer jag
            att riksdagen begär att regeringen uppdrar åt lantbruksstyrelsen
            att utfärda föreskrifter för de djurförsöksetiska nämnderna där
          </p>
          <pb facs="riksdagen-motions-pdf/data/198384/mot_198384__1020/mot_198384__1020-003.pdf"/>
          <fw xml:id="i-FiBPniyvSPXfZ3QGwr8iso">
            Mot. 1983/84:1020 2
          </fw>
          <p xml:id="i-2RbN3Wd1dTFSig3iAxZrjC">
            ovanstående krav tillgodoses, nämligen
          </p>
          <p xml:id="i-MN2UMj1GwFk7xEd5YAAXCi">
            a) att antalet ledamöter ej reduceras med mer än hälften från
            nuvarande antal
          </p>
          <p xml:id="i-YaLadFdeK7X4hn5hSnwXTP">
            b) att ansökan, ej anmälan, av försöken skall vara normen c)
            att nämndens plenarsammanträden fastläggs till minst två per år
            d) att plats bereds i nämnderna åt företrädare för djurskyddsorga-
            nisationer enligt ovan som verkligen arbetar för försöksdjurens
            väl e) att plats bereds åt forskare med egen erfarenhet och intresse
            för alternativa experimentmetoder.
          </p>
          <p xml:id="i-EVNGoLrxVFY4ktPAGeaoYy" type="date">
            Stockholm den 23 januari 1984
          </p>
          <p xml:id="i-NH66eqJt6ut5yrVrcvAuNZ">
            KERSTIN ANÉR (fp)
          </p>
        </div>
      </div>
    </body>
  </text>
</TEI>
