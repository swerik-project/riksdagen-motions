<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00649">
  <teiHeader>
    <fileDesc>
      <titleStmt>
        <title>om godtrosförvärv av stöldgods</title>
        <author>av herr Jan Bergqvist i Göteborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om godtrosförvärv av stöldgods</title>
          <idno type="rdwebb">G002649</idno>
          <rs type="number">649</rs>
          <ref type="dokument_url_text">http://data.riksdagen.se/dokument/G002649/text</ref>
          <ref type="dokument_url_html">http://data.riksdagen.se/dokument/G002649</ref>
          <ref type="dokumentstatus_url_xml">http://data.riksdagen.se/dokumentstatus/G002649</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction xml:id="i-FP5gvmYkXCAKNaZpAwbTKe" type="signed"/>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__649/mot_197677__649-001.pdf"/>
      <fw xml:id="i-NdU8nhetXHbRv9mvo5ZCjg">
        Motion 1976/77: 649
      </fw>
      <div xml:id="i-DecsPFjp7yd6izQGN5v1H9" type="motHeader">
        <div xml:id="i-AxjDYzxsg95kpvUtvRBHPZ" type="motTitle"/>
        <div xml:id="i-Ct7qpeLBUvnDvzL1WdWQmp" type="motSubmissionInfo"/>
      </div>
      <div xml:id="i-R4rhmfVHgKzp91X4okdmGV" type="motBody">
        <div xml:id="i-Ksv5VSR8GGoVYKmCecyiz3">
          <p xml:id="i-T9DULgbbnhjbuaGsuKxKzU">
            av herr Jan Bergqvist i Göteborg om godtrosförvärv av stöldgods
          </p>
          <p xml:id="i-YPFHVE9U7tGXGT8DroNjqQ">
            Bild ur verkligheten:
          </p>
          <p xml:id="i-JjYrSevvxFrcFtdsD1NAy9">
            Natten mellan den 3 och 4 september 1975 bröt sig ett par tjuvar
            (en man och en kvinna) in i min bil, stående i låst och bevakat
            storgarage, och stal bl.a. min TV-apparat. Efter 14 dagar påträffade
            polisen TV:n i en bytesaffär, som köpt den för 1700 kr. av en
            person, vilken legitimerat sig med pass. Ett par månader senare
            greps tjuvarna. Man skulle nu kunna tro att ordningen var återställd:
            Tjuvarna fast, stöld- godset återfunnet och den bestulne åtminstone
            delvis gottgjord genom att han kunde återfå sin TV-apparat. Men
            så fungerar inte den svenska rättvisan. Jag blev tvungen att köpa
            tillbaka min stulna egendom därför att bytesaffären i fråga förvärvat
            den som det heter ”i god tro”. Jag ställer mig fullständigt oförstående
            till det rättvisa i detta förfarande. Hur jag än försöker kan
            jag inte begripa hur en sak, som jag äger, genom en stöld inte
            längre är min egendom. Trots att stölden är uppklarad och stöldgodset
            klart dokumenterat som mitt, frånhänds jag rätten till det.
          </p>
          <p xml:id="i-Wa1TXr6gnuUE3ko5oKHWrF">
            Rättsreglerna som gäller när någon i god tro köper en stulen
            vara går i vårt land tillbaka på gamla tankegångar. Dessa vann
            insteg i Sverige under första delen av 1800-talet. I samband med
            att man då stiftade civillagar fördes en intensiv diskussion om
            reglerna vid godtrosförvärv av stöldgods. Affärsmännen fick därvid
            gehör för sitt intresse av livlig handel och va- ruomsättning.
            Steg för steg började man i rättsväsendet godta tanken att den
            rätte ägaren till något som stulits inte skulle ha en självklar
            rätt mot dem som i god tro köpt det stulna. Åren 1854 och 1855
            avgjorde högsta domstolen två fall som gällde tvister mellan rätta
            ägare och köpare som på marknad i god tro köpt stulna hästar.
            I båda fallen fick ägarna rätt att få tillbaka sina hästar men
            bara mot lösen. Sedan dess har alla liknande rättsfall följt den
            av högsta domstolen anvisade vägen. I övriga nordiska länder tar
            lagen däremot mera hänsyn till den rätte ägarens intresse. År
            1959 tog man i Nordiska rådet upp kravet på mera enhetliga regler
            på detta område. Därefter tillkallades i Danmark, Finland, Norge
            och Sverige särskilda sakkunniga med uppdrag att om möjligt föreslå
            lagändringar i riktning mot rättslikhet. År 1965 var utredningsarbetet
            klart. I Danmark, Finland och Sverige pre- senterades förslag
            till nya lagtexter. Den svenska utredningen överensstämde
          </p>
          <pb facs="riksdagen-motions-pdf/data/197677/mot_197677__649/mot_197677__649-002.pdf"/>
          <fw xml:id="i-FfYnzgQeBhrqbyZ59jBvVM">
            Mot. 1976/77:649 12
          </fw>
          <p xml:id="i-HTxULU3HNxn1KFEWNiJJDp">
            i stort sett med den danska och finska. Huvudregeln var att den
            som i god tro köper en vara får full äganderätt. Men en speciell
            regel gäller för det fall att den ursprunglige ägaren förlorat
            sin egendom genom stöld eller rån. Då krävs att köparen skall
            kunna visa att han med skälig noggrannhet undersökt hur säljaren
            kommit över varan. (Dock gäller huvudregeln, om man köper på offentlig
            auktion eller från yrkesmässig försäljare med fast affärsställe,
            såvida det inre finns anledning till misstanke). I Sverige mötte
            den nya särregeln för stöldgods kritik från många re- missinstanser,
            som inte ville ge den rätte ägaren en starkare ställning. I Danmark
            och Finland motsatte sig också en stark opinion en nordisk kom-
            promiss. Men i dessa länder var det därför att man inte ville
            gå med på en försämring för den ursprunglige ägaren. I vart och
            ett av länderna ten- derade alltså opinionerna att stödja där
            gällande rätt. I Sverige avskrev justitiedepartementet frågan
            om lagändring år 1973. År 1974 behandlades en riksdagsmotion som
            krävde ändring i lagstiftning och rättspraxis när ”stöldgodset
            regelmässigt försäljes på ställen där legala affärer av detta
            slag vanligen inte förekommer”. Lagutskottet framhöll där- vid:
            ”Med hänsyn till motståndet hos de svenska remissmyndigheterna
            mot lagändringar på förevarande rättsområde och då godtroskraven
            under senare år i rättspraxis genomgått en skärpning i sådan riktning
            som förordas i motionen, anser utskottet att det nu inte är aktuellt
            att på nytt ta upp den av motionären berörda frågan till närmare
            övervägande.” Det kan ifrågasättas om de nuvarande reglerna verkligen
            ger den rimligaste och mest rättvisa avvägningen mellan de motstridande
            intressen som gör sig gällande vid godtrosförvärv av stöldgods.
            En viss justering av de svenska lagreglerna i riktning mot vad
            som gäller i övriga nordiska länder kan inte anses orimlig. Med
            stöd av vad som anförts hemställer jag att riksdagen hos regeringen
            begär en översyn av reglerna för god- trosförvärv av stöldgods.
          </p>
          <p xml:id="i-93ZHdHSqWcRaJC7PZCQfdB" type="date">
            Stockholm den 26 januari 1977
          </p>
          <p xml:id="i-KaCXUhU6cvZ7iuJUPxSbCZ" type="signatureBlock">
            JAN BERGQVIST i Göteborg
          </p>
        </div>
      </div>
    </body>
  </text>
</TEI>
