<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-00487">
  <teiHeader>
    <fileDesc>
      <titleStmt>
        <title>Skatteverkets inriktning 2018</title>
        <author corresp="i-RMyMvNY8rQGcpLy854czaK i-45Ku79yUMEXGE2zwpUReMK">av Olle Felten och David Lång (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:487 av Olle Felten och David Lång (båda SD)</title>
          <idno type="rdwebb">H502487</idno>
          <rs type="number">487</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H502487/text</ref>
          <ref type="dokument_url_html">http://data.riksdagen.se/dokument/H502487</ref>
          <ref type="dokumentstatus_url_xml">http://data.riksdagen.se/dokumentstatus/H502487</ref>
          <ref type="docx">http://data.riksdagen.se/fil/FDE18821-5380-486A-917E-C5FFDDB4A775</ref>
          <ref type="pdf">http://data.riksdagen.se/fil/F2CCCBB2-18A1-4D25-8864-C6A31F66DF79</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NAJ1mJoLUx8jfz4H8cP6vB" type="signed"/>
        <correspContext corresp="i-NAJ1mJoLUx8jfz4H8cP6vB">
          <note type="signatory" corresp="i-RMyMvNY8rQGcpLy854czaK"/>
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction xml:id="i-JMhdUzErHTpYpwYC2XtwBD" type="submitted">
          <date when="2017-09-29"/>
          <time when="09:42:34"/>
        </correspAction>
        <correspAction xml:id="i-UDakhGc1yo2PnZNvHoEUTT" type="reviewed">
          <date when="2017-09-29"/>
          <time when="12:11:01"/>
        </correspAction>
        <correspAction xml:id="i-8wpxAkHeh1RpVTjKj8GmTS" type="referred">
          <date when="2017-10-13"/>
        </correspAction>
        <correspAction xml:id="i-6WyChW7qnRCMp6ZsxPFh7b" type="assigned">
          <date when="2017-11-29"/>
          <time when="17:22:03"/>
        </correspAction>
        <correspContext corresp="i-6WyChW7qnRCMp6ZsxPFh7b">
          <ref type="assignedTo">Skatteutskottet</ref>
        </correspContext>
        <correspAction xml:id="i-7WB1Go2PZv1Uy7fbmJNFch" type="behandlas_i"/>
        <correspContext corresp="i-7WB1Go2PZv1Uy7fbmJNFch">
          <ref type="uppgift">2017/18:SkU1</ref>
          <ref type="ref_dok_id">H501SkU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HDL1cwim9pVXqQWjShP6Qr" type="motHeader">
        <div xml:id="i-4JeRknNr7Jh1RoYiE2KjhY" type="motTitle">
          Motion till riksdagen 2017/18:487 av Olle Felten och David Lång
          (båda SD) Skatteverkets inriktning 2018
        </div>
      </div>
      <div xml:id="i-KWSt3KAi2d1FdEhjmFk9qP" type="motBody">
        <div xml:id="i-NpYCdJ4ehj6KtYF2XACTWk" type="motProposal" subtype="förslag">
          <head xml:id="i-6fEmQXaU8PBDsQcyDpYUNQ">
            Förslag till riksdagsbeslut
          </head>
          <list xml:id="i-HU21mxJMcW2TSwZTiKyAc2" style="ol">
            <item xml:id="i-A2CkZUpddKxDWK5GhBhuuL">
              Riksdagen ställer sig bakom det som anförs i motionen om ett
              tydligare fokus på utveckling av skatteavtal och tillkännager
              detta för regeringen.
            </item>
            <item xml:id="i-7DzphkQCyc2dd47k7iTzvY">
              Riksdagen ställer sig bakom det som anförs i motionen om att
              inrikta Sveriges arbete mot skatteundandragande och vinstförflyttning
              mot globala insatser inom ramen för OECD-arbetet och tillkännager
              detta för regeringen.
            </item>
            <item xml:id="i-N6KXMptf7xNd1mhrvKnKxx">
              Riksdagen ställer sig bakom det som anförs i motionen om att
              säkerställa finansieringen av trygghet och välfärd och tillkännager
              detta för regeringen.
            </item>
            <item xml:id="i-9pokGGJrswsTz7iWaBgT2M">
              Riksdagen ställer sig bakom det som anförs i motionen om att
              utveckla ett företagsvänligt myndighetsförfarande och tillkännager
              detta för regeringen.
            </item>
            <item xml:id="i-ygDfujfTGS3QRy8HDbeVA">
              Riksdagen ställer sig bakom det som anförs i motionen om att
              intensifiera arbetet med regelförenkling och tillkännager detta
              för regeringen.
            </item>
            <item xml:id="i-5HtkncpWzYzwmTZWW6ySNE">
              Riksdagen ställer sig bakom det som anförs i motionen om ordning
              och reda i folkbokföringen samt fler skattekontroller och tillkännager
              detta för regeringen.
            </item>
          </list>
        </div>
        <div xml:id="i-PLc8YKU1aRuNpK3QyMqf2k" type="motContent">
          <head xml:id="i-HK6tkmK3xBWvkwV3tgxEC1" type="h2">
            Motivering
          </head>
          <p xml:id="i-HBTqunCXVbucQpoeEFZ8hu">
            Myndigheten Skatteverket hanterar i första hand skatteärenden
            med inriktning på service och indrivning av skatter, men har ett
            flertal andra uppdrag. Utformningen och inriktning av myndighetens
            verksamhet har betydelse för samhällsutvecklingen i dessa avseenden.
            Sverigedemokraternas politiska inriktning för myndigheten Skatteverket
            utgår ifrån ett utvecklingsarbete inom följande områden:
          </p>
          <list xml:id="i-GapuQRZAhvqLqkzPzszF5V" style="ol">
            <item xml:id="i-FevB8MoGpDPstErkTamjCr">
              Internationella skatteavtal och bekämpning av skattebrott
            </item>
            <item xml:id="i-SdJiAGqTJ58JbcwRnzp1rf">
              Säkra finansieringen av välfärd och trygghet
            </item>
            <item xml:id="i-NkvvzEUeE8ci61CTkVir4f">
              Utveckla ett företagsvänligt myndighetsförfarande
            </item>
            <item xml:id="i-EBkF1csAEjj9UFKuBCeQ4A">
              Intensifiera arbetet med regelförenkling
            </item>
            <item xml:id="i-PxmMVasrNHLnV6PpEu7zZb">
              Ordning och reda i folkbokföringen och fler skattekontroller
            </item>
          </list>
          <head xml:id="i-7R2ss8AXL6WsMUqDD4yS4K" type="h2">
            Internationella skatteavtal och bekämpning av skattebrott
          </head>
          <p xml:id="i-RBeB8F5Jh1o7BPbCkqj2uL">
            Skatteverket arbetar med flera internationella samarbetsprojekt
            för skatteavtal. Några av dem har en mellanstatlig karaktär. Vi
            vill prioritera arbetet med de bilaterala skatteavtalen i syfte
            att upprätthålla och stärka svensk exportkonkurrens som är en
            viktig faktor för svensk industri med avseende på sysselsättningen
            i Sverige.
          </p>
          <p xml:id="i-T8WRz24g8WUBJ34yXkDR1b">
            En viktig uppgift för Skatteverket är att motverka och bekämpa
            brottslighet inom sitt ansvarsområde och i samverkan med andra
            myndigheter. Problemen med skatteflykt och skatteundandragande
            har expanderat i takt med globaliseringen, enligt OECD. Nya möjligheter
            till aktiva arrangemang som syftar till att minimera skatteinbetalningen
            har etablerats efter hand som förutsättningarna för detta har
            utvecklats. Detta är viktiga områden som våra myndigheter måste
            utveckla sin kompetens inom och arbeta aktivt inom ramen för OECD:s
            anti-BEPS-åtgärder för att se till att Sverige ligger i framkant
            i de internationella samarbetsprojekten på detta område. Vi är
            positiva till att Sverige agerar för ett brett internationellt
            samarbete, inom ramen för OECD´s arbete med motåtgärder mot BEPS.
          </p>
          <head xml:id="i-5teUpQyQaWahDAfXzfijut" type="h2">
            Säkerställ finansieringen av trygghet och välfärd
          </head>
          <p xml:id="i-Ubd1jt2Jh6o2f3wiWVnnwK">
            Många tar för givet att trygghet och välfärd finns där när de
            behöver den, men det finns en risk med den inställningen. Tryggheten
            och välfärden finansieras av skatter och avgifter och skulle underlaget
            för finansieringen försämras, så är det inte längre självklart
            att kunna ta detta för givet.
          </p>
          <p xml:id="i-3ER5exkp2WfNV9xukUj6H4">
            För att säkerställa finansieringen av trygghet och välfärden
            behöver vi arbeta med flera strategiska angreppssätt. Dels behöver
            vi långsiktigt fortsätta upprätthålla nollvisionen för skattefelet,
            det vill säga skillnaden mellan förväntat inbetald skatt och faktiskt
            inbetald skatt. Vidare behöver vi utvärdera utvecklingen av skattemoralen
            i samhället. Det behövs en kontinuerlig utvärdering av skattesystemet
            och om detta verkar för en god skattemoral.
          </p>
          <p xml:id="i-HKEg4n9gfzFxhhjQN1QM82">
            Under de senaste åren har antalet skattebrott inom Sverige minskat
            vilket är glädjande, men det finns fortfarande utrymme att förbättra
            detta i avsikten att nå nollvisionen för skattefelet. Sverigedemokraterna
            vill därför satsa mer resurser på fördjupade och mer sofistikerade
            processer för skattekontroller för att stävja skattebrott i Sverige.
            Genom minskat antal skattebrott tryggar vi finansieringen av välfärden
            och tryggheten.
          </p>
          <head xml:id="i-Q6jfRUcv9rvvdcuNgot9W3" type="h2">
            Utveckla ett företagsvänligt myndighetsförfarande
          </head>
          <p xml:id="i-Y9AbZBJUXAezRhXRoBPH39">
            Svenska företag är verksamma under förutsättningar som omgärdas
            av skatter, regelverk och administrativa förfaranderegler samt
            annat som påverkar deras vardag. Myndigheterna som hanterar dessa
            frågor kan på flera sätt genom sina förfaranden gentemot företagen
            skapa förutsättningar för att underlätta redovisning och inbetalning
            av skatter och avgifter och därmed bidra till en situation som
            främjar en positiv sysselsättningsutveckling.
          </p>
          <p xml:id="i-29gN9Mn148zAYM4JpBheFE">
            De mindre företagen i Sverige har inte alltid behandlas så väl
            som de förtjänar av myndigheter. De myndigheter som verkar inom
            ramen för utgiftsområde 3 har en svår uppgift i att dels ge service
            till företag i olika situationer och dels hantera myndighetsutövning
            som kan uppfattas som motvikt mot det första ansvaret. Det är
            därför viktigt att de verktyg som har karaktären av bestraffningar
            hanteras i enlighet med ett sunt rättstänkande. Vår uppfattning
            är att dessa olika uppgifter ger myndigheterna en särställning
            som bör utvecklas ur ett rättssäkerhetsperspektiv. Åtgärder som
            har karaktären av bestraffningsmetoder får inte hanteras så att
            de framstår som oskäliga. Målet bör vara en myndighetsservice
            i världsklass. Intensifiera arbetet med regelförenkling
          </p>
          <p xml:id="i-68Fuvd2Pq7ppxnhA2LGwtk">
            En av de kanske viktigare uppgifterna för Skatteverket är att
            vara en serviceinstans för företag och privatpersoner. Servicen
            till företag bör utformas på ett sådant sätt att de kan ha fokus
            på företagets kärnverksamhet. Det har stor betydelse för företagen
            som arbetsgivare. Skatteverket har lagt stor möda på att utvecklas
            i denna riktning, men det finns också mycket kvar att göra.
          </p>
          <p xml:id="i-BMDSieGskiXCzaQka5CArs">
            Sverige har introducerat så kallade servicekontor runtom i landet.
            Inom ramen för de kontoren finns Skatteverket representerade.
            Dessa servicekontor är ett bra sätt att förbättra samhällsservicen
            för företagen på ett kostnadseffektivt sätt. Vid sidan om detta
            utvecklar myndigheten successivt e-tjänster som också bidrar till
            att förbättra servicen för företagen. Koncepten kan dock vidareutvecklas
            och det är därför av stort intresse att utreda hur företag i olika
            delar av landet har möjlighet att ta del av Skatteverkets service
            och om de skulle kunna kan ges ännu bättre förutsättningar för
            att göra det.
          </p>
          <p xml:id="i-4CqWvHB5SsPePzk4NF73FG">
            Svenska myndigheter har historiskt haft en tendens att vilja
            klämma åt företag lite extra. Det gäller inte minst myndigheterna
            inom skatteutskottets utgiftsområde. Vi ser nu en ambition hos
            våra myndigheter att verka i riktningen mot ett ökat servicetänkande,
            vilket vi välkomnar. Denna ambition måste också finnas i situationer
            där fel och brister hanteras, så att det inte uppstår situationer
            som gör att enkla misstag förstoras upp och ges oproportionerliga
            konsekvenser. Å andra sidan är det också viktigt att fokusera
            de korrigerande åtgärderna där det faktiskt förekommer medvetna
            oegentligheter. Det är viktigt att hålla båda dessa processer
            igång. Det är viktigt att kunna dra en tydlig rågång mellan vad
            som får anses vara uppsåtligt och vad som mer är att betrakta
            som administrativt slarv från småföretagares sida. En miss som
            kanske beror på okunskap om ett snårigt regelverk kan få förödande
            konsekvenser för en hel bygd där exempelvis ett företag kan stå
            för en stor andel av sysselsättningen. Det är därför mycket viktigt
            att vi har en rättssäker indrivning av skatter avgifter och skulder
            för att inte oskäligt drabba företagen. Därför vill Sverigedemokraterna
            utreda möjligheten att förtydliga rågången mellan dessa typer
            av företeelser och förenkla regelverket i sådan mening att det
            skall bli svårare att göra den här typen av misstag.
          </p>
          <head xml:id="i-QPrZxfXiZu7xE5MYfurXpV" type="h2">
            Ordning och reda i folkbokföringen och fler skattekontroller
          </head>
          <p xml:id="i-BYXVL9hZx9Bh1nPNatN2Ph">
            Under flera decennier har stora strömmar av migranter kommit
            till Sverige, vilket nådde sin hittills största nivå i volym räknat
            under 2015. Mot bakgrund av att det råder bostadsbrist och att
            vi har en samhällsstruktur som bygger på bostadsregistrering av
            alla boende i Sverige är det inte acceptabelt att människor går
            under jorden för att leva i ett parallellt samhälle utan folkbokförd
            bostadsadress. Problemet med personer som bor i Sverige men som
            saknar folkbokföring förväntas öka med den urspårade invandringen.
            Därför föreslår Sverigedemokraterna större anslag för Skatteverket
            som skall användas för att ytterligare granska bostadsområden
            där risken för illegalt boende förväntas vara större. Det som
            avses är de områden som brukar kallas för utanförskapsområden.
            Kvalitetsbristerna i folkbokföringen orsakar även möjligheter
            att begå andra brott som exempelvis bidragsfusk, inbrott eller
            att orsaka andra problem. Även detta behöver Skatteverket se över.
          </p>
          <p xml:id="i-6godPrFfzhFfvK6K62vTMp">
            Sverige har under några år då skatterna sänktes sett ett minskat
            skattefuskande. På det internationella området pågår ett omfattande
            arbete med att förhindra skattefusk i multinationella storbolag
            vilket är positivt. Sverigedemokraterna menar att det är lika
            viktigt att upprätthålla en kollektiv skattemoral i Sverige och
            vill därför lägga ökade resurser för skatteverket att göra fler
            skattekontroller. Det bör få en effekt att skattefelet, dvs skillnaden
            mellan lagstadgad skatt och inbetald skatt, minskar. Fler skattekontroller
            är en av flera vägar för att spåra och beivra brottslighet i Sverige.
          </p>
        </div>
        <div xml:id="i-Q9vqBPzxy59ncz3qegJGNn" type="signatureBlock">
          <list xml:id="i-XGjx2Gpd3eQHkHiAm4nAHs">
            <item xml:id="i-Jwweoj3DCS2RUHwTXeyRoT" who="i-RMyMvNY8rQGcpLy854czaK" type="signature">
              Olle Felten (SD)
            </item>
            <item xml:id="i-TepcCXaxyN1W1QeFk5Kyf4" who="i-45Ku79yUMEXGE2zwpUReMK" type="signature">
              David Lång (SD)
            </item>
          </list>
        </div>
      </div>
    </body>
  </text>
</TEI>
