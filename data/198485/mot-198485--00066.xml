<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00066">
  <teiHeader>
    <fileDesc>
      <titleStmt>
        <title>Vissa frågor rörande internationella adoptioner (prop. 1984/85:16)</title>
        <author>Ingemar Eliasson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa frågor rörande internationella adoptioner (prop. 1984/85:16)</title>
          <idno type="rdwebb">G80266</idno>
          <rs type="number">66</rs>
          <ref type="dokument_url_text">http://data.riksdagen.se/dokument/G80266/text</ref>
          <ref type="dokument_url_html">http://data.riksdagen.se/dokument/G80266</ref>
          <ref type="dokumentstatus_url_xml">http://data.riksdagen.se/dokumentstatus/G80266</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-788GHtzSVWps3NNq8zFMiq</idno>
            <name>INGEMAR ELIASSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>KENTH SKÅRVIK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CsWVGVJXaSWKs9PGNuVvFe" type="signed"/>
        <correspContext corresp="i-CsWVGVJXaSWKs9PGNuVvFe">
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__66/mot_198485__66-001.pdf"/>
      <fw xml:id="i-EEDokBPBoW5MhzkMNCVr3v">
        Motion 1984/85:66
      </fw>
      <div type="motHeader" xml:id="i-WzXJpSKs4WeDa8dFneMuGE">
        <div type="motTitle" xml:id="i-PA7gYatjNpZe5xYRD2B7c9"/>
        <div type="motSubmissionInfo" xml:id="i-LgeeQErDWwVYCwQ8VaUKj4"/>
      </div>
      <div type="motBody" xml:id="i-2UeeXjRKtHfgFfZrwt9sXn">
        <div xml:id="i-JhHQqeV5igYzsL8hKSRAW9">
          <p xml:id="i-HYsuoviYkVcRsHn7gzZE53">
            Ingemar Eliasson m. fl. Vissa frågor rörande internationella
            adoptioner (prop. 1984/85:16)
          </p>
          <p xml:id="i-NfdShjbLQqEhAzTFWZUKPj">
            I proposition 1984/85:16 föreslås vissa ändringar i verksamheten
            med internationella adoptioner. Förslagen innebär bl. a. att socialnämnden
            vid beslut om medgivande för adoption som sker utan medverkan
            av auktorise- rad organisation skall vägra medgivande om det kan
            befaras att barnet inte har blivit tillgängligt för adoption på
            ett tillförlitligt sätt.
          </p>
          <p xml:id="i-PycbZA4g24ppTtVGU8qGbB">
            Övergivna barn
          </p>
          <p xml:id="i-Ve3sKEHtg5qwe4tXCCMPkc">
            Det finns miljoner och åter miljoner övergivna barn i u-länderna.
            Den grundläggande orsaken till detta är givetvis den fattigdom
            som råder. Men även andra orsaker spelar in. Bristande preventivmedelsupplysning
            och diskriminering av ogifta mödrar medför ofta att det sätts
            barn till världen som lämnas till barnhem. Det finns inga tecken
            på att antalet övergivna barn kommer att minska nämnvärt i den
            närmaste framtiden. Internationell adoption är för dessa barn
            i många fall den enda möjligheten till en god uppväxtmiljö. Alternativet
            är oftast att de lämnas vind för våg eller till vistelse på ofta
            mycket undermåliga barnhem. Det kommer varje år 1 500-2 000 adoptivbarn
            till Sverige. Vi måste i görligaste mån se till att. dessa barn
            får en bra uppväxtmiljö. Det är viktigt i första hand för de barn
            som redan kommit hit men har också sin betydelse för att barn
            i framtiden skall kunna adopteras till Sverige. Myndigheterna
            i de länder, varifrån barnen kommer, följer i allmänhet med stort
            intresse rapporter om adoptivbarnens situation i det nya hemlandet.
            Det har de senaste åren regelbundet kommit rapporter om adoptionsskan-
            daler där svenska adoptioner varit inblandade. Det är viktigt
            att adoptioner- na sker lagligt och under etiskt acceptabla former.
            De barn som kommer till Sverige skall kunna efterforska sitt ursprung
            när de blir vuxna utan att finna att de kommit hit på förfalskade
            handlingar och att onormalt stora penningersättningar förekommit.
            Det är en grundläggande förutsättning för goda relationer mellan
            det adopterade barnet och dess nya föräldrar att föräldrarna kan
            ge ärliga svar på frågan om varför barnet blev bortadopterat.
            Varje gång det kommer rapporter om svårigheter för adoptivbarn
            i deras nya hemländer eller att adoptioner har skett under olagliga
            eller oetiska former försvåras adoptionsverksamheten i de länder,
            varifrån barnen kommer, och barn som annars skulle ha kunnat bli
            adopterade drabbas. I många av de länder som barn adopteras från
            har man försökt organisera verksamheten så att dessa problem undviks.
            Det sker en noggrann kontroll
          </p>
          <pb facs="riksdagen-motions-pdf/data/198485/mot_198485__66/mot_198485__66-002.pdf"/>
          <fw xml:id="i-Ev5EZattueGKNJmb2bkX3f">
            Mot. 1984/85:66 5
          </fw>
          <p xml:id="i-UERMsyhPwRbqGq4Jhc4iQe">
            av dem som vill adoptera, och verksamheten har i flera länder
            överlåtits åt organisationer som står under myndigheternas kontroll.
            Det är naturligt att även från svensk sida göra vad som är möjligt
            för att adoptionerna sker under betryggande former. Folkpartiet
            vill starkt understryka det som anförts ovan. Propositionen handlar
            i mycket hög grad om de tekniska reglerna för adoptionen, medan
            adoption handlar om att ta ett barn till sig som sitt eget och
            att ge det en möjlighet till bra uppväxtvillkor. Samtidigt är
            adoptionen för många ett sätt att få barn och därmed den glädje
            som det innebär att bli förälder.
          </p>
          <p xml:id="i-7BmvWXbW9hjaJda1LxBRZV">
            1979 års reform
          </p>
          <p xml:id="i-3WpkZjfcYHcT98Y6CE8rUf">
            På förslag av folkpartiregeringen ändrades reglerna för adoptionsverksam-
            heten under 1979. De nya regler som då infördes innebar dels att
            staten inte längre skulle ägna sig åt förmedling av adoptivbarn
            utan att verksamheten i huvudsak skulle överlåtas åt ideella organisationer
            med statlig auktorisation. Genom ett ökat stöd till dessa organisationer
            var avsikten att fler adoptioner skulle gå genom dessa organisationer.
            Statens roll blev bl. a. att genom NIA (Nämnden för internationella
            adoptioner) kontrollera de adoptionskontak- ter som organisationerna
            har så att adoptionerna sker korrekt. 1979 års reform har, vilket
            också framhålls i propositionen, visat sig framgångsrik. De auktoriserade
            organisationernas förmedlingsarbete funge- rar i allmänhet bra,
            och andelen adoptioner som sker via de auktoriserade organisationerna
            har ökat.
          </p>
          <p xml:id="i-B3hjt3L2dBoQhMcWshuWtj">
            Adoptioner utanför de auktoriserade organisationerna
          </p>
          <p xml:id="i-QcV9kxAtU2udL1GUApRNMn">
            Fortfarande förekommer dock relativt många adoptioner som sker
            utan medverkan av de auktoriserade organisationerna, s. k. privatadoptioner.
            De flesta av dessa sker helt lagligt och under tillfredsställande
            etiska former. Tyvärr gäller det inte alla. NIA har kunnat konstatera
            att det förekommer förfalskning av handlingar som rör barnet,
            att barn som inte är aktuella för adoption förmedlas, att det
            förekommer stora köpeskillingar för adoptivbarn osv. För de enskilda
            adoptivföräldrar som vill adoptera är det givetvis också mycket
            svårt att granska hur t. ex. advokat eller ett barnhem som de
            har fått tips om bedriver verksamheten. I dag sker en omfattande
            kontroll av de adoptioner som sker genom de auktoriserade organisationerna.
            Det är rimligt att en kontroll sker även av de adoptioner som
            sker utanför dessa organisationer. Folkpartiet tillstyrker därför
            förslaget att socialnämnden, innan den beslutar om medgivande
            för adoption, skall pröva om det förmedlingssätt som den sökande
            har angivit är tillförlitligt eller ej. Om den sökande avser att
            adoptera genom en auktorise- rad organisation är förmedlingssättet
            redan kontrollerat. I övriga fall bör socialnämnden kontakta NIA
            för att få ett yttrande över det uppgivna
          </p>
          <pb facs="riksdagen-motions-pdf/data/198485/mot_198485__66/mot_198485__66-003.pdf"/>
          <fw xml:id="i-LnRNmd3DCyxKJfAMQHToNG">
            Mot. 1984/85:66 6
          </fw>
          <p xml:id="i-RbbQA4PGeovowfpkNs32Nc">
            förmedlingssättet. I realiteten blir dock kontrollen av de s.
            k. privatadoptio- nerna mindre omfattande då NIA inte kommer att
            ha möjlighet att följa upp dessa på samma sätt som man följer
            de auktoriserade organisationernas utlandskontakter. Genom propositionens
            förslag får man, utan en betydande administration, samma kontroll
            av alla adoptioner oavsett om de sker via en auktoriserad organisation
            eller vid sidan av. De andra förslag som finns i den departe-
            mentspromemoria som ligger till grund för regeringens förslag
            skulle ha betytt en oförsvarlig byråkratisering och centralisering
            av besluten om medgivande för adoption. Folkpartiet vill fästa
            uppmärksamheten på en fråga som berörs flyktigt i propositionen.
            Det gäller möjligheten för dem som adopterar vid sidan av organisationerna
            att adoptera från samma förmedlande organ som en auktoriserad
            organisation arbetar med. NIA har i sitt remissvar framhållit
            att det finns en viss risk för att detta bidrar till att förstärka
            kostnadsökningarna för internationella adoptioner. NIA påpekar
            vidare att s. k. privatadoptanter som vänder sig till institutioner
            i många fall har visat sig vara beredda att betala för att få
            välja barn och för att få förtur och en snabbehandling av sitt
            ärende. NIA framhåller också att dessa föräldrar inte alltid känner
            samma ansvar för vad följderna av detta blir för verksamheten
            i stort samt för andra efterkommande adoptanter och för familjer,
            vilkas ansökan förmedlas av en organisation. NIA pekar på att
            en familj kan söka sitt andra adoptivbarn från den svenska organisationens
            utlandskontakt utan att gå genom den organisation genom vilken
            de fått sitt första barn och att detta innebär risk för oetiskt
            utnyttjande av organisatio- nernas kontakter. Genom den föreslagna
            nyordningen i propositionen kommer en familj som adopterar utan
            medverkan av en auktoriserad organisation i sitt medgivande få
            inskrivet varifrån barnet avses komma, medan den familj som adopterar
            genom en auktoriserad organisation endast har angivet att adoptionen
            skall gå genom en sådan organisation. Detta kan av utländska myndigheter
            och domstolar uppfattas som att svenska staten prioriterar den
            sökande som har namnet på det utländska förmedlande organet inskrivet
            i medgivandet. NIA föreslår därför att adoptioner som sker utan
            medverkan av auktorise- rad organisation bör begränsas till kontakter
            med vilka ingen svensk adoptionsorganisation samarbetar. I propositionen
            avvisas detta med argu- mentet att det inte är möjligt att från
            Sverige reglera hur de utländska förmedlande organen skall arbeta
            och att detta bör lösas genom överenskom- melser mellan de auktoriserade
            organisationerna och de förmedlande organ som organisationerna
            samarbetar med i utlandet. Lagstiftning och överenskommelser inebär
            att alla adoptioner till Sverige sker genom auktoriserade organisationer
            från bl. a. Korea och Indien. Det kan dock, även om folkpartiet
            inte helt kan ställa sig bakom den beskrivning av riskerna som
            framförs av NIA, inte uteslutas att vissa negativa effekter
          </p>
          <pb facs="riksdagen-motions-pdf/data/198485/mot_198485__66/mot_198485__66-004.pdf"/>
          <fw xml:id="i-RXEaBjJdP5Mw8zMt6TFVoM">
            Mot. 1984/85:66 7
          </fw>
          <p xml:id="i-4VCpz5jVm235KKM7rV57Zy">
            kan uppkomma när adoptioner sker via utlandskontakter som adoptionsor-
            ganisationer auktoriserat utan att dessa medverkar i adoptionen.
            Folkpartiet är dock inte berett att tillstyrka ett förbud mot
            att ge medgivande för adoptioner från sådana utlandskontakter.
            En sådan utlands- kontakt kan vilja förmedla ett adoptivbarn till
            en viss familj, utan medverkan av den auktoriserade organisationen,
            t. ex. därför att familjen i samband med en längre tids utlandsvistelse
            har kommit i kontakt med denna. Detta bör vara möjligt. NIA bör
            i dessa fall ha möjlighet att begära att familjen som söker medgivande
            visar att utlandskontakten vill förmedla ett adoptivbarn till
            dem. 1979 års reform syftade till att skapa ett flertal adoptionsorganisationer.
            Organisationerna arbetar litet olika, vilket är till fördel för
            de adoptionssö- kande familjerna. Det är däremot inte acceptabelt
            med konkurrens om barnen. Trots det stora antalet övergivna barn
            råder det en viss brist på barn som är aktuella för adoption,
            även om de långa väntetider som fanns under 1970-talet numera
            inte finns. Ett efterfrågeöverskott kan här, liksom på andra område,
            leda till en risk för höjda kostnader och oetiskt agerande om
            inte åtgärder vidtas för att stävja sådana tendenser.
          </p>
          <p xml:id="i-SwArP59rR1pkboriCkaP1g">
            Adoptionskostnader
          </p>
          <p xml:id="i-5ubDKbUA1d8NxAi7XvhT93">
            Adoptionskostnaderna har ökat mycket kraftigt under 1980-talet,
            framför allt som en följd av den höga dollarkursen. Vid början
            av 1980-talet var den normala adoptionskostnaden inom Adoptionscentrum,
            som förmedlar en stor del av de barn som kommer, ca 15 000 kr.
            Under 1984 uppgår kostnaden vanligtvis till 30 000-40 000 kr.
            Huvuddelen av kostnaderna utgörs av resekostnad och av kostnader
            för vård, advokat m.m. i utlandet. De höga adoptionskostnaderna
            medför att vissa familjer på grund av bristande ekonomiska resurser
            tvingas avstå från att adoptera. Det förefaller vara särskilt
            vanligt att adoptivbarn inte får några syskon därför att familjen
            inte har råd med ytterligare en adoption. Folkpartiet har tidigare
            föreslagit ett ökat stöd till de auktoriserade adoptionsorganisationerna
            för att uppnå lägre adoptionskostnader. Detta har dock avslagits
            av riksdagen. Vid den senaste behandlingen av denna fråga uttalade
            socialutskottet (SoU 1983/84:18) följande:
          </p>
          <p xml:id="i-Rmhrr8kMMNyMssYEpN1a6M">
            Utskottet vill liksom förra året understryka att det är angeläget
            att kostnaderna för de internationella adoptionerna hålls nere
            så att inte bara de ekonomiskt starka får råd att adoptera barn
            från utlandet. -—-— Utskottet utgår från att regeringen vid sin
            beredning (av frågor rörande internationella adoptioner) beaktar
            vilka möjligheter som finns att få en bättre kontroll över kostnadsutvecklingen.
          </p>
          <p xml:id="i-5t2MTs66ookyrdPSc8EzSt">
            Propositionen innehåller dock inga överväganden om adoptionskostna-
            derna. Frågan nämns över huvud taget inte. Folkpartiet anser fortfarande
            att det är angeläget med åtgärder för att sänka adoptionskostnaderna.
            Riksda-
          </p>
          <pb facs="riksdagen-motions-pdf/data/198485/mot_198485__66/mot_198485__66-005.pdf"/>
          <fw xml:id="i-FYNSBPz3TuyHXbHj3cM9nX">
            Mot. 1984/85:66 8
          </fw>
          <p xml:id="i-FAFVcyCuY1dFSsrMXG6c1K">
            gen bör därför uppdra åt regeringen att göra en översyn av vilka
            möjligheter som finns att hålla nere adoptionskostnaderna.
          </p>
          <p xml:id="i-X32r1FvV1HBrpNxhuhoiZg">
            Hemställan
          </p>
          <p xml:id="i-JkVzNCv7FmRgPYBYurtZAs">
            Med hänvisning till vad ovan anförts hemställer vi 1. att riksdagen
            bifaller proposition 1984/85:16, 2.att riksdagen som sin mening
            ger regeringen till känna vad i motionen anförts om s.k. privata
            adoptioner, 3. att riksdagen hos regeringen begär en översyn av
            vilka möjligheter som finns att uppnå lägre adoptionskostnader.
          </p>
          <p xml:id="i-GJu1Tzqxj3hYgZZx5HAhRj" type="date">
            Stockholm den 25 oktober 1984
          </p>
          <p xml:id="i-Efuwxvz6xEHyGC2YmotJZx">
            INGEMAR ELIASSON (fp) KENTH SKÅRVIK (fp) ELVER JONSSON (fp)
          </p>
        </div>
      </div>
    </body>
  </text>
</TEI>
