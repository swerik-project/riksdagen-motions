<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--01201">
  <teiHeader>
    <fileDesc>
      <titleStmt>
        <title>om u-ländernas situation och inriktningen av det svenska biståndet</title>
        <author>av Sture Korpås m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om u-ländernas situation och inriktningen av det svenska biståndet</title>
          <idno type="rdwebb">G4021201</idno>
          <rs type="number">1201</rs>
          <ref type="dokument_url_text">http://data.riksdagen.se/dokument/G4021201/text</ref>
          <ref type="dokument_url_html">http://data.riksdagen.se/dokument/G4021201</ref>
          <ref type="dokumentstatus_url_xml">http://data.riksdagen.se/dokumentstatus/G4021201</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GWiin5iepkds1r2XGDVyy8</idno>
            <name>STURE KORPÅS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7oBpdKNLc3LYD8YF1233E6</idno>
            <name>ANDERS GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8wbMeTkVReRz8W8ow2uEho</idno>
            <name>PAUL GRABO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XsfXv8WVBGN37L8xtpMmkZ</idno>
            <name>EIVOR NILSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4DFfTw3ZcYueR6PRxLsMr8</idno>
            <name>SVEN ERIC ÅKERFELDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>GUNNAR BJÖRK</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DBMbnQMx9w8eMGhtrW2YtJ" type="signed"/>
        <correspContext corresp="i-DBMbnQMx9w8eMGhtrW2YtJ">
          <note type="signatory" corresp="i-GWiin5iepkds1r2XGDVyy8"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-CrC3SmfGqjW34KSMhumUgo"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-7oBpdKNLc3LYD8YF1233E6"/>
          <note type="signatory" corresp="i-8wbMeTkVReRz8W8ow2uEho"/>
          <note type="signatory" corresp="i-XsfXv8WVBGN37L8xtpMmkZ"/>
          <note type="signatory" corresp="i-QD529ywv2NxNf9n1Uh7cuj"/>
          <note type="signatory" corresp="i-4DFfTw3ZcYueR6PRxLsMr8"/>
          <note type="signatory" corresp="i-4ArLZazBX4fxunitZvs7oe"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__1201/mot_198081__1201-001.pdf"/>
      <fw xml:id="i-AJ42BqEKdpKqzSdL3wzDa4">
        Mot. 1980/81:1201
      </fw>
      <div xml:id="i-HinkhWJnirBGNHEKGWDH9F" type="motHeader">
        <div xml:id="i-Ahj87TtFsWAtvHH3Jqd1iK" type="motTitle"/>
        <div xml:id="i-DVGFjHpHnPoziWmhFPtYXB" type="motSubmissionInfo"/>
      </div>
      <div xml:id="i-3xNsyYhWDimKTRicytRGNp" type="motBody">
        <div xml:id="i-3XrL5oefnPJAJxyuuCJWeB">
          <p xml:id="i-Ab6F73DpntRiSBaYNjw8H">
            Mot. 1980/81 1201-1202 Motion
          </p>
          <p xml:id="i-ED4s1WyMvvENkTShGr831L">
            1980/81:1201
          </p>
          <p xml:id="i-Qi3NiUpnEB1tiy2EyMpg4n">
            av Sture Korpås m. fl. om u-ländernas situation och inriktningen
            av det svenska biståndet
          </p>
          <p xml:id="i-JUiHPgpEkk7CF7MWqVUmC3">
            I denna motion föreslår vi att regeringen förelägger riksdagen
            ett förslag till program för inriktningen av det svenska utvecklingsbiståndet
            mot bak- grund av de senaste årens negativa utveckling för stora
            delar av världens fattigaste människor. Programarbetet bör inte
            bygga på andra förutsätt- ningar än att det inriktas på de behovsområden
            som är mest angelägna och där Sverige har de bästa möjligheterna
            att göra eller delta i en samlad och effektiv insats. Vi vill
            inte föregripa detta programarbete men menar ändå att vi bör peka
            på den förstöring som sker av människans naturmiljö och på vissa
            motåtgärder som synes oss angelägna. De problemställningar vi
            tar upp rör inte enbart u-länderna. Det är ett gemensamt ansvar
            för industri- länder och utvecklingsländer att lösa dessa problem.
            Ytterst handlar det om hela mänsklighetens överlevnad. Delar av
            jordens befolkning, efter hand hela mänskligheten, hotas ge- nom
            att produktiva landområden, vatten och skogar ödeläggs. Från cen-
            tern har vi länge framhållit skyddet av människans hotade livsmiljö
            som den viktigaste uppgiften för svenskt utvecklingsbistånd. Det
            är med glädje vi nu finner att regeringen i årets budgetproposition
            tagit fasta på detta behov. Där framhålls hur fattigdomen på u-ländernas
            landsbygd ofta leder till ett överutnyttjande av knappa miljö-
            och produktionsresurser. Det växande trycket på markens och skogens
            avkastning medför ofta att natur- tillgångar förslösas. Skogen
            och buskmarken avverkas för att täcka beho- vet av virke och bränsle
            och ibland också för att tillgodose exportintres- sen. Denna överexploatering
            har betydande ekologiska konsekvenser. Skogsavverkningen leder
            ofta till erosion och markförstöring. Ett alltför intensivt utnyttjande
            av åkermark och en överbetning genom växande kreatursstammar ger
            samma resultat. Modern teknik, anpassad efter i-landsbehov, har
            urskillingslöst över- förts till u-länderna. I budgetpropositionen
            erinras vidare om att tropisk regnskog nu avver- kas i en takt
            på tio hektar per minut. Med den takten skulle världens tropiska
            regnskogar vara helt försvunna på 85 år med helt förödande inverkan
            på jordens klimat och syreförsörjning. Jordens odlingsbara areal
            skulle med nuvarande takt reduceras med en tredjedel på tjugo
            år. Huvud- orsaken är den dramatiska ökenutbredningen. Öknarna
            lägger under sig 5-7 miljoner hektar per år. Över 2 miljarder
            hektar står i tur att förvandlas till öken. Det är Europas yta
            fördubblad, inräknat det europeiska Ryss- 1 Riksdagen 1980/81.3
            saml. Nr 1201-1202
          </p>
          <pb facs="riksdagen-motions-pdf/data/198081/mot_198081__1201/mot_198081__1201-002.pdf"/>
          <p xml:id="i-36zwqrJgS2dkMHmJTB9Hq9">
            [ST
          </p>
          <p xml:id="i-Bz1ntcVUMPrfASf6uiBSMg">
            land. Till det kan sägas att till de torrområden som håller på
            att bli öken hör världens viktigaste överskottsområden för vete.
            Det bör understrykas att denna överansträngning av jordens bärkraft
            måste hejdas. Det kan ske endast med omfattande och samordnade
            insat- ser. Alternativa energislag och en bättre anpassad teknologi
            måste introdu- ceras. Sådana strävanden måste aktivt stödjas genom
            internationellt bi- stånd. Här har vi den viktigaste uppgiften
            för svenskt bistånd i framtiden. Livsmedelskrisen är redan ett
            faktum. Hundratals miljoner människor lever i ständig svält eller
            undernäring. Hur skall det då inte bli om en generation, då en
            kombination av jordförstöring och folkökning riskerar att ha reducerat
            arealen odlingsbar mark per capita till en tredjedel av vad den
            är i dag. De rika länderna måste dock också vara medvetna om att
            resursförstö- ringen inte bara beror på de fattiga folkens egen
            överanvändning. Det är de rika ländernas företag som exploaterar
            de tropiska skogarna. Det är också de som tar bort mark från lokal
            livsmedelsproduktion genom industriell plantageodling för i-ländernas
            lyxkonsumtion. Världssvälten är också en fördelningsfråga. De
            rika länderna måste bli medvetna om att deras över- konsumtion
            av råvaror inte är förenlig med det centrala rättvisekravet att
            alla människor skall få sina mest grundläggande behov fyllda.
            Slöseriet och misshushållningen är ett hot också mot våra egna
            kommande generationer. I vårt biståndsarbete måste vi alltså ge
            prioritet åt sådana utvecklings- projekt som är direkt ägnade
            att bevara och öka livsmedelsproduktionen inom u-länderna. Det
            gäller att kämpa mot ytterligare jordförstöring. Det gäller att
            göra jorden fruktbar igen där den en gång ödelagts. Åtgärder för
            vattenförsörjning och omfattande skogsplantering måste till. Det
            bistånd vi ger och den teknik vi erbjuder måste vara utformade
            så, att meningsfull sysselsättning skapas där människorna bor.
            De får inte leda till att ytterligare människor lockas in till
            rotlöshet och undersysselsättning i storstädernas slumområden.
            Arbetslösheten är ett av de största problem världen kommer att
            ställas inför. Samlade insatser för landsbygdsutveck- ling genom
            en kombination av lantbruk, hantverk och småindustri bör därför
            vara naturliga inslag i vårt biståndsarbete. Därur kan sedan en
            vidare industri utvecklas. Industriländerna har över 90 26 av
            alla vetenskapsmän och tekniker. Det betyder att vi har ett ansvar
            även på detta område gentemot utvecklingsländerna. I samarbete
            med dem måste vi ta fram en för dem anpassad modern teknik som
            verkligen tjänar deras behov och ger dem egna alternativ för utveckling.
            Så länge vi bara har i-landsanpassad högteknologi att erbjuda
            dem, har de inget val. Även på industriområdet måste vårt bistånd
            möta de fattigaste männi- skornas mest grundläggande behov. Det
            bör leda till en utveckling efter landets egna förutsättningar
            utan tvära förändringar av livsmiljö och bäran- de kulturmönster.
          </p>
          <pb facs="riksdagen-motions-pdf/data/198081/mot_198081__1201/mot_198081__1201-003.pdf"/>
          <fw xml:id="i-3MsLWVQoCt2NDXvyQcSTAn">
            Mot. 1980/81:1201 3
          </fw>
          <p xml:id="i-SBydJLcMRBdTbhQx93jMom">
            En ekonomisk och social utveckling försvåras också av den koncentra-
            tion som pågår. Denna gör sig gällande inom alla områden. Ekonomisk
            och politisk makt koncentreras till i-länderna. Transnationella
            företags expan- sion skapar allt starkare maktgrupper, mot vilka
            få u-länder kan hävda sig. De lierar sig också ofta med u-ländernas
            härskande elit. Forskning och högre utbildning är samlad i västvärlden.
            Ofta har främmande samhälls- mönster med inbyggda problem överförts
            till den fattiga världen från den rika, inte sällan som biståndspolitik.
            Utan att denna koncentration till främmande maktcentra pressas
            tillbaka kan u-länderna inte bli oberoende i verklig mening och
            utvecklas efter sina förutsättningar. Runt om i världen kan vi
            finna konflikthärdar eller öppna krig. Som regel är krigsskådeplatserna
            belägna i de fattigaste länderna. Bakom många lokala konflikter
            kan man se stormakters agerande och intressen. Många konflikter
            har uppstått ur kampen för nationellt oberoende och mot rasism.
            Grunden för allvarliga framtida konflikter ligger just i de väldiga
            klyftorna mellan i-världen och utvecklingsländerna, den orättvisa
            fördelningen av råvaror och livsmedel, industriländernas konkurrens
            om u-ländernas rå- varor och i den bristande hushållningen med
            jordens resurser. Den bi- ståndspolitik vi bedriver och de insatser
            för en ny ekonomisk världsord- ning som vi kan göra har därför
            också en fredsbefrämjande aspekt.
          </p>
          <p xml:id="i-KAwUtJoYFQdsgP8w24kZy3">
            Ett samlat program för inriktningen av den svenska utvecklingshjälpen
          </p>
          <p xml:id="i-4S2peLhmGSqKqnPfFM2pFx">
            Trots behovet av sparsamhet håller regeringen i budgetpropositionen
            fast vid vårt sedan 1968 ofta bekräftade löfte att lämna minst
            I 26 av vår bruttonationalprodukt/-inkomst (BNP/BNI) som utvecklingsbistånd.
            Riks- dag och regering har tidigare uttalat sig för att en ökande
            andel av vår BNP/ BNI skall utgå som bistånd. Att en sådan ytterligare
            ökning inte föreslås i årets budget synes oss emellertid motiverat
            inte endast av budget- och handelsbalansskäl. Framtida förslag
            till ökning av biståndet måste vara förenade med ett program för
            den framtida svenska utvecklingshjälpen, så att den kan samordnas
            med internationella insatser för att komma till rätta med globala
            och regionala problem som hotar mänsklighetens överlevnad eller
            som förmenar en stor del av den att få sina mest grundläggande
            behov tillfredsställda. Utan ett sådant program är det liten mening
            med en real ökning av biståndsramen. Att nå I 26 av BNP/BNI i
            bistånd var ett stimulerande mål i sig. Arbetet för det målet
            har fostrat stora delar av vårt folk till medvetande om behoven
            i världen. Innan vi går avsevärt därutöver bör vi emellertid överväga
            biståndets användning och innehåll. Vi måste inrikta vårt bistånd
            och vår allmänna u-landspolitik så, att verksamheten möter världens
            och dess fattigaste människors mest trängande behov och därmed
            känns ange- lägen för det svenska folket även i en tid av ekonomiska
            svårigheter här hemma.
          </p>
          <pb facs="riksdagen-motions-pdf/data/198081/mot_198081__1201/mot_198081__1201-004.pdf"/>
          <fw xml:id="i-P5aJkeE5XUNfAk55xjPnBU">
            Mot. 1980/81:1201 4
          </fw>
          <p xml:id="i-E1joVPej9kMDjZ3gJBfXdw">
            När Sverige förband sig att nå enprocentmålet, härskade fortfarande
            uppfattningen att man kunde häva nöden och underutvecklingen nästan
            enbart genom att föra över finansiella resurser från den rika
            världen till den fattiga. Vårt bistånd byggdes upp med tyngdpunkten
            på samarbete med ett antal mottagarländer, som i princip efter
            egen bedömning skulle disponera det svenska biståndet inom av
            riksdagen fastställda finansiella ramar. Denna uppläggning sätter
            resurserna i händerna på regeringarna i de länder vi samarbetar
            med, så att de kan föra sin utvecklingspolitik. Den ger emellertid
            ingen trygghet för att de resurser vi ställer till förfogande
            når de mest behövande eller att ett mottagarlands utveckling sker
            med hänsyn till regionens förutsättningar och behov i övrigt eller
            till världens totala re- surser. Efter hand har också medvetenheten
            ökat om att världsnöden inte bara beror på brist på finansiella
            resurser. Den hänger i högre grad samman med skövling av och misshushållning
            med jordens naturtillgångar och miljö och : utslagning genom alltför
            okritiskt införande av avancerad teknik. Det blir alltmer uppenbart
            att just utveckling i västerländsk mening tär hårt på världens
            resurser utan att skapa förutsättningar för dess fattigaste att
            komma ur sitt elände. Det finns exempel på hur utvecklingsinsatser
            med en sådan inriktning, även om de varit några till glädje, skapat
            ökande problem för flera. Mycket tyder på att den västerländska
            ekonomiska och tekniska utveck- lingen närmar sig en återvändspunkt.
            Den försliter människans andliga och materiella miljö och förstör
            världens naturtillgångar i allt snabbare takt. Då bör vi inte
            som bistånd föra över den till de fattiga länderna och därmed
            försvåra deras — och på sikt även vårt eget — val av alternativa
            utveck- lingsvägar. Vill ett samarbetslands regering ändå sträva
            efter denna form av utveckling, må den vara i sin fulla rätt,
            men vi får inte blunda för att ledare i u-länder kan ha värderingar
            som mer bygger på i-ländernas förut- sättningar än på folkflertalets
            behov i det egna landet. Svenskt bistånd måste förutsättas leda
            till en utveckling efter folkets och regionens egna förutsättningar
            utan snabba förändringar av kultur, miljö och resursbas. Att ett
            nytänkande är nödvändigt torde också stå klart, om man följer
            utvecklingen i våra samarbetsländer. Den har sällan varit helt
            positiv. Som ett exempel kan nämnas Zambia. Det har under 1970-talet
            fått omkring en halv miljard kronor i svenskt bistånd inom landram.
            Därtill har kommit katastrofbistånd. För 1980/81 är ramen 130
            milj. kr., och för 1981/82 föreslår regeringen en ram på 145 milj.
            kr. Landet är ett av de potentiellt rikaste bland våra samarbetsländer.
            Det har bland världens största koppar- tillgångar. Det har vattenkraft
            som vi hjälpt till att bygga ut. Det har ett klimat och en jord
            som borde göra det idealiskt för jordbruk. Det har en framstegsinriktad
            politisk ledning. Ändå har under de sista fem åren BNP per capita
            i reala termer minskat med ca 50 26. Den privata konsumtionen
            per capita har minskat med över
          </p>
          <pb facs="riksdagen-motions-pdf/data/198081/mot_198081__1201/mot_198081__1201-005.pdf"/>
          <fw xml:id="i-CzoR5Ds4J1z3Jvjs24e1bK">
            Mot. 1980/81:1201 5
          </fw>
          <p xml:id="i-FsZvqbKi5CWAXRfPiY32eX">
            30 20. Statens utgifter för utvecklingsändamål har minskat med
            65 26. Det är visserligen svårt att mäta BNP och konsumtion per
            capita i ett land med hög grad av naturahushållning, men det är
            helt uppenbart att vissa grupper drabbats ännu hårdare än vad
            statistiken visar. Generellt sett har landsbyg- dens befolkning
            drabbats hårdare än stadsbefolkningen. Särskilt har de redan fattigaste
            drabbats, liksom befolkningen i landets avlägsna delar. Sannolikt
            har landsbygdsbefolkningen i gemen det sämre ställt än vid självständigheten
            1964. Krisen i Zambia kan naturligtvis sägas ha samband med kampen
            i Zimbabwe. Den har självfallet drabbat Zambia hårt, men inget
            tyder på att läget förbättrats sedan dess. Det finns också ett
            samband mellan krisen och fallande priser på koppar, landets viktigaste
            och nästan enda exportvara. Men tillbakagången har främst sin
            grund i den bl.a. med vår hjälp förda utvecklingspolitiken. Världsbanken,
            Internationella valutafonden och ILO har framhållit att krisen
            har grundläggande strukturella orsaker, vilkas effekter förstärkts
            genom svårigheterna i kopparindustrin. Särskilt pekas på satsningen
            på en alltför kapitalkrävande och importberoende teknologi i hela
            den zambiska ekonomin. Man har kommit att använda dyrt kapital
            på ett ineffektivt sätt i stället för att använda riklig arbetskraft
            på ett effektivt sätt. De negativa följderna av detta vägval bryter
            nu fram med en sådan dramatisk kraft att mycket stora ansträngningar
            måste göras för att skapa förutsättningar för en mer balanserad
            utveckling. Särskilt gäller det att utveckla landsbygden utanför
            gruv- och stadsekonomin. Då lindras nöden där, samtidigt som man
            kan hejda strömmen av människor till stadsområ- denas slum. Då
            kan landet komma fram till en egenförsörjning med livsme- del,
            den säkraste grunden för ekonomisk och politisk självständighet.
            Mot denna bakgrund ser vi det angeläget att regeringen — under
            fasthål- lande vid Sveriges löfte om att lämna minst I 22 av sin
            bruttonationalin- komst som utvecklingsbistånd — arbetar fram
            ett program för hur detta bistånd skall organiseras och inriktas
            för att bäst möta de fattigaste männi- skornas mest grundläggande
            behov och för att bidra till att bevara världens miljö och produktiva
            resurser.
          </p>
          <p xml:id="i-JMfjYEtDQyiWZkKLc1p1WX">
            Koncentration till världens mest angelägna behov
          </p>
          <p xml:id="i-PCTjQTvSUUe3DbjTXAp17R">
            Alltför länge var debatten om utvecklingspolitiken en fråga om
            bistånds- anslagens storlek. När vi under 1950- och 1960-talen
            lade upp riktlinjerna för vår biståndspolitik, föreföll begreppet
            utveckling så mycket mindre komplicerat än vad det efter hand
            visat sig vara. Därför missade vi en debatt om utvecklingens innehåll
            och om mänsklighetens totala behov. Därför satt både givare och
            mottagare alltför länge låsta i att betrakta utvecklingen som
            en fråga om finansiella resurser och inte som en fråga om kvalitet.
            Vi var före i utvecklingen, de var efter. Det gällde för dem att
            med vår hjälp hämta in vårt försprång. Nu är det emellertid dags
            att se både på
          </p>
          <pb facs="riksdagen-motions-pdf/data/198081/mot_198081__1201/mot_198081__1201-006.pdf"/>
          <fw xml:id="i-MGnkxPHp4jT1eqrmRq6HhP">
            Mot. 1980/81:1201 6
          </fw>
          <p xml:id="i-N5bPf5tfW1cp3PgWiLzXcq">
            vår utveckling och på deras mindre som en fråga om nivå än som
            en fråga om innehåll och därmed val av inriktning. Världens centrala
            problem som befolkningsexplosion, svälten och nöden, överkonsumtionen,
            rustning- arna, miljöförstöringen och resursutarmningen är i längden
            gemensamma för hela mänskligheten och måste lösas genom samlade
            program. Sverige har länge hävdat att det är mottagarländerna
            själva och inte vi som skall bestämma valet av utvecklingsväg
            och därmed avgöra hur våra pengar skall användas. Samtidigt har
            vi emellertid satt upp svenska bi- ståndspolitiska mål. Under
            senare år har detta blivit mindre oförenligt. Vi talar nu om att
            vi för en dialog. Vi tvingar inte på någon biståndsmottagare något,
            men vi känner inte heller oss själva förpliktade att stödja något
            vi inte tror på. Normalt är detta alltså inte något problem i
            förhållande till våra samar- betsländer. Frågan är emellertid
            om det inte kan bli det. Efter hand som det blir svårare att definiera
            begreppet utveckling, efter hand som den absoluta nöden och fattigdomen
            blir alltmer påträngande, efter hand som världens miljö och produktiva
            resurser förstörs och efter hand som även de rika ländernas tillgångar
            visar sig vara begränsade, blir det viktigare för både givare
            och mottagare hur resurserna används. Hur man använder internationella
            utvecklingsresurser är inte längre det enskilda mottagarlandets
            ensak. Det är inte ens mottagares och givares gemensamma ensak.
            Världsnöden är allas gemensamma ansvar. Världens tillgångar är
            också ytterst mänsklighetens gemensamma arv. Därför måste världens
            mest angelägna behov definieras oavsett regeringars prioritering-
            ar. Därför måste världens tillgängliga utvecklingsresurser inriktas
            på dessa mest angelägna behov. Mot denna bakgrund är det rimligt
            att valet av mottagarländer för svenskt bistånd underordnas valet
            av insatsområden. Vi måste bestämma oss för vilka behov det är
            mest angeläget för internationellt bistånd att möta. Därefter
            måste vi göra klart för oss själva och för dem som är intresserade
            av vårt stöd på vilka områden Sverige har förutsättningar att
            ge det mest meningsfulla biståndet. Riksdagen har tidigare uttalat
            sig för en koncentration av vårt bistånd. De flesta torde därvid
            främst ha tänkt på en begränsning till ett mindre antal mottagarländer.
            Vi menar att man även skall söka koncentration genom en begränsning
            till sådana verksamhets- områden där svenskt bistånd har störst
            förutsättningar att möta de mest angelägna behoven, oavsett var
            i världen de uppträder. Vi måste se värl- dens okunnighet, nöd
            och fattigdom som ett totalt begrepp. Världens resurser är också
            mer begränsade i förhållande till behoven än vi tidigare föreställde
            oss. Därför är det rimligt att resurserna koncentreras på mänsklighetens
            mest grundläggande behov genom få, starka och effekti- va redskap.
            Därmed kan vi i längden sannolikt inte låta ett antal länders
            regeringar avgöra hur huvuddelen av svenskt bistånd skall användas.
            Vi kan i stället behöva koncentrera det svenska stödet på internationella
          </p>
          <pb facs="riksdagen-motions-pdf/data/198081/mot_198081__1201/mot_198081__1201-007.pdf"/>
          <fw xml:id="i-6TnqmiaWKWMx7zHFpFAQsS">
            Mot. 1980/81:1201 7
          </fw>
          <p xml:id="i-6SRjiMwYTyfWrRynNAiLSx">
            insatser inom områden där behoven är störst och för vilka vi
            har byggt upp en särskild kapacitet. Mot denna bakgrund är det
            angeläget att regeringen i det av oss föreslag- na programarbetet
            värderar världens mest angelägna behov. Vidare bör de bedöma inom
            vilka av dessa behovsområden ett svenskt bistånd skulle få starkast
            effekt. Därefter bör den arbeta på att öka den svenska kapaciteten
            inom dessa fält och koncentrera det svenska biståndet dit. Det
            kan ske genom att man stimulerar till och stöder internationella
            insatser eller genom att man samarbetar med enskilda mottagarländer
            eller grupper av länder, som är beredda att lägga vikt vid dessa
            behovsområden.
          </p>
          <p xml:id="i-SByfu6CnGrMR3bB268Ed1M">
            Tidsbestämt samarbete med mottagarländer
          </p>
          <p xml:id="i-58zABdrVrpbhLXHKR1e2Qy">
            Med de flesta av våra mottagarländer har vi ett samarbete, för
            vilket någon avslutning inte är inplanerad. Då få av länderna
            visar tecken på att komma ur sitt biståndsberoende, kommer vårt
            stöd lätt att uppfattas som i tiden obegränsat. Det blir svårt
            för oss att komma ur det utan utrikespoli- tiska komplikationer.
            Det blir också svårt att genomföra den koncentration till de mest
            angelägna behovsområdena som skisserats i det föregående. Ett
            land kan också komma i för starkt beroende av svenskt bistånd.
            Norge, vars utvecklingsbistånd till både omfattning och karaktär
            liknar Sveriges, sluter normalt samarbetsavtal med en bortre tidsgräns.
            Enligt vår mening bör Sverige också gå över till detta system.
            Våra nuvarande samarbetsländer bör informeras om att vi räknar
            med en avslutning av biståndet efter ett visst angivet antal år,
            då aktuella åtaganden är full- gjorda. I fortsättningen bör vi
            inrikta oss på konkreta samarbetsprojekt med utvecklingsländer.
            Svenska åtaganden bör vara knutna till det över- enskomna projektet.
            Huruvida flera sådana projekt kommer att gälla sam- ma land under
            en viss tid får bli beroende av huruvida det passar in i en sådan
            koncentration etc. till de mest angelägna behovsområden som skis-
            serats i det föregående. Mot denna bakgrund föreslår vi att regeringen
            successivt avtalar om en bortre tidsgräns för samarbetet med våra
            nuvarande mottagarländer och att framtida samarbetsavtal knyts
            till bestämda projekt.
          </p>
          <p xml:id="i-VAk4ZJXRyXEaH3biU6xN4Q">
            Vårt bistånd kommer ur svensk produktion
          </p>
          <p xml:id="i-X88Vi3Z38iFwGGaawsEY4B">
            I debatten om återflöde till Sverige av biståndsmedel — s.k.
            bundet bistånd — har kritikerna av ”svenskt” bistånd lätt framställt
            det som något oriktigt att pengar går tillbaka till Sverige. I
            själva verket kan ju bistånd i längden aldrig vara annat än det
            vi avstår av det vi producerar. Att vi formulerar vårt bistånd
            i valuta, som kan användas för inköp i andra länder, ändrar inte
            på det. För vår biståndsvilja och för vårt engagemang för att
            möta behoven hos världens fattigaste vore det säkert värdefullt
            om
          </p>
          <pb facs="riksdagen-motions-pdf/data/198081/mot_198081__1201/mot_198081__1201-008.pdf"/>
          <fw xml:id="i-FUEM4HLhy17Lfy5WCpRS6R">
            Mot. 1980/81:1201 8
          </fw>
          <p xml:id="i-CjSA1q6zD71Lmy5aQvKsPX">
            det mesta av vårt bistånd var just svensk förmåga och svenska
            varor, anpassade och ställda i hela mänsklighetens tjänst. Ett
            sämre förhållande vore om vi tvingade på världen varor som var
            sämre eller dyrare än andras eller som på annat sätt var olämpliga.
            Ett u-land har ofta en tekniskt avancerad sektor, som fungerar
            fristående ifrån eller rent av ytterligare utarmar landets fattigaste.
            Om svenska varor skall gå till den sektorn bör det självfallet
            ske på kommersiella villkor och inte som bistånd. Men svensk forskning
            och svensk produktion bör rimli- gen ha mycket att erbjuda också
            för att möta de fattigaste människornas mest grundläggande behov.
            Svenskt kunnande över huvud taget inom administrationen, kooperationen
            och hos alla folkrörelser bör också på ett helt annat sätt än
            hittills kunna mobiliseras i biståndssamarbetets tjänst. Därför
            är det angeläget att våra biståndsorgan har nära kontakt med näringsliv,
            forskning, producent- och konsumentkooperation och folkrö- relser.
            Sedan de behovsområden som särskilt lämpar sig för svenskt bistånd
            definierats i enlighet med vad som tidigare skisserats, bör den
            svenska regeringen inbjuda forskning, näringsliv och andra organ
            i vårt land att hjälpa till med att utveckla teknologi och produkter,
            särskilt anpassade för ett meningsfullt svenskt bistånd. Det bör
            kunna vara en stimulerande utmaning för svensk förmåga. För att
            Sverige i längden skall kunna ge ett väsentligt bidrag till att
            möta världens mest angelägna behov bör samarbetet mellan svenska
            biståndsor- gan och svenskt näringsliv, kooperation, forskningsorgan
            och folkrörelser utvecklas så, att dess verksamhet och kunnande
            i större utsträckning kan ställas i de fattiga folkens tjänst.
          </p>
          <p xml:id="i-5wmqnH4FxTXLyZkCmgYcnd">
            Hemställan
          </p>
          <p xml:id="i-ThcrRgAXeMGkyBmSHfBzKQ">
            Med hänvisning till det anförda hemställs 1. att riksdagen anhåller
            att regeringen mot bakgrund av den senas- te utvecklingen i u-länderna
            förelägger riksdagen ett förslag till program för hur svenskt
            utvecklingsbistånd bör organiseras och inriktas för att bäst möta
            de fattigaste människornas mest grund- läggande behov och för
            att bidra till att bevara jordens miljö och produktiva resurser,
            2. att riksdagen anhåller att regeringen i arbetet på detta program
            bedömer världens mest angelägna behov, att den vidare bedömer
            inom vilka av dessa behovsområden ett svenskt bistånd skulle få
            starkast effekt och att den därefter bedömer hur man bättre skall
            kunna använda den svenska kapaciteten inom dessa fält och koncentrera
            det svenska biståndet dit, 3. att riksdagen anhåller att regeringen
            efter vederbörliga förhand- lingar förelägger riksdagen förslag
            till bortre tidsgräns för samar- betet med våra nuvarande och
            tillkommande samarbetsländer,
          </p>
          <pb facs="riksdagen-motions-pdf/data/198081/mot_198081__1201/mot_198081__1201-009.pdf"/>
          <fw xml:id="i-SYAg5NisX5a44wRwGfRRWp">
            Mot. 1980/81:1201 9
          </fw>
          <p xml:id="i-KoHVeDNekd1KzGsdmBDdcB">
            4. att riksdagen som sin mening uttalar att samarbetet mellan
            svenska biståndsorgan och svenskt näringsliv och andra organ bör
            utvecklas så, att deras verksamhet och kunnande i ökad utsträckning
            kan ställas i de fattiga folkens tjänst.
          </p>
          <p xml:id="i-Q42wkMgpVBwnfyNCJ5ruux">
            Stockholm den 27 januari 1981
          </p>
          <p xml:id="i-X3H7NQ9wsoDLEaG9apNGMC">
            STURE KORPÅS (c)
          </p>
          <p xml:id="i-2AquFNPgKiBhHhWqq9nA5R">
            TORSTEN BENGTSON (c) ULLA EKELUND (c) GUNNEL JONÄNG (c) ANDERS
            GERNANDT (c) PAUL GRABÖ (c) EIVOR NILSON (c) PÄR GRANSTEDT (c)
            SVEN ERIC ÅKERFELDT (c)
          </p>
          <p xml:id="i-M5f3Q1suTEuaZfPRobxv92">
            GUNNAR BJÖRK (c) i Gävle
          </p>
        </div>
      </div>
    </body>
  </text>
</TEI>
