<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00686">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__686/mot_1970__ak__686-001.pdf"/>
      <fw xml:id="i-KT2d5yoAPo3kt61AUV33uT">
        8 Motion i Andra kammaren, nr 686 år 1970
      </fw>
      <div xml:id="i-8Ac1EyAK4ps2Afp9eHbpCU" type="motHeader">
        <div xml:id="i-BqSRCV3k3rmWgCQJVy5H6G" type="motTitle"/>
        <div xml:id="i-51i5NNMPsVF3SZvhjkjc24" type="motSubmissionInfo"/>
      </div>
      <div xml:id="i-47NvaXGvaXbDAqTbh6cbWk" type="motBody">
        <div xml:id="i-KDhRTpQzB2hDjwjHp5SVUu">
          <p xml:id="i-Esww4utFbA1k8Q48GXxiy6">
            Nr 686
          </p>
          <p xml:id="i-87cDnEgZo7Q9vnuyyya63b">
            Av fru Jonäng och herr Elmstedt, angående forskningen om hjärt-
            och kärlsjukdomar.
          </p>
          <p xml:id="i-M7aXDrYtyfs369G58hqtEj">
            (Lika lydande med motion nr 606 i Första kammaren)
          </p>
          <p xml:id="i-H5DYaVMS2TN74S9DeqFez2">
            Forskningen inom hjärt- och kärlsjukdomarna bedrivs efter olika
            linjer i vårt land: dels sker 1. klinisk forskning, d.v.s. forskning
            där resultaten av diverse undersökningar som utförs på hjärtsjuka
            patienter får bilda underlaget, dels sker 2. teoretisk forskning,
            d. v. s. forskning där iakttagelser vunna i laboratoriet och vid
            djurexperimentella studier bildar underlag. Resultaten kan karakteriseras
            som betingade av 1. grundforskning utan omedel- bar klinisk tillämpning
            ehuru bildande underlag för vidare forskning av grund- orsaker
            respektive tillämpning vid behandling av patienter respektive
            profylax, 2. tillämpad forskning, där resultaten ofta bidrar till
            ökad förståelse för sjukdoms- utvecklingen och leder till förbättrade
            behandlingsprinciper utan att grundorsaken omedelbart kan förtydligas.
            Forskningen bedrivs dels vid sjukhusen och deras kliniska laboratorier
            och dels vid teoretiskt vetenskapliga institutioner, knutna till
            undervisningssätena. Klinisk forskning bedrivs främst vid de medicinska
            klinikerna, avdelningarna för hjärt- kirurgi, röntgenologi, klinisk
            fysiologi och klinisk kemi. Teoretisk forskning be- drivs bl.
            a. vid avdelningarna för fysiologi, farmakologi, patologi och
            kemi. Även de socialmedicinska institutionerna är verksamma inom
            s. k. epidemiologi, d. v. s. undersökningar av sjukdomsutveckling
            och förekomst inom olika populationer, yrkesområden etc. Inriktningen
            tar fasta dels på profylax, d. v. s. förebyggande åt- gärder,
            och dels på behandlingen av etablerad sjukdom. Forskningen riktar
            sig mot ett flertal områden. Det är i sin ordning att i dag uppföra
            åderförkalkningen med dess återverkningar främst på hjärtat och
            blod- kärlen som den kvantitativt angelägnaste uppgiften när det
            gäller vuxna och orsaken till medfödda hjärtfel när det gäller
            barn. Svenska nationalföreningen mot hjärt- och lungsjukdomar
            har tagit som sin upp- gift att främst stödja den kliniska forskningen,
            och tyngdpunkten har de senaste åren lagts på åderförkalkning-kranskärlsjukdom
            samt högt blodtryck, det senare en av de viktigaste och vanligaste
            orsakerna till tidig kranskärlssjukdom. Även diabetessjukdomen
            har varit av stort intresse, eftersom även den leder till tidig
            åderförkalkning. Nationalföreningen har lämnat bidrag till etablerade
            forskare och yngre forskare. Anslag har även utgått som institutionsanslag,
            där en grupp forskare fått ett ge-
          </p>
          <pb facs="riksdagen-motions-pdf/data/1970/mot_1970__ak__686/mot_1970__ak__686-002.pdf"/>
          <fw xml:id="i-PdnHiLQt8kaHAQXwQj1DVN">
            Motion i Andra kammaren, nr 686 år 1970 9
          </fw>
          <p xml:id="i-T6jhrm1oaTDXG7VUL7ft3d">
            mensamt anslag under exempelvis en treårsperiod för att angripa
            ett angeläget pro- jekt. Forskare har också erhållit personligt
            stöd, vilket utgått som tidsbegränsad forskningsbefattning. Reseanslag
            för deltagande i kongresser och besök på inhemska respektive utländska
            institutioner har anvisats. Nationalföreningens anslag genom televerket
            minskade 1969 med hälften mot 1968, och det har inneburit inskränkningar
            i aktiviteterna och minskning av forsk- ningsanslagen. En nedskärning
            av forskningsanslagen synes oss orimlig mot bakgrunden av den
            stigande dödssiffran för hjärt- och kärlsjukdomarna. Den företer
            en gradvis steg- ring och var 1969 uppe i 54 procent av samtliga
            dödsfall. Den samtidigt ökade dödssiffran i hjärt- och kärlsjukdom
            bland yngre män är oroväckande. Det är av yttersta vikt och av
            stor betydelse för människors trygghet och hälsa att en omfattande
            forskning sker, som med sina resultat kan motverka den oro och
            ängslan som människor, framför allt män, i sin mest produktiva
            ålder kan känna inför en hjärtinfarkts hastiga förlopp. Samhället
            måste påtaga sig det ekonomiska ansvaret för denna forskning.
            En frikostig satsning på forskningsprojekt leder till ett ökat
            och breddat forskningsunderlag som i sin tur på längre sikt kan
            ge god utdelning. Ökade anslag behövs till forskningens förfogande.
            Permanenta forskningsbefatt- ningar för cardiologisk forskning
            behöver upprättas. Många exempel finns på be- gåvade och framgångsrika
            forskare som ej kunnat fullfölja sina uppgifter utan tvingats
            antaga tjänster inom sjukvård och undervisning, vilket innebär
            så mycket rutinarbete att forskningsarbetet fått stå åt sidan.
            Inrättande av forskningstjänster med samma rättigheter och likvärdiga
            ekonomiska villkor som t. ex. professorsäm- beten och överläkarbefattningar
            är önskvärt. Kring dylika befattningar skulle forsk- ningsgrupper
            kunna byggas upp, och man skulle få till stånd en kvantitativ
            och kvalitativ insats. Angeläget är också att påpeka den verksamhet
            som Svenska cardiologföreningen bedriver. Inrättande av speciella
            hjärtinfarktavdelningar är en angelägenhet som åvilar landstingen
            och som bör forceras. I Svenska cardiologföreningens regi be-
            drivs f. n. en riksomfattande studie över de behandlingsresultat
            som kan inhämtas i och med inrättandet av hjärtinfarktavdelningarna.
            Att genomföra dylika studier för att samordna resultaten och nå
            en tillfredsställande grundval för att bl. a. bevisa lönsamheten
            är också ett stort forskningsprojekt. Med stöd av ovanstående
            hemställes, att riksdagen måtte i skrivelse till Kungl. Maj:t
            begära en snabb utredning i syfte att trygga den framtida utvecklingen
            av forskningen inom hjärt- och kärlsjukdomarna i enlighet med
            vad som i motionen anförts.
          </p>
          <p xml:id="i-FoDtzfAk1ABh7obNrmFkwV" type="date">
            Stockholm den 28 januari 1970
          </p>
          <div xml:id="i-Eag5LdQXzAhjgjCK6vveC5" type="signatureBlock">
            <p who="i-S9emfaxXsmAywnkewYKSJ7" type="signature">
              Gunnel Jonäng (cp)
            </p>
            <p who="i-P4Whrc3PQ9jPwPpdLqCHem" type="signature">
              Claes Elmstedt (cp)
            </p>
          </div>
        </div>
      </div>
    </body>
  </text>
</TEI>
