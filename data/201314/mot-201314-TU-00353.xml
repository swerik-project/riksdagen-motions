<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00353">
  <teiHeader>
    <fileDesc>
      <titleStmt>
        <title>Förbättrad säkerhet för cyklister</title>
        <author corresp="i-NRWqqo7iPdzBV8QrJyKnQb">av Johan Forssell (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad säkerhet för cyklister</title>
          <idno type="rdwebb">H102T353</idno>
          <rs type="number">T353</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T353/text</ref>
          <ref type="dokument_url_html">http://data.riksdagen.se/dokument/H102T353</ref>
          <ref type="dokumentstatus_url_xml">http://data.riksdagen.se/dokumentstatus/H102T353</ref>
          <ref type="doc">http://data.riksdagen.se/fil/39F497A4-6B39-43FF-834F-FBFB53B168DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5mhizUxNgECfGJWovV4pik" type="signed"/>
        <correspContext corresp="i-5mhizUxNgECfGJWovV4pik">
          <note type="signatory" corresp="i-NRWqqo7iPdzBV8QrJyKnQb"/>
        </correspContext>
        <correspAction xml:id="i-3NBSdpacDYQcN1nTkZamn8" type="numbering">
          <date when="2013-10-07"/>
        </correspAction>
        <correspAction xml:id="i-D6aKtqvFCRJqUErunEPKz7" type="submission">
          <date when="2013-10-03"/>
        </correspAction>
        <correspAction xml:id="i-9BdVhaAB7Sp8NSxWfZt6GC" type="transfer">
          <date when="2013-10-02"/>
        </correspAction>
        <correspAction xml:id="i-E6NAJ6HdyB7ZGDhXpE5G96" type="assigned"/>
        <correspContext corresp="i-E6NAJ6HdyB7ZGDhXpE5G96">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LXxZvJZHxPc7oovfRE3X9" type="motHeader"/>
      <div xml:id="i-MWEM5NYcbnrftytCVXNkxV" type="motBody">
        <div xml:id="i-9GquEMMjzTL6cnsZ9EbDdg" type="motProposal" subtype="förslag">
          <head xml:id="i-76PNNCdqGsmimqL6tsk3u9">
            Förslag till riksdagsbeslut
          </head>
          <p xml:id="i-PRJP5DLwjEWPptgu8uzosc">
            Riksdagen tillkännager för regeringen som sin mening vad som
            anförs i motionen om en översyn av förbättrad säkerhet för cyklister.
          </p>
        </div>
        <div xml:id="i-MPvaWu1eSkYRHkTRVm3pmb" type="motContent">
          <head xml:id="i-Mj76Y1KiQnYVeRJVszcgGQ" type="h1">
            Motivering
          </head>
          <p xml:id="i-TrrUZG6YSkXaQL1ZCJfncx">
            Cykeln som transportsätt har fått alltmer uppmärksamhet de senaste
            åren och en bidragande faktor är att allt fler intresserar sig
            för både miljö- och folkhälsofrågor. Cykeln har gått från att
            ha varit ett lekfullt färdmedel till att idag ses som ett självklart
            färdmedel. Detta ska givetvis tas tillvara på, både för den egna
            hälsan och för en hållbar stadsmiljö. Mycket kan vinnas genom
            att fortsätta förbättra förutsättningarna för att cykla istället
            för att köra bil. Vardagsmotionen ökar samtidigt som både miljön
            och framkomligheten gynnas.
          </p>
          <p xml:id="i-RjMi5fnvc5yN4R6245Czwy">
            För att fler ska välja cykeln är det viktigt att den ses som
            ett tryggt transportsätt. Detta är särskilt viktigt för barn och
            unga som i en allt större utsträckning är beroende av säkra cykelbanor.
            Enligt Statens folkhälsoinstitut visar resultat att det genom
            fysiska åtgärder går att öka viljan att ta cykeln framför bilen
            och att olycksriskerna samtidigt minskar.
          </p>
          <p xml:id="i-D4tdmJ8zYjZ1swneCfoEee">
            På vissa ställen har vi väl utbyggda cykelbanor men på många
            andra ställen kan det vara trångt och cyklister får samsas med
            bussar och bilar. Trafikverket har kartlagt händelseförlopp och
            trafikmiljö i vägtrafikolyckor under åren 2006–2010. Resultatet
            visar att det årligen omkommer 20–30 cyklister i Sverige samtidigt
            som omkring 300–400 skadas svårt. Deras resultat visar att dödsolyckor
            i stor utsträckning sker i glesbygd och i kollision med motorfordon
            medan de allvarliga personskadeolyckorna sker i tätort. Trafikverket
            rapporterar att minst hälften av alla cykelolyckor beror på problem
            med cykelvägar. Halka och andra problem med underlaget är den
            vanligaste orsaken.
          </p>
          <p xml:id="i-17Vizr1BoCofzZB9zJoUuN">
            Genom ett aktivt arbete går det att skapa smarta lösningar som
            ökar både framkomligheten och säkerheten för cyklister. De stora
            cykelländerna Holland och Danmark är två exempel att följa och
            ta efter. Där har man under decennier byggt ut en väl fungerande
            och anpassad infrastruktur för cykeltrafiken. I Danmark har man
            exempelvis satsat på olika typer av varningsblinkningssystem med
            syfte att uppmärksamma fordon på cyklister. I farliga korsningar
            har man satt upp varningsskyltar som börjar blinka när en cyklist
            närmar sig.
          </p>
          <p xml:id="i-AkC8F81NRjKrPkTfASDYyL">
            I fyra olycksdrabbade korsningar i Köpenhamn har dioder byggts
            in i asfalten som börjar blinka när en cykel närmar sig. I Amsterdam
            har man löst de säkerhetsproblem som kan uppstå i närheten av
            rondeller. Istället för att cyklisterna trängs med bilisterna
            har särskilda cykelvägar byggts förbi rondellerna för att därigenom
            undvika kollisioner.
          </p>
          <p xml:id="i-YEMp4SMbj7Fs5B3yesZ1dW">
            Det ska kännas roligt och tryggt att befinna sig ute på vägarna
            oavsett om man sitter framför ratten eller framför cykelstyret.
            Viktiga insatser har skett för att förbättra säkerheten, men i
            takt med att fler väljer cykeln kommer kraven på säkra cykelvägar
            att öka. Det är därför viktigt att fortsätta se över säkerheten
            för cyklister.
          </p>
        </div>
        <div xml:id="i-2N7kTtoMEV5bQ8c9r7mSae" type="signatureBlock">
          <list xml:id="i-6s6i2d33xYekt1SLDsuaX1">
            <item xml:id="i-WapG78XCfH5gfhZdg24yCu" type="signature">
              Johan Forssell (M)
            </item>
          </list>
        </div>
      </div>
    </body>
  </text>
</TEI>
