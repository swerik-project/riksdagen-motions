<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00509">
  <teiHeader>
    <fileDesc>
      <titleStmt>
        <title>Avskaffande av skattenämnderna</title>
        <author corresp="i-BZ7PcK8D1efvHXsafGEMKE">av Andreas Norlén (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av skattenämnderna</title>
          <idno type="rdwebb">GX02Sk509</idno>
          <rs type="number">Sk509</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk509/text</ref>
          <ref type="dokument_url_html">http://data.riksdagen.se/dokument/GX02Sk509</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk509</ref>
          <ref type="doc">http://data.riksdagen.se/fil/7625979D-8FE1-46D4-AE43-A69238DD0D57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-C73FzZHJgEHJ6bqPoAYvtg" type="signed"/>
        <correspContext corresp="i-C73FzZHJgEHJ6bqPoAYvtg">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-RXPp3LNFMyJT38ULMJB4Mm" type="numbering">
          <date when="2009-10-08"/>
        </correspAction>
        <correspAction xml:id="i-3LkJtkUPSUKJSHLrh6JF31" type="submission">
          <date when="2009-10-06"/>
        </correspAction>
        <correspAction xml:id="i-7WFrU9oEvzLeqUTn7ptRHy" type="transfer">
          <date when="2009-10-05"/>
        </correspAction>
        <correspAction xml:id="i-NVFeFTCVf943nf9NVRGCCf" type="assigned"/>
        <correspContext corresp="i-NVFeFTCVf943nf9NVRGCCf">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-TJhPkQNQ5KKkzCo3TYyvSc">
            Förslag till riksdagsbeslut
          </head>
          <p xml:id="i-y8vC3GRQHyb8RqCCptWZ2">
            Riksdagen tillkännager för regeringen som sin mening vad som
            anförs i motionen om en översyn av systemet med skattenämnder.
          </p>
        </div>
        <div type="motContent">
          <head xml:id="i-Chkj7dzBruo8JDZcfsKUyd" type="h1">
            Motivering
          </head>
          <p xml:id="i-W5zpwuP1u1RNxpeV8TS89k">
            När den skattskyldige överklagar ett beslut av Skatteverket ska
            verket enligt huvudregeln i 6 kap. 6 § taxeringslagen (1990:324),
            TL, snarast ompröva det överklagade beslutet genom att fatta ett
            s.k. obligatoriskt omprövningsbeslut.
          </p>
          <p xml:id="i-LDdPFpXcx3EikDBWHtoTJ4">
            Skatteverkets obligatoriska omprövningsbeslut fattas i regel
            av tjänstemän. Beslutet skall dock enligt 2 kap. 4 § 1 TL fattas
            med skattenämnd om frågan är tvistig och nämnden inte tidigare
            prövat de omständigheter och bevis som den skattskyldige åberopar
            i sitt överklagande. Skattenämnden är ett organ inom Skatteverket,
            men består av förtroendevalda ledamöter som nominerats av de politiska
            partierna. En tjänsteman från Skatteverket är ordförande.
          </p>
          <p xml:id="i-QEYY7zhdiAzkJ7XoEKAfwo">
            Om Skatteverket ändrar det överklagade beslutet så som den skattskyldige
            begär, förfaller överklagandet. I annat fall lämnas ärendet enligt
            6 kap. 6 § tredje stycket TL vidare för prövning hos länsrätten,
            såvida inte den skattskyldige dessförinnan har återkallat sitt
            överklagande.
          </p>
          <p xml:id="i-QKrPsokNAfg4Sw78B4QPAH">
            Av 22 kap. 6 § skattebetalningslagen (1997:483), SBL, framgår
            att bestämmelserna i bl.a. 6 kap. 6 § TL gäller när en skattskyldig
            har överklagat Skatteverkets beslut enligt SBL. Detta innebär
            bl.a. att Skatteverket skall ompröva det överklagade skattebeslutet.
            Kravet på skyndsamhet i handläggningen gäller även för obligatoriska
            omprövningsbeslut enligt SBL.
          </p>
          <p xml:id="i-CwQPpGuSH8CQ6uZRDj2Ec4">
            Skatteverkets beslut enligt SBL fattas av tjänstemän, såvida
            inte ärendet har ett nära samband med ett taxeringsärende som
            ska avgöras med skattenämnd och det är lämpligt att ärendena prövas
            i ett sammanhang. Om så är fallet får enligt 2 kap. 8 § SBL även
            beskattningsärendet avgöras med skattenämnd. Skattenämnd ska även
            fatta beslut som rör bland annat skattetillägg.
          </p>
          <p xml:id="i-5fouMvnPcAgWknDt6bEMYf">
            Min egen erfarenhet av att sitta i skattenämnd är att det är
            en verksamhet som kan ifrågasättas. Dessa erfarenheter delas av
            flera andra personer som jag talat med. Som lekmannaledamot får
            man inte del av några handlingar i förväg, trots att det ibland
            gäller att bedöma komplicerade ekonomiska förhållanden. Respektive
            ärende föredras av en tjänsteman vid Skatteverket, som förklarar
            hur vederbörande anser att ärendet bör bedömas. Därefter förväntas
            de förtroendevalda ledamöterna ta ställning och mot denna bakgrund
            är det svårt att göra annat än att följa tjänstemannens förslag.
          </p>
          <p xml:id="i-jCXBeZ5XW2S364GDxGKuo">
            Skattenämndsledamöternas möjlighet att i praktiken ha relevanta
            synpunkter på besluten är, som jag ser det, långt mindre än nämndemäns
            möjlighet att självständigt ta ställning till hur ett brottmål
            ska bedömas.
          </p>
          <p xml:id="i-JqmcMLdokV7hawYzVET7NY">
            Däremot medför systemet med skattenämnder att Skatteverkets beslut
            fördröjs i avvaktan på att nämnden ska sammanträda. De skattskyldiga
            vill rimligen att beslut ska fattas så snabbt och rättssäkert
            som möjligt. Därmed ligger det i de skattskyldigas intresse att
            tvistiga ärenden så fort som möjligt kommer till länsrätten, eftersom
            det i praktiken är först där som en självständig omprövning av
            Skatteverkets tjänstemäns ställningstaganden kan komma till stånd.
          </p>
          <p xml:id="i-9qF4LM658iwd28QhgYpad2">
            Detta leder mig till slutsatsen att systemet med skattenämnder
            bör ses över, för att man ska kunna bedöma om skattenämnderna
            bör avskaffas eller om det finns möjlighet att förbättra systemet
            på ett sådant sätt att nämnderna bör behållas. Detta bör riksdagen
            ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-9yXV7zusaKbkn1ukrAU2gg" who="i-BZ7PcK8D1efvHXsafGEMKE">
              Andreas Norlén (m)
            </item>
          </list>
        </div>
      </div>
    </body>
  </text>
</TEI>
