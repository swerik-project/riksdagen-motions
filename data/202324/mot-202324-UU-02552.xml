<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-02552">
  <teiHeader>
    <fileDesc>
      <titleStmt>
        <title>Initiativ från Sverige till ekocidlagstiftning</title>
        <author corresp="i-3L2NmwsjEcuGo8fdwvHsQi">av Magnus Manhammar m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2552 av Magnus Manhammar m.fl. (S)</title>
          <idno type="rdwebb">HB022552</idno>
          <rs type="number">2552</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB022552/text</ref>
          <ref type="dokument_url_html">https://data.riksdagen.se/dokument/HB022552</ref>
          <ref type="dokumentstatus_url_xml">https://data.riksdagen.se/dokumentstatus/HB022552</ref>
          <ref type="pdf">https://data.riksdagen.se/fil/1AF101BB-2D47-4792-99D8-A6B65AA5C9CC</ref>
          <ref type="docx">https://data.riksdagen.se/fil/E7A4E612-B182-4406-8C69-737CBCF9DE21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JosdyCnxiZJQ4CCRnbiz7N</idno>
            <name>Jytte Guteland</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UB2UKCr2W8fJ3Rr4dtCeHb</idno>
            <name>Mattias Vepsä</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-2kGcCbzubp7uqR3qDjU6Tr" type="signed"/>
        <correspContext corresp="i-2kGcCbzubp7uqR3qDjU6Tr">
          <note type="signatory" corresp="i-3L2NmwsjEcuGo8fdwvHsQi"/>
          <note type="signatory" corresp="i-JosdyCnxiZJQ4CCRnbiz7N"/>
          <note type="signatory" corresp="i-UB2UKCr2W8fJ3Rr4dtCeHb"/>
        </correspContext>
        <correspAction type="submitted" xml:id="i-Cz6VLXCpDR946rY2Y6oobx">
          <date when="2023-10-05"/>
          <time when="16:19:03"/>
        </correspAction>
        <correspAction type="reviewed" xml:id="i-MJkQwRCKNgLaypRwkFNFUU">
          <date when="2023-10-05"/>
          <time when="20:20:12"/>
        </correspAction>
        <correspAction type="referred" xml:id="i-TTMUYRGZr8kry64SL3P7JV">
          <date when="2023-10-17"/>
        </correspAction>
        <correspAction type="assigned" xml:id="i-4mQSdrsubGMhWH5xS1Z8cP">
          <date when="2024-04-12"/>
          <time when="16:14:47"/>
        </correspAction>
        <correspContext corresp="i-4mQSdrsubGMhWH5xS1Z8cP">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-J1Ni6mfxtt3c6HzSSou5Rr"/>
        <correspContext corresp="i-J1Ni6mfxtt3c6HzSSou5Rr">
          <ref type="uppgift">2023/24:UU14</ref>
          <ref type="ref_dok_id">HB01UU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU14</ref>
          <ref type="ref_dok_titel">Mänskliga rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2552 av Magnus Manhammar m.fl. (S) Initiativ från Sverige till ekocidlagstiftning</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-SafxhYwkKM6qLybt3R6oaP">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PAv4U1Q1XZkZgGzVaUVzYk">
              Riksdagen ställer sig bakom det som anförs i motionen om att
              Sverige bör undersöka möjligheten att internationellt ta initiativ
              till att komplettera Romstadgan om ekocid (storskalig miljöförstöring)
              som internationellt brott möjligt att åtala vid Internationella
              brottmålsdomstolen i Haag och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Pufc9KwizaXwBaDa6FY7yy">
            Motivering
          </head>
          <p xml:id="i-EtjLYhWqpVJFuMQmNv1Hag">
            De ekosystem vi är beroende av för välfärd, försörjning och överlevnad
            eroderas nu systematiskt med en oerhörd hastighet. Överfiske och
            bottentrålning förgör marina livsmiljöer. Skogar skövlas för att
            ge plats åt palmoljeplantage och boskapsuppfödning. Industriellt
            jordbruk kräver pesticider och skapar monokulturer. Mineralbrytning
            och utvinning av olja och gas kontaminerar vattendrag och känsliga
            naturområden. Detta är endast ett axplock av alla de exempel som
            finns på omfattande miljöskadliga verksam­heter som sker runt
            om i världen, som driver klimatförändringarna såväl som utarmar
            livsmiljöer och ekosystem. Trots årtionden av kännedom om de negativa
            sambanden fortsätter stater, företag och finansbolag att exploatera
            och investera i verksamheter som är förödande för planeten och
            mänskligheten. Kortsiktig ekonomisk vinst genereras men på längre
            sikt undermineras välstånd och mänskliga rättigheter, och risken
            för konflikter och ofrivillig migration ökar. Ytterst är det ett
            hot mot fred och säkerhet, vilket ger en internationell ekocidlagstiftning
            legitimitet att erkännas som ett femte tillägg i Rom­stadgan,
            det juridiska ramverk gällande brott mot freden som reglerar Internationella
            brottmålsdomstolen i Haag. Internationell ekocidlagstiftning kriminaliserar
            storskalig miljöförstöring, sätter en gemensam yttersta gräns
            och erbjuder en efterfrågad global åtgärd för ett globalt problem.
          </p>
          <p xml:id="i-N4u6dHC5XCi6FVrZsQuQXD">
            Påföljder som böter eller andra ekonomiska konsekvenser har inte
            visat sig hindra aktörer från att bedriva storskalig rovdrift
            på naturen. Att företag går i konkurs och lämnar över notan till
            samhället för sin skadliga miljöpåverkan förekommer alltför ofta.
            Med en internationell ekocidlagstiftning skulle beslutsfattare
            inom politik och företag kunna hållas personligt ansvariga och
            åtalas för de miljöbrott som deras beslut eller agerande orsakat
            – precis som juridiska personer i dag kan åtalas för brott mot
            mänskliga rättigheter. När det som är företagsekonomiskt rationellt
            men skadligt för miljö och samhälle leder till att ansvariga riskerar
            att dras inför rätta, skapas ett kraftfullt incitament för ledare
            att agera hållbart. Inte minst förmodas investeringar och satsningar
            styras i en mer hållbar riktning. Tydliga riktlinjer är dessutom
            vad företagen själva efterlyser. I ett stort internationellt upprop
            kräver över 560 företag, bl.a. Micro­soft, Ikea och Walmart, ett
            kraftfullt och skyndsamt agerande mot den ekologiska kris som
            världen står inför. Detta upprop kom i september 2020 i samband
            med att FN:s förhandlingar kring konventionen för biologisk mångfald
            skulle inledas, och företagen konstaterar i ett gemensamt uttalande
            att friska samhällen, resilienta ekonomier och blomstrande affärsverksamhet
            är helt beroende av naturen.
          </p>
          <p xml:id="i-LtUMhMxnd4r1FsptSiwP35">
            En internationell lag om ekocid är särskilt angelägen för fattiga
            länder som är socio­ekonomiskt utsatta eftersom det ofta är synonymt
            med svag miljölagstiftning. Det är dessa länder, vars befolkningar
            ofta är de som bidragit minst till problemen, som drabbas hårdast
            av globaliseringens baksidor som exploatering och föroreningar.
            Vidare är friska ekosystem ett avgörande fundament för all utveckling,
            och utan det når vi inte heller de globala hållbarhetsmålen. Lagstiftning
            har en starkt normerande genomslags­kraft. Att storskalig miljöförstöring
            blir kriminellt har en viktig effekt på samhällets värderingar,
            vilket är av stor betydelse då vi även behöver jobba med ett förändrat
            synsätt i vår omställning till att leva inom de planetära gränserna.
          </p>
          <p xml:id="i-RRQoYXBf3W9xT7u3SYpwR2">
            Det brådskar att hitta kraftfulla verktyg som kan vända den alarmerande
            trend vi just nu ser i världen. En internationell ekocidlagstiftning
            har enorm potential att vara just detta då Romstadgan är ett av
            världens kraftfullaste juridiska dokument. På kort tid har intresset
            ökat avsevärt. Vid ICC:s partsmöte i november 2019 menade Vanuatu
            och Maldiverna att ekocid som internationellt brott nu behöver
            diskuteras på allvar. Samma månad uttalade påven Franciskus sitt
            stöd för ekocid som internationellt brott, vilket även Kyrkornas
            världsråd gjorde i juni 2019. I Sverige efterlyste LO och Palmecentret
            i mars 2020 ekocid som brott i en debattartikel. I juli 2020 uttalade
            Frankrikes president Macron stöd för förslaget och kort därefter
            motionerade De gröna i Belgien i parla­mentet om ekocid som internationellt
            brott. I juli 2020 skrevs även ett öppet brev där Greta Thunberg
            tillsammans med unga klimataktivister från Tyskland och Belgien
            krävde att EU:s medlemsländer ska verka för en internationell
            ekocidlagstiftning.
          </p>
          <p xml:id="i-HzskatWmLvKdfa1DxZ67UN">
            Denna idé lyftes fram i ljuset redan 1972, då Olof Palme uttryckte
            vikten av att kriminalisera ekocid under Stockholmskonferensen,
            FN:s första miljökonferens. Under 1990-talet när Romstadgan ursprungligen
            utarbetades var ekocid med men ströks i sista stund. Omfattande,
            långvarig och allvarlig miljöförstöring är enligt Romstadgan kriminellt
            i krigstid, men det är inget brott i fredstid. Detta är orimligt
            och behöver åtgärdas. Det står i alla länders makt som undertecknat
            Romstadgan att begära ett tillägg. Sverige bör undersöka möjligheten
            att internationellt ta initiativet tillsammans med de stater som
            uttryckt intresse. Låt oss sluta den cirkel som Olof Palme påbörjade,
            skapa internationellt samförstånd och initiera en process för
            att skapa en internationell lagstiftning mot ekocid.
          </p>
        </div>
        <div type="motSignatures">
          <list>
            <item xml:id="i-Wd1KdvpVspfsKLH5yMpnMh">
              Magnus Manhammar (S)
            </item>
            <item xml:id="i-NfkUBbbhb8CaAYDYd3BEWH">
              Jytte Guteland (S)
            </item>
            <item xml:id="i-55MWRtPAvCLVHdVpb81c2s">
              Mattias Vepsä (S)
            </item>
          </list>
        </div>
      </div>
    </body>
  </text>
</TEI>
