<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-01622">
  <teiHeader>
    <fileDesc>
      <titleStmt>
        <title>Trygghet i skolan</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1622 av Jonas Sjöstedt m.fl. (V)</title>
          <idno type="rdwebb">H7021622</idno>
          <rs type="number">1622</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7021622/text</ref>
          <ref type="dokument_url_html">http://data.riksdagen.se/dokument/H7021622</ref>
          <ref type="dokumentstatus_url_xml">http://data.riksdagen.se/dokumentstatus/H7021622</ref>
          <ref type="docx">http://data.riksdagen.se/fil/57BA88B5-7DAE-4B80-9817-62ED11B75F95</ref>
          <ref type="pdf">http://data.riksdagen.se/fil/AA07BB80-9FAF-45FC-8CE1-3DA5C33FCBE2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6ZGMZR4rqQpUpBSvtV5egH" type="signed"/>
        <correspContext corresp="i-6ZGMZR4rqQpUpBSvtV5egH">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xbq1HVkxhCYVmfPLN63HRo"/>
        </correspContext>
        <correspAction xml:id="i-Dnyaf5qPDG8iBeTE9h17Dh" type="submitted">
          <date when="2019-10-02"/>
          <time when="13:23:05"/>
        </correspAction>
        <correspAction xml:id="i-TBKJbVrX8CVii7SruuyFh4" type="reviewed">
          <date when="2019-10-02"/>
          <time when="14:00:17"/>
        </correspAction>
        <correspAction xml:id="i-B3GJNpw8H1Fevx4a45BsC5" type="referred">
          <date when="2019-10-11"/>
        </correspAction>
        <correspAction xml:id="i-86TsH6Uzw9XZpWb7HvAAsx" type="assigned">
          <date when="2020-05-13"/>
          <time when="16:50:01"/>
        </correspAction>
        <correspContext corresp="i-86TsH6Uzw9XZpWb7HvAAsx">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-F9hsS1TFxvvSiyRN44EvYi" type="behandlas_i"/>
        <correspContext corresp="i-F9hsS1TFxvvSiyRN44EvYi">
          <ref type="uppgift">2019/20:UbU10</ref>
          <ref type="ref_dok_id">H701UbU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fm5DV6YhGQwPjaQbtytuHz" type="behandlas_i"/>
        <correspContext corresp="i-Fm5DV6YhGQwPjaQbtytuHz">
          <ref type="uppgift">2019/20:UbU11</ref>
          <ref type="ref_dok_id">H701UbU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU11</ref>
          <ref type="ref_dok_titel">Grundläggande frågor om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EcUvuiTSrQBhDs8Xo3mxoc" type="behandlas_i"/>
        <correspContext corresp="i-EcUvuiTSrQBhDs8Xo3mxoc">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-634CCrLwX6rYpUR13xR8mr" type="behandlas_i"/>
        <correspContext corresp="i-634CCrLwX6rYpUR13xR8mr">
          <ref type="uppgift">2019/20:JuU27</ref>
          <ref type="ref_dok_id">H701JuU27</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU27</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H3fgmnhzb8UKE6bT1L6bPz" type="motHeader">
        <div xml:id="i-WLsb5ZB97yRyyfzxSLgjg5" type="motTitle">
          Motion till riksdagen 2019/20:1622 av Jonas Sjöstedt m.fl. (V)
          Trygghet i skolan
        </div>
      </div>
      <div xml:id="i-H3L52evLJHCFNszBd7NUBo" type="motBody">
        <div xml:id="i-XwLHffNFMmdX7n8cc4pfR2" type="motProposal" subtype="förslag">
          <head xml:id="i-S6eXMiSy4oppcpLnM8rBUf">
            1 Förslag till riksdagsbeslut
          </head>
          <list xml:id="i-DFiPxVY9Wd5WWgpkoqNBLN" style="ol">
            <item xml:id="i-2gNf5CQJKoG1NRrnKdUXSh">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att ansvaret
              för diskriminering i skolan flyttas från Diskrimineringsombudsmannen
              till Skolinspektionen och tillkännager detta för regeringen.
            </item>
            <item xml:id="i-3iunY7VJrAjPQtJ4oN55aH">
              Riksdagen ställer sig bakom det som anförs i motionen om att
              regeringen bör utreda möjligheterna att införa ett nyckeltal för
              elevhälsa om att det ska finnas skolläkare, skolsköterska, skolkurator
              och skolpsykolog vid varje skolenhet och tillkännager detta för
              regeringen.
            </item>
            <item xml:id="i-HHpx4fcmudUJYyVRcJ3Unm">
              Riksdagen ställer sig bakom det som anförs i motionen om att
              regeringen bör utreda hur lagstiftningen kan utvecklas när det
              gäller mobbning, våld och kränkande behandling i syfte att stärka
              tryggheten och studieron i skolan och tillkännager detta för regeringen.
            </item>
            <item xml:id="i-BaNRT1HDuHjAk1csGuC9Su">
              Riksdagen ställer sig bakom det som anförs i motionen om att
              elevernas rätt till reellt inflytande över sin utbildning och
              arbetsmiljö bör förtydligas i skollagen och tillkännager detta
              för regeringen.
            </item>
            <item xml:id="i-CE4tzSNerNEcvi6oFcz1J7">
              Riksdagen ställer sig bakom det som anförs i motionen om att
              regeringen bör tillsätta en utredning om att ålägga grundskolor
              att erbjuda sina elever kostnadsfri frukost och tillkännager detta
              för regeringen.
            </item>
            <item xml:id="i-DdPd5EgUuAiYTXEMWYF4nK">
              Riksdagen ställer sig bakom det som anförs i motionen om att
              regeringen bör återkomma med ett förslag som innebär att kameraövervakning
              på skolor förbjuds under dagtid och tillkännager detta för regeringen.
            </item>
          </list>
        </div>
        <div xml:id="i-2bwfSRQSGzWrVz5MCj2PT4" type="motContent">
          <head xml:id="i-RibdUtYJhZ5zBFvD6qhYyE" type="h1">
            2 Inledning
          </head>
          <p xml:id="i-3Tq16SXa45oXxJ2tkwVKFg">
            Den svenska arbetarrörelsen byggde på 1900-talet upp en skola
            för alla. Detta i strid mot en höger som ville att kunskap skulle
            vara ett privilegium för några få. Inte i något annat land var
            skillnaderna i resultat mellan skolor så små som i Sverige. Den
            jämlika skolan ledde även till trygghet för elever och personal.
            I dag går utvecklingen åt fel håll. Elevers bakgrund spelar allt
            större roll, vilket innebär att lärarnas faktiska möjlighet att
            ge alla elever det stöd de behöver minskar. Hur mycket elever
            lär sig beror i dag alltmer på vilken skola de hamnar i och på
            föräldrarnas bakgrund. Så behöver det inte vara. Vänsterpartiet
            vill skapa en jämlik och sammanhållen skola. Förskolan och skolan
            ska lägga grunden för ett liv med möjligheter – inte ett förstelnat
            klassamhälle, som i sin tur leder till otrygghet och splittring.
          </p>
          <p xml:id="i-W6uViRogiHrtaQm39TBqBP">
            En jämlik skola och förskola är bra för alla. När elever med
            olika bakgrund och livsåskådning möts förbättras inte bara resultaten
            utan också sammanhållningen. Skolan kan inte avskaffa klassamhället,
            men jämna ut skillnader så att alla barn får en bra start i livet.
            Därför bör den tillföras mer resurser som fördelas efter behov,
            så att de barn som behöver stöd kan få det direkt och inte halkar
            efter.
          </p>
          <p xml:id="i-DeSdVdN4u8HkFeCK1opCRZ">
            I en demokratisk skola möts alla elever av positiva förväntningar
            inte minst eftersom det finns stark evidens för att det är så
            det bästa lärandet sker. I en demokratisk skola arbetar man också
            utifrån premissen att det är skolans och undervisningens kvalitet
            som avgör hur det går för eleverna och eftersträvar aktivt att
            motverka de skillnader i förutsättningar som följer med elevernas
            bakgrund. Det innebär att skolan måste bli mycket bättre på att
            erbjuda elever särskilda stödinsatser, något som har stor betydelse
            för det förebyggande trygghetsarbetet. Dessa insatser måste ständigt
            följas upp och omprövas så att de hela tiden är anpassade till
            elevens behov. Våldsyttringar och mobbning ska aldrig accepteras
            samtidigt som mest fokus bör ligga på att motverka grundorsakerna.
          </p>
          <head xml:id="i-Ksyu1PdximiFuVsJGWquDp" type="h1">
            3 Ansvaret för diskriminering i skolan
          </head>
          <p xml:id="i-ACRJs3ZBAsNXh2AoEHTU2z">
            Under många år har det uppmärksammats att elever som utsätts
            för rasism eller sexuella kränkningar inte får det stöd som behövs.
            En del av detta är det systemfel som gör att den typen av kränkningar
            ska anmälas till Diskrimineringsombudsmannen (DO) som sällan utreder
            och inte heller har några sanktionsmöjligheter mot skolorna. Detta
            gör att en elev som blir mobbad kan få hjälp av Skolinspektionen
            men är kränkningarna av sexuell eller rasistisk karaktär händer
            oftast ingenting eftersom DO inte vidtar några åtgärder med hänvisning
            till att de inblandade är minderåriga. Två av varandra obero­ende
            utredningar har föreslagit att ansvaret för diskriminering i skolan
            ska flyttas från DO till Skolinspektionen men trots det har ännu
            ingenting hänt. Redan i samband med #metoo sade dåvarande utbildningsministern
            till Dagens Nyheter att ett lagförslag fanns färdigt att läggas
            fram på bordet. Snart två år senare finns fortfarande inget lagförslag
            och elever fortsätter att hamna i kläm. Regeringen bör därför
            återkomma med ett förslag som innebär att ansvaret för diskriminering
            i skolan flyttas från Diskriminerings­ombudsmannen till Skolinspektionen.
            Detta bör riksdagen ställa sig bakom och ge regeringen till känna.
          </p>
          <head xml:id="i-WRMQxhj1852aG6V89Bov9b" type="h1">
            4 Elevhälsan
          </head>
          <p xml:id="i-JaukfSRQnJ2Vkv3c5yffz4">
            De allra flesta barn och unga i Sverige mår bra, men långt ifrån
            alla. Den psykiska ohälsan ökar. Vänsterpartiet menar att skolan
            i hela sin verksamhet måste verka för att bevara och främja elevernas
            hälsa och för att stödja eleverna om de trots förebyggande insatser
            mår dåligt, fysiskt eller psykiskt. Det handlar inte bara om att
            det ska finnas fungerande skolhälsovård, utan också om att skolan
            ska ge kunskap om hälsa.
          </p>
          <p xml:id="i-FMkLbTyEmvGEAHYMK8Jqe7">
            Forskning visar att individernas hälsa är beroende av faktorer
            som kön, könsidentitet/könsuttryck, klass, etnicitet, hudfärg,
            sexuell läggning m.m. Exempelvis visar forskning att hos elever
            som sökt till yrkesförberedande program i gymnasieskolan förekommer
            psykosomatiska besvär i mycket större utsträckning än bland elever
            som sökt studieförberedande program. Dessutom visar forskning
            att flickor har psykosoma­tiska besvär dubbelt så ofta som pojkar.
            Sådana besvär är också dubbelt så vanliga hos pojkar med utlandsfödda
            föräldrar än hos dem med svenskfödda föräldrar.
          </p>
          <p xml:id="i-Gm7V19qwFqDcqnTeLNs2KQ">
            Elevernas hälsa ska uppfattas som en fråga för hela skolan, inte
            bara för den enskilde eleven. Skolan får inte blunda för att elevernas
            hälsa påverkas av hur verksamheten organiseras och miljön utformas.
            Organiseringen kan bidra till elevers ohälsa, psykiskt såväl som
            fysiskt. Om en elev har hög frånvaro, svårigheter i skolarbetet,
            svårigheter i sociala relationer etc., ska orsaker även sökas
            i skolan som helhet, inte åtgärdas genom att ogiltig frånvaro
            skrivs in i ordningsomdömen eller betyg.
          </p>
          <p xml:id="i-ABR6d7tfqMgsLurV9dH9NK">
            För att kunna arbeta förebyggande måste alla lärare ha kunskap
            om barns och ungdomars hälsa. För att skolsköterska, kurator och
            psykolog ska kunna ingå i det förebyggande arbetet måste de finnas
            närvarande i skolverksamheten. Elever ska enkelt och kunna komma
            i kontakt med dem, lärare ska kunna få handledning och dessa yrkesgrupper
            kan vid behov ingå i arbetslagens arbete. Regeringen bör utreda
            möjligheterna att införa ett nyckeltal för elevhälsa om att det
            ska finnas skolläkare, skolsköterska, skolkurator och skolpsykolog
            vid varje skolenhet. Detta bör riksdagen ställa sig bakom och
            ge regeringen till känna.
          </p>
          <head xml:id="i-7B8XqWSKp2AfUMMNeZ6J8L" type="h1">
            5 En skola fri från mobbning och våld
          </head>
          <p xml:id="i-LCwzx1iFAGXjhs1XXq4MxH">
            Att skolmiljön präglas av trygghet och arbetsro är en central
            förutsättning för att eleverna ska kunna tillägna sig kunskap
            och utvecklas socialt. Den kränkande behand­ling som alltför ofta
            förekommer i skolan måste motarbetas med kraft, och alla vuxna
            i skolan bär ett ansvar för detta. Såväl en vuxen som en elev
            i skolan kan både vara utsatt för och vara den som utsätter andra
            för kränkande behandling.
          </p>
          <p xml:id="i-Xay7Bif4BzriaW9KSA4SWm">
            När hot och våld sker i den svenska skolan, oavsett om det är
            gentemot lärare eller gentemot elever, ska självfallet åtgärder
            sättas in genom ett starkt ledarskap av rektorer och genom att
            våra lagstiftningar följs av rättsväsendet. Men grundorsakerna
            till problematiken kommer inte att åtgärdas så länge vi inte har
            en bättre arbetsmiljö för skolans personal, så länge vi inte har
            mindre grupper i skolan och så länge vi inte har en elevhälsa
            som finns där i tillräckligt stor utsträckning för våra elever.
          </p>
          <p xml:id="i-VoF8rqTPr75a1Dof6YTHXf">
            Vänsterpartiet menar att grundorsakerna till att våldet i skolan
            har ökat måste belysas. En av dessa orsaker är en alltmer segregerad
            skola p.g.a. det system som har byggts upp under de senaste decennierna,
            där eleverna ses som kunder och inte som elever som har rätt till
            kunskap. Där införandet av friskolor och skolpeng har gjort att
            skolans kompensatoriska uppdrag fått mindre betydelse och elever
            med störst stödbehov samlas på skolor med låg personaltäthet och
            för få behöriga lärare. Otryggheten minskar när barn inte får
            det stöd de behöver i skolan. När barn inte blir sedda tappar
            de lätt framtidstron.
          </p>
          <p xml:id="i-WSdxWbzjUzgksTPFErZXuU">
            Skolan är till viss del en återspegling av samhället. Sverige
            var en gång i tiden ett av världens mest jämlika länder. I dag
            ser det inte ut så. I dag ser vi allt större psykisk ohälsa. Vi
            ser hur patriarkala strukturer, sexism och skönhetsideal påverkar
            unga tjejers psykiska hälsa. Vi ser också hur segregationen breder
            ut sig p.g.a. de ökande klyftorna och rasismen.
          </p>
          <p xml:id="i-3dwYSQAzg7GhxnGuvsTsAC">
            Vi anser att förebyggande åtgärder generellt är av betydligt
            större vikt för att verk­ligen förhindra kränkningar än vad disciplinära
            åtgärder är. En välfungerande elevhälsa, liksom ett nära samarbete
            mellan skola, fritidshem och föreningsliv, är exempel på före­byggande
            arbete som behöver tillmätas större vikt. Sociala problem och
            kränkningar på en skola uppstår inte ur tomma intet – det omgivande
            samhället och vårdnadshavarna behöver involveras mer och på ett
            strukturerat sätt i arbetet för att alla elever ska ha en trygg
            skolgång.
          </p>
          <p xml:id="i-BjxYHnbv5sWMF8oEUwazWt">
            Vänsterpartiet vill se en skola där elevernas mångfald och olikheter
            ses som en tillgång och inte som ett hot. Fördomar kring funktionsnedsättningar
            ska bekämpas och skolan ska vara tillgänglig både i fysiskt och
            kognitivt hänseende. Många elever blir utsatta för rasism i skolan
            och vittnar om att skolorna ofta saknar förmågan att bemöta och
            motverka det. Lärare och annan skolpersonal behöver få kompetensutveckling
            i att arbeta mot rasism.
          </p>
          <p xml:id="i-JxAK6NBKtsAeP5PZ16RzVZ">
            Värdegrundsfrågor ska diskuteras aktivt på varje skola. Lärare
            behöver ha kunskap om normer och granska dem kritiskt. Undervisningen
            i sexualitet och relationer ska tydligt preciseras i kursplanerna
            och ska också vara en del av arbetet med likabehand­ling, då många
            kränkningar grundar sig på kön, sexualitet eller könsuttryck.
            Alla ska våga uttrycka sin identitet på sina egna villkor i skolan.
            Skolan är en av de vanligaste platserna för unga tjejer att utsättas
            för sexuella trakasserier. Fortfarande händer det att sexuella
            trakasserier ses som en naturlig del av vardagen. För Vänsterpartiet
            är det oacceptabelt. Lika höga krav ska ställas på barns arbetsmiljö
            som på vuxnas.
          </p>
          <p xml:id="i-YJAVskc4QfjfgaZGTBNuqf">
            Skolan ska ansvara för att även vårdnadshavarna involveras i
            värdegrundsarbetet. Såväl rektor som personal bör ha en handlingsplikt,
            inte bara anmälningsplikt, när dessa fått kännedom om att en elev
            blivit utsatt för kränkande behandling, något som fram­hållits
            av DO. Det ska vara tydligt att plikten att anmäla och åtgärda
            problem inte bara gäller när en elev anser sig utsatt för kränkande
            behandling – skolan ska göra en egen bedömning av om det inträffade
            kan vara ett exempel på kränkande behandling eller diskriminering.
            Vi menar att den nuvarande lagstiftningen mot mobbning och krän­kande
            behandling som finns i Sverige måste bli bättre. Lagstiftningen
            på detta område bör utvecklas ytterligare. Regeringen bör utreda
            hur lagstiftningen kan utvecklas när det gäller mobbning, våld
            och kränkande behandling i syfte att stärka tryggheten och studieron
            i skolan. Detta bör riksdagen ställa sig bakom och ge regeringen
            till känna.
          </p>
          <head xml:id="i-PsvP1qEeTB5qs5bsQwT4hz" type="h1">
            6 Elevskyddsombud
          </head>
          <p xml:id="i-TiLzxx3CeEPubGFpCBkRG5">
            Mer makt och inflytande för eleverna i skolan är också ett verktyg
            för att skapa en bra studie- och arbetsmiljö. Skolan ska därför
            främja demokratiska arbetssätt där elever, personal och föräldrar
            är delaktiga och har inflytande över såväl formella beslut som
            den vardagliga verksamheten. Att kunna påverka sin situation är
            en betydande faktor för hälsa och inlärning. Elevinflytandet handlar
            inte bara om sociala frågor utan har även anknytning till undervisningens
            organisering, såsom diskussioner om förbättrad samordning av provperioder
            och en jämn arbetsbelastning för eleverna under läsåret, innehåll
            i temaveckor och inte minst trygghetsarbete.
          </p>
          <p xml:id="i-87JPRWJbqA37s78QeY96tz">
            Arbetsmiljöfrågor, värdegrunder och eventuella regler för samvaron
            på skolan ska diskuteras aktivt. Företrädare för elever ska inte
            bara vara delaktiga i framtagandet av sådana regler utan även
            i besluten om desamma. Såväl elevrepresentanter som elev­skyddsombud
            ska ha rätt till utbildning samt kompensatoriskt stöd för den
            undervisning de gått miste om under sin utbildning. Skolan ska
            också vara skyldig att tillhandahålla de lokaler och den utrustning
            som behövs för att elever och elevrepresentanter ska kunna hålla
            de möten och andra sammankomster som krävs för att utöva det inflytande
            man har rätt till.
          </p>
          <p xml:id="i-3ZX2yKneD2LM6j4PAR4BV7">
            Vi menar att det ska vara möjligt att inrätta lokala styrelser
            för gymnasieskolor där elevrepresentanterna är i majoritet. Där
            detta tillämpats på försök har det fallit väl ut och det saknas
            skäl för staten att förbjuda detta mot huvudmannens uttryckliga
            vilja.
          </p>
          <p xml:id="i-VM5VcdXRy93YSju1jk8DdD">
            Ökat inflytande handlar inte bara om en rättighet att få påverka
            sitt dagliga arbete utan i lika hög grad om en skyldighet att
            ta ansvar för sitt eget lärande. Elevernas rätt till reellt inflytande
            över sin utbildning och arbetsmiljö bör förtydligas i skollagen
            i enlighet med vad som anförs ovan. Detta bör riksdagen ställa
            sig bakom och ge regeringen till känna.
          </p>
          <head xml:id="i-UtRw6Fitg2FpF8AAmu6u8S" type="h1">
            7 Rätt till frukost
          </head>
          <p xml:id="i-TJDgd599Q1A5dB7XsUhcMx">
            Vänsterpartiet anser att alla barn i landets samtliga skolor
            ska få äta sig mätta varje dag och att de ska ha rätt till frukost.
            För oss är detta lika självklart som att de ska få ta del av en
            pedagogisk verksamhet av god kvalitet. Många barn och unga äter
            inte frukost hemma. Det kan bero på att tiden inte räcker till
            eller på dåliga matvanor. Det finns emellertid också barn som
            möts av ett tomt kylskåp på morgonen. Föräldrarna har helt enkelt
            inte råd att köpa mat.
          </p>
          <p xml:id="i-6DgGaCQN6bCWYPTyyyPowc">
            Flera av landets skolor erbjuder frukost i skolan. Skolor som
            har frukostservering upptäcker snabbt fördelarna. Det blir lugnare
            i klassrummen, frånvaron minskar, eleverna blir pedagogiskt mer
            tillgängliga och deras intresse för kost och hälsa ökar. Av de
            skolor som serverar frukost i dag är det tyvärr många som tar
            betalt. Frukost är något som ska erbjudas alla elever och då får
            kostnaden inte vara ett hinder för de elever som inte har råd,
            men som ofta är de som har störst behov.
          </p>
          <p xml:id="i-PbKvN7fHH9TKxMAkDmzmT8">
            Frukost i skolan ska inte ersätta frukosten i hemmet utan fungera
            som ett komple­ment för de elever som av någon anledning inte
            hinner eller kan äta hemma. Att servera frukost i skolan är ett
            sätt att ge alla elever en bra start, men också goda förutsättningar
            att orka hela skoldagen.
          </p>
          <p xml:id="i-GX8fyBwiJtAboTXgEJ2BaN">
            Regeringen bör tillsätta en utredning om att ålägga grundskolor
            att erbjuda kostnads­fri frukost för sina elever. Detta bör riksdagen
            ställa sig bakom och ge regeringen till känna.
          </p>
          <head xml:id="i-MzB1Fq2jogmCmTgA8UWWdG" type="h1">
            8 Förbud mot kameraövervakning inomhus under skoltid
          </head>
          <p xml:id="i-Vmt64986gxwVFWmJsu5MGX">
            I stället för att se till att bemanna skolorna väljer många skolor
            andra lösningar för att motverka våld och skadegörelse m.m. Ett
            av de vanligaste tekniska hjälpmedlen är kameraövervakning. Kameraövervakning
            kan visserligen skapa en känsla av trygghet, men för många innebär
            den ständiga övervakningen ett intrång i den personliga integriteten.
            För dem leder övervakningen till en försämrad arbetsmiljö. För
            Vänster­partiet är det självklart att barn och unga har lika stor
            rätt till sin integritet som vuxna. Unga människor behöver t.o.m.
            ett starkare skydd eftersom de inte har samma möjlig­heter att
            föra sin talan som vuxna. Det finns dessutom andra metoder för
            att skapa trygghet i skolan så som mer per personal och en trygg
            miljö. Regeringen bör åter­komma med ett förslag som innebär att
            kameraövervakning på skolor förbjuds under dagtid. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-SvZVoi22d6QvTwufa7iwSV" type="motSignatures">
          <list xml:id="i-8zvhY5DkjrQvAwrGaSRFHF">
            <item xml:id="i-VCaqANgPkAhW8sGhDeePZi" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-KdctGnj6YUmAGWQ7APsijJ" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-3C3exF35QbUyipmVjnhV8S" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-8zfwMNGNxz8MGxvGuUaQZ" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-VJxXmGnxuWsmJ6CzXDq6En" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-QpMsmjbQAaFkrC6qLQMCW9" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-UF622hWpR1p6Qymm8Sp3mP" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-CnxCFC47dhVBi4AApcASFB" who="i-Xbq1HVkxhCYVmfPLN63HRo">
              Daniel Riazat (V)
            </item>
          </list>
        </div>
      </div>
    </body>
  </text>
</TEI>
