<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00027">
  <teiHeader>
    <fileDesc>
      <titleStmt>
        <title>med anledning av skr. 2007/08:89 Sveriges politik för global utveckling</title>
        <author corresp="i-9KG7jeGdkJDsSQQb3gKA2U">av Urban Ahlin m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:89 Sveriges politik för global utveckling</title>
          <idno type="rdwebb">GV02U27</idno>
          <rs type="number">U27</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U27/text</ref>
          <ref type="dokument_url_html">http://data.riksdagen.se/dokument/GV02U27</ref>
          <ref type="dokumentstatus_url_xml">http://data.riksdagen.se/dokumentstatus/GV02U27</ref>
          <ref type="doc">http://data.riksdagen.se/fil/64CE21A4-0CD5-4B80-A37A-5251E6D6D8E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4QLHsSWeNopirX2Cz7DPUf" type="basedOn"/>
        <correspContext corresp="i-4QLHsSWeNopirX2Cz7DPUf">
          <ref>Regeringsskrivelse 2007/08:89</ref>
        </correspContext>
        <correspAction xml:id="i-94Cpj8Lr6zRN4KUMMbr8sR" type="signed"/>
        <correspContext corresp="i-94Cpj8Lr6zRN4KUMMbr8sR">
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-PQpUfHB9fKTb3Hse5ujvmK" type="referral">
          <date when="2008-04-09"/>
        </correspAction>
        <correspAction xml:id="i-7oQDL5HP84azhpmckRa11k" type="dismissal">
          <date when="2008-04-08"/>
        </correspAction>
        <correspAction xml:id="i-GQPWwhDi6zKiknmNi5kiWi" type="dismissal">
          <date when="2008-04-08"/>
        </correspAction>
        <correspAction xml:id="i-FRc1g69GgHJQsRg6MyMVBo" type="transfer">
          <date when="2008-04-07"/>
        </correspAction>
        <correspAction xml:id="i-CdMB6t8v9QkKwUKM49RC78" type="submission">
          <date when="2008-04-07"/>
        </correspAction>
        <correspAction xml:id="i-7AkjSpHDAHZtsEQutxaTcN" type="assigned"/>
        <correspContext corresp="i-7AkjSpHDAHZtsEQutxaTcN">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-U6ME6K8k6XbM2Z8umdjt54" type="motBody">
        <div xml:id="i-MEjGdmMpYW89Hte9rqpeMo" type="motProposal" subtype="förslag">
          <head xml:id="i-KPpk5pQZBeVmqdiwqmX46e">
            Förslag till riksdagsbeslut
          </head>
          <list xml:id="i-Wxu6TAeh6sMu5bDnCHV1UY" style="ol">
            <item xml:id="i-WnxNkkJpiaQc9eyPb5mnpP">
              Riksdagen tillkännager för regeringen som sin mening vad som
              anförs i motionen om att regeringen tydligare bör kritisera kränkningar
              av mänskliga rättigheter, också när stormakter begår dem.
            </item>
            <item xml:id="i-PqTukTSogsqq7yJefXGLt2">
              Riksdagen tillkännager för regeringen som sin mening vad som
              anförs i motionen om att öronmärka medel för kampen mot människohandel.
            </item>
            <item xml:id="i-RXMKTDDH3NmA6bPLAeDQC5">
              Riksdagen tillkännager för regeringen som sin mening vad som
              anförs i motionen om att lyfta fram arbetet mot mäns våld mot
              kvinnor.
            </item>
            <item xml:id="i-DVQwurWYewoSBBRzKGn8xt">
              Riksdagen tillkännager för regeringen som sin mening vad som
              anförs i motionen om att regeringen bör prioritera mänskliga rättigheter
              i arbetslivet högre.
            </item>
            <item xml:id="i-W79NQnFMXW5bBnKFBAARvX">
              Riksdagen tillkännager för regeringen som sin mening vad som
              anförs i motionen om en bred strategi för insatser i Afghanistan.
            </item>
            <item xml:id="i-PEGp6b7GbiKAvzEsK2Cidp">
              Riksdagen tillkännager för regeringen som sin mening vad som
              anförs i motionen om att regeringen bör öka ansträngningarna för
              nedrustning och icke-spridning.
            </item>
            <item xml:id="i-Y3mdzmx66WHLCgADYZH4hX">
              Riksdagen tillkännager för regeringen som sin mening vad som
              anförs i motionen om att regeringen inte ska verka för undantag
              av vissa typer av klustervapen.
            </item>
            <item xml:id="i-FtkHudhsFB5H6JeVyJiu7X">
              Riksdagen tillkännager för regeringen som sin mening vad som
              anförs i motionen om en ny krigsmateriellagstiftning.
            </item>
            <item xml:id="i-2BBzhYszukyW74x5KXKFnR">
              Riksdagen tillkännager för regeringen som sin mening vad som
              anförs i motionen om avräkningar från biståndsramen för skuldavskrivningar.
            </item>
            <item xml:id="i-XvGLJwtV1QGoae4mbE78y4">
              Riksdagen tillkännager för regeringen som sin mening vad som
              anförs i motionen om det civila samhällets roll i utvecklingspolitiken.
            </item>
            <item xml:id="i-UqgvZTgsao36ZGGisRYcVx">
              Riksdagen tillkännager för regeringen som sin mening vad som
              anförs i motionen om utfasningen av Rysslandsbiståndet.
            </item>
            <item xml:id="i-XMRQmaszcpVwqmYGHUx2ik">
              Riksdagen tillkännager för regeringen som sin mening vad som
              anförs i motionen om skuldavskrivning.
            </item>
            <item xml:id="i-7Dj2VTH4e1SbHw9TNSN94L">
              Riksdagen tillkännager för regeringen som sin mening vad som
              anförs i motionen om en solidarisk miljö- och klimatpolitik på
              nationell och global nivå.
            </item>
            <item xml:id="i-B23VwUX5DUcZK1bsSi9gro">
              Riksdagen tillkännager för regeringen som sin mening vad som
              anförs i motionen om åtgärder för att genomföra politiken för
              global utveckling.
            </item>
          </list>
        </div>
        <div xml:id="i-F44pDqfkbgMjZoSrKdGPxU" type="motContent">
          <head xml:id="i-KyBksYSMpztABJFzZPwHLK" type="h1">
            Inledning
          </head>
          <p xml:id="i-E9Ki3bftHs1yDgsCB5cVJ8">
            Fattigdom kan inte bara mätas i inkomst per person. Global utveckling
            och minskad fattigdom skapas inte enbart genom att människor har
            mat för dagen, utan genom allas möjlighet att ta till vara sin
            kraft i ett demokratiskt samhälle där alla har tillgång till god
            hälsovård, utbildning och jobb. Brist på inflytande, dålig hälsa
            och analfabetism är fattigdomsbevis.
          </p>
          <p xml:id="i-SpB1urWQ4n5v1rghDgeS16">
            Bland fattiga har kvinnor och barn minst inflytande över samhällen
            och sina egna liv. FN:s åtta millenniemål är förpliktande. Handling
            krävs på alla nivåer, av kommuner, regioner, regeringar och multilaterala
            institutioner. Oavsett om länder samarbetar kring jordbruksfrågor,
            folkhälsofrågor eller säkerhetspolitik så är hållbar global utveckling
            ett mål i samarbetet.
          </p>
          <p xml:id="i-2hWHiyM8QdFqAuFta3ekRq">
            En hållbar global utveckling skapas inte enbart genom frihandel,
            skuldavskrivningar eller bistånd. För att öka välståndet och minska
            fattigdomen krävs att många faktorer samverkar. Ett helhetsgrepp
            krävs i såväl enskilda länder som internationella organisationer.
          </p>
          <p xml:id="i-2sigYFufgLBpvQZpibgSKj">
            Sveriges politik för global utveckling, (hädanefter också kallad
            PGU) vilken antogs av riksdagen i december 2003, har utarbetats
            just på grund av denna insikt att många politikområden, även sådana
            som traditionellt inte haft fokus på utvecklingsfrågor, påverkar
            utvecklingen i världen och förutsättningarna för fattiga människor
            i utvecklingsländerna.
          </p>
          <p xml:id="i-JV9ZGS9aEbkEpv3UiLtg42">
            Det övergripande målet, vilket gäller för samtliga politikområden,
            är att bidra till en rättvis och hållbar global utveckling, och
            politiken ska genomsyras av två perspektiv ett rättighetsperspektiv
            och fattiga människors perspektiv på utveckling. Genom en ökad
            samstämmighet i agerandet mellan politikområden och aktörer, inklusive
            Europeiska unionen (EU), Förenta nationerna (FN), de internationella
            finansiella institutionerna, andra multilaterala institutioner
            och länder blir fattigdomsbekämpningen effektivare. Politiken
            är inriktad på fattiga människor i utvecklings- och transitionsländer
            och omfattar alla politiska beslut som direkt eller indirekt påverkar
            dessa människor.
          </p>
          <p xml:id="i-8sd6dHwkjAEC6YyuBgC1QQ">
            Politiken för global utveckling genomsyras av två grundläggande
            perspektiv som kompletterar och stöder varandra och är delvis
            överlappande. Tillsammans utgör de ett förhållningssätt för arbetet
            med att bidra till en rättvis och hållbar global utveckling inom
            varje politikområde. Individen står i centrum som bärare av rättigheter
            för att med egen kraft, vilja och kapacitet skapa utveckling.
          </p>
          <p xml:id="i-YKjP6B3dCw6psrQzrehx1T">
            Rättighetsperspektivet tar sin utgångspunkt i de mänskliga rättigheterna
            och i betoningen av demokrati som grund för utveckling. Respekten
            för samtliga mänskliga rättigheter, däribland barnets rättigheter,
            demokrati och jämställdhet betonas. De mänskliga rättigheterna,
            uttryckta i FN:s konventioner på området, utgår från den grundläggande
            principen om alla människors lika värde och diskrimineringsförbudet.
            Individen är bärare av rättigheterna och staten ansvarar för att
            rättigheterna respekteras och omsätts i praktiken genom ett fungerande
            rättsväsen, lagstiftning, undervisning, socialt stöd, osv. Därigenom
            skapas också förutsättningar för individen att med egen vilja,
            kraft och kapacitet bidra till utveckling. Diskriminering är ofta
            orsak till marginalisering och fattigdom och utgör därmed hinder
            för att nå målet om en rättvis och hållbar utveckling. Ett exempel
            är könsdiskriminering som både kan vara en orsak till fattigdom
            och ett hinder för människor att ta sig ur fattigdomen.
          </p>
          <p xml:id="i-4CZ9t7wJqhK4uCMeeaYF25">
            Fattiga människors perspektiv på utveckling innebär att fattiga
            kvinnors, mäns och barns situation, behov, förutsättningar och
            prioriteringar ska vara utgångspunkten för fattigdomsbekämpning
            och för främjandet av en rättvis och hållbar utveckling. Det innebär
            en fördjupning av det globalt överenskomna målet att minska fattigdomen
            i världen. Fattiga människor är med detta synsätt subjekt och
            aktörer inte objekt eller passiva mottagare av insatser.
          </p>
          <p xml:id="i-WXZhfwseGN1R9rwbBRYYYy">
            Fattigdomen är mångdimensionell, situationsspecifik och dynamisk
            och handlar i grunden om ofrihet om brist på säkerhet, resurser,
            möjligheter och makt. Människor som lever i fattigdom utgör inte
            någon enhetlig kategori. Genomgående är dock att de sällan framhåller
            fattigdomens ekonomiska dimension utan att samtidigt lyfta fram
            brister i andra avseenden, som ohälsa, otrygghet, att inte kunna
            uppfylla sociala eller kulturella förpliktelser eller att inte
            kunna påverka politiska beslut.
          </p>
          <p xml:id="i-XxDedpN9nPpqicnsNqDdJ2">
            Vi välkomnar att regeringen nu lagt en genomarbetad skrivelse
            om PGU till riksdagen. Tidigare signaler från regeringen har varit
            oroande, då de tytt på bristande engagemang för denna viktiga
            politik som Sverige var först i världen med.
          </p>
          <p xml:id="i-G37Sjsuf2Yj7RAx9QddxXk">
            Sverige har varit en föregångare och det gäller nu för regeringen
            att genom en aktiv politik se till att Sverige fortsätter vara
            föregångsland. Det vore ett verkligt viktigt bidrag till en hållbar
            global utveckling.
          </p>
          <p xml:id="i-PZe1W9yBMSVUSygeGwXBxV">
            Skrivelsen är ambitiöst utformad men texten medför en perspektivförskjutning
            där solidaritet och det lokala ägarskapet som förutsättning för
            förändring är starkt nedtonat till förmån för ökat fokus på det
            svenska egenintresset och en övertro på marknadslösningar.
          </p>
          <p xml:id="i-7Wz3Aunqs7NcoFcXWjskz3">
            De generella beskrivningarna av PGU och de inriktningar regeringen
            valt att fokusera på kommer vi socialdemokrater inte att beröra
            i denna motion. Vi kommer i stället att fokusera på några områden
            där vi ser att regeringen inte agerar i enlighet med PGU eller
            där andra brister finns.
          </p>
          <head xml:id="i-CWgZxvXK1Zjo8iFTg1FKGL" type="h1">
            Mänskliga rättigheter
          </head>
          <head xml:id="i-PauiwfLCAMTLsLhbLuRfnk" type="h2">
            Regeringen tyst när mänskliga rättigheter kränks
          </head>
          <p xml:id="i-GmdSn3rQ5LWNqWhfVNY1CC">
            Regeringen skriver: Respekt för mänskliga rättigheter är en grundläggande
            förutsättning för en rättvis och hållbar global utveckling. Regeringen
            driver en resultatinriktad politik, både nationellt och genom
            EU samt regionala och internationella organisationer, för att
            stärka efterlevnaden av de mänskliga rättigheterna.
          </p>
          <p xml:id="i-pzpWzGnhdjEdGoPkyUMhV">
            Allt detta är alldeles utmärkt men det är viktigt att engagemanget
            till försvar för de mänskliga rättigheterna görs synligt också
            i den publika debatten. Regeringen har flera gånger kritiserats
            starkt för sin passivitet och ovilja att påtala kränkningar av
            mänskliga rättigheter, särskilt gentemot stormakterna. Vi socialdemokrater
            har påtalat detta vid flera tillfällen, inte minst i riksdagens
            utrikespolitiska debatt i februari, den biståndspolitiska debatten
            i december året innan, i riksdagsmotioner och andra debatter.
            Detta är några fall vi kritiserat.
          </p>
          <p xml:id="i-5Ah8Fqm5RubihewCp4pTA9">
            Under det kinesiska statsbesöket i Sverige förra året var regeringens
            kritik mot brott mot de mänskliga rättigheterna i Kina alltför
            lågmäld. Exempelvis sade statsministern efteråt att han förklarat
            vad Sverige står för och att mänskliga rättigheter är viktigt
            för oss i Europa. Det är inte samma sak som att kraftfullt kritisera
            förhållandena i Kina.
          </p>
          <p xml:id="i-BGjeR6Q3MbyufHeeb4SfSn">
            I samband med samma statsbesök förklarade också statsministern
            att han inte ville ta upp enskilda människors fall i samtal med
            de kinesiska ledarna. Statministern avsåg alltså att bryta med
            ett förhållningssätt som tidigare både socialdemokratiska och
            borgerliga statministrar arbetat efter. Dock tvingade den starka
            kritiken fram en helomvändning och statsministern sade senare
            att han skulle kunna ta upp enskilda fall där människor fått sina
            grundläggande rättigheter kränkta, vilket var det enda rimliga
            att göra.
          </p>
          <p xml:id="i-LXtATxEJ391saJq7SetSbW">
            Utrikesministern vill helst heller inte tala om personer, särskilt
            inte om de är ryska presidenter. Efter det odemokratiska ryska
            dumavalet ville Bildt inte svara på frågan om han ansåg Putin
            vara demokrat eller inte. Det är ett exempel vi vill använda för
            att belysa regeringens påfallande beskedlighet i relationerna
            med det alltmer auktoritära Ryssland.
          </p>
          <p xml:id="i-Q9P5ywqpoBdpoYBjfp2qZt">
            Den amerikanska administrationens godkännande av skendränkningar
            som förhörsmetod borde också ha föranlett kraftig kritik från
            den svenska regeringen.
          </p>
          <p xml:id="i-JRgwEyXuLz4Dfz9qZGjBRF">
            Om regeringen tydligare hade vågat kritisera också stormakters
            brister när det gäller mänskliga rättigheter hade skrivelsens
            måluppfyllelse varit mer komplett.
          </p>
          <head xml:id="i-5KiLpPSpGsjNVXYmpGzmT6" type="h2">
            Handel med människor
          </head>
          <p xml:id="i-GuTkGzwmFE36HJ8MRKKzBq">
            Den mest cyniska brottsligheten är den växande handeln med kvinnor
            och barn för sexuellt utnyttjande och prostitution. Hundratals
            kvinnor kommer till Sverige varje år genom denna handel. Sverige
            har varit drivande internationellt för att motverka människohandeln
            både inom EU och FN. Sexslavhandeln måste stoppas människan är
            ingen handelsvara.
          </p>
          <p xml:id="i-Uh9cLUjSHDSXWfXQpFguMb">
            Sverige har ännu inte ratificerat Europarådets konvention mot
            människohandel. Den borgerliga regeringen pekar i skrivelsen på
            vikten av att tydligt agera mot människohandel. Trots detta har
            polisens resurser mot människohandel dragits ned. Den tidigare
            socialdemokratiska regeringen öronmärkte särskilda medel till
            polisens kamp mot människohandel. Dessa medel tog den borgerliga
            regeringen bort. Vi socialdemokrater vill att särskilda medel
            också i framtiden öronmärks hos polisen för kampen mot människohandel
            30 miljoner kronor fördelat på tre år.
          </p>
          <head xml:id="i-EGaF2LEumkvLskeSVLqrR" type="h2">
            Mäns våld mot kvinnor
          </head>
          <p xml:id="i-13ZazjnNZcef4ghG9QaaXh">
            Mäns våld mot kvinnor är ett av de allvarligaste folkhälsoproblemen.
            Det förekommer världen över. Mäns våld mot kvinnor är ett jämställdhetsproblem
            där den traditionella könsmaktsordningen om mäns överordning och
            kvinnors underordning fortfarande har betydelse. Frågan nämns
            bara helt kort i regeringens skrivelse. Förslagen och strategierna
            som regeringen lyfter fram är defensiva, otydliga och saknar konkretion.
            Vi menar att frågan behöver lyftas fram och prioriteras tydligare.
          </p>
          <head xml:id="i-R59FdvatpzBBEdokrTSbgi" type="h2">
            Mänskliga rättigheter i arbetslivet och facklig organisering
          </head>
          <p xml:id="i-DGr1ikL3ijjHAoxfqUV5WE">
            Resultatredovisningen gällande mål 3: Att efterlevnaden av och
            respekten för de mänskliga rättigheterna för arbetstagare ska
            stärkas globalt verkar ha försvunnit helt i regeringens nya fokusering
            av målen. Liksom i andra skrivelser regeringen producerat vid
            samma tid som denna, märks det ideologiska skiftet genom att fokus
            enbart läggs på marknaden, inte människan. Regeringen lägger helt
            enkelt ingen större vikt vid mänskliga rättigheter i arbetslivet
            eller vid den fackliga organiseringens betydelse för ett samhälles
            utveckling.
          </p>
          <p xml:id="i-AYySYLzwVAAtEGzyBju2kq">
            Socialdemokratin kan aldrig acceptera att konkurrenskraft skapas
            genom lägre löner, sämre arbetsvillkor, rovdrift på miljön, exploatering
            av människor och sämre välfärd. Vi ska arbeta för att fler länder
            följer strävan mot toppen, med möjlighet till utveckling och rättvis
            fördelning. Dessutom kan den ökade ekonomiska integrationen leda
            till att priser och löner så småningom närmar sig varandra i en
            värld med fri rörlighet för varor, tjänster, kapital och människor.
            Förändring är omvälvande för alla, i såväl industrialiserade som
            icke industrialiserade länder.
          </p>
          <p xml:id="i-At3iaY1m5k3egoz21WXsE4">
            Framsteg ska vinnas genom ökade investeringar i människor och
            genom större miljöhänsyn. Vi vill inte att billiga konsumtionsvaror
            här hemma ska bygga på usla arbetsvillkor och svältlöner på andra
            håll i världen. Tillväxt utan mänskliga rättigheter, ökande sociala
            klyftor eller utarmning av vår miljö gör oss inte rikare. Tvärtom
            är det endast en social och miljömässigt hållbar utveckling som
            skapar hållbar tillväxt. Bara på så sätt kan människors trygghet
            öka och livskvalitet förbättras oavsett var i världen man lever.
          </p>
          <p xml:id="i-K9EJ9L72xj1GyiYu9yx9n2">
            Fria fackföreningsinternationalen (FFI) pekar på allvarliga brister
            i de mänskliga rättigheterna. Enligt organisationen dödades 145
            personer på olika håll i världen under 2004 på grund av att de
            var fackligt aktiva. Mer än 700 våldsattacker riktade mot fackliga
            funktionärer finns dokumenterade i rapporten som också tar upp
            nästan 500 dödshot. FFI slår fast att fackligt aktiva i många
            länder fortsätter att fängslas, avskedas och diskrimineras samtidigt
            som legala hinder används för att hindra facklig organisering
            och kollektivavtalsförhandlingar, vilket berövar miljontals arbetare
            deras rättigheter.
          </p>
          <p xml:id="i-GqspaBGC9fYFSUVS9JCKZc">
            Rätten att organisera sig och rätten att sluta kollektiva avtal
            är grundläggande för att utveckla mänskliga rättigheter på arbetsplatserna,
            liksom också strids- och sympatiåtgärderna. Den här kombinationen
            av organisationsrätt, kollektiva avtal, stridsåtgärder och sympatiåtgärder
            liksom satsningar på sysselsättningen är viktig för att man skall
            kunna värna mänskliga rättigheter, för att människor skall kunna
            forma sina egna liv, ha makt över sina egna liv men också kunna
            kämpa för andra människors mänskliga rättigheter. Viktiga verktyg
            utgörs av ILO:s konventioner.
          </p>
          <head xml:id="i-FPPWARQVCQCGy1mS6MV3zR" type="h1">
            Konflikt och säkerhet samt nedrustning
          </head>
          <p xml:id="i-PfRUGuH97Bob83tH6Xpi6w">
            Regeringens skrivelse beskriver karaktären på de flesta av dagens
            konflikter, som oftast är inomstatliga, påverkar hela regioner
            och som bottnar i en mångfald av komplexa frågor som motsättningar
            kring makt, råvaror och resurstillgångar, t.ex. tillgång till
            vatten, samt terrorismen. Dessa svåra och komplexa situationer
            ställer nya och stora krav på omvärlden.
          </p>
          <p xml:id="i-FwEBx6SPtAzK6nQMXFhyn7">
            Regeringen beskriver vidare vikten av att olika politikområden
            samverkar också i Sveriges deltagande i internationella insatser
            för fred och säkerhet. Man skriver både om eftersträvansvärda
            synergieffekter mellan utvecklingssamarbetet och svenska militära
            bidrag till internationella insatser liksom om att de svenska
            bidragen bör utformas som samlade insatser med både militära och
            civila delar. Dock skriver regeringen inget om hur man anser att
            detta bör gå till. Detta tar vi socialdemokrater upp närmare i
            vår motion med anledning av regeringens skrivelse 2007/08:51.
          </p>
          <p xml:id="i-5ZBuENxZEYYhTqw8bKFeFq">
            I denna skrivelse lyfter regeringen fram Afghanistan som exempel
            på Sveriges breda engagemang med deltagande både i den internationella
            militära styrkan ISAF, polisinsatser och långvarigt utvecklingssamarbete.
            I Afghanistan blir situationen svårare på flera plan, och Sverige
            har ett långsiktigt åtagande där. Vi socialdemokrater har länge
            krävt att regeringen presenterar en bred strategi för Sveriges
            insatser i Afghanistan, men det har regeringen inte klarat av
            att leverera. Vi anser alltjämt att det finns behov av en sådan
            strategi.
          </p>
          <head xml:id="i-LD8bwxvxwMB9UE8XpG3Y4v" type="h2">
            Nedrustning
          </head>
          <p xml:id="i-8uFugjJEb67tC95Exyrzf9">
            En politik för fred och mänsklig säkerhet utgår från våra värderingar
            om frihet, jämlikhet och solidaritet. Rättvisa såväl mellan människor
            som mellan länder och regioner är vårt medel, men också vårt mål.
            I en värld som upprustar alltmer behövs aktiva röster för nedrustning.
            Sverige har en lång och stolt tradition att förvalta.
          </p>
          <p xml:id="i-4V5J8QBG32JWCXYddH5NBn">
            Den socialdemokratiska regeringen var aktiv i nedrustningsarbetet.
            Den sjösatte olika partnerskap med andra länder och tillsatte
            bl.a. Blixkommissionen för att ta fram nya initiativ och idéer.
            Regeringen borde tydligt visa sin vilja att ställa sig bakom den
            nedrustningstradition som så länge varit en hörnsten i svensk
            utrikespolitik. Det är alarmerande att världens militärutgifter
            återigen ökar och har stigit med 37 % under tioårsperioden 1997
            till 2006 enligt Sipri. Det internationella nedrustningsarbetet
            måste ta ny fart. Mer måste göras.
          </p>
          <head xml:id="i-KzdPge93jmcN2EibCDNmXa" type="h2">
            Kärnvapennedrustning och icke-spridning
          </head>
          <p xml:id="i-WdnFAHzJRBtHSyt5r61HF5">
            Sverige har under lång tid varit ledande i det globala arbetet
            för kärnvapennedrustning. Tyvärr har regeringen valt att vara
            förvånansvärt passiv i en av framtidens ödesfrågor. Frågan om
            massförstörelse­vapen och det hot de utgör mot vår trygghet är
            mer aktuell än på länge.
          </p>
          <p xml:id="i-AThUxsLz3hoPgpregHE9aD">
            I samband med riksdagens utrikespolitiska debatt i februari 2008
            presenterade vi socialdemokrater ett tolvpunktsprogram för nedrustning.
            Målet för oss socialdemokrater är en värld fri från kärnvapen.
            Vägen dit går via kraftfulla kontrollmekanismer och outtröttligt
            arbete för nedrustning. Så länge något land har kärnvapen kommer
            andra också att vilja skaffa dem. Så länge kärnvapen finns, finns
            också risken att de används.
          </p>
          <p xml:id="i-GFPBgZCDsUHYwndHo6njSg">
            Sverige har spelat en viktig roll i nedrustningsarbetet under
            många årtionden. Detta ger Sverige trovärdighet och tyngd att
            använda. Nu, när många frågor gör att nedrustning och icke-spridning
            står högre än på länge på den internationella agendan, har Sverige
            en större möjlighet än på länge att få ­gehör för nedrustningsarbetet
            om vi tar den chansen. Den borgerliga regeringen har tyvärr hittills
            inte gripit möjligheten. Den har varit helt passiv.
          </p>
          <head xml:id="i-GWfdMNkNdBX9ZYZe2UbRYL" type="h2">
            Klusterbomber
          </head>
          <p xml:id="i-UefQuFsLvRJcPZpxhiS1yW">
            I skrivelsens redovisning av måluppfyllelser skriver man om CCW
            i arbetet för att få till stånd en internationell reglering av
            klusterammunition. Detta arbete välkomnar vi socialdemokrater
            men vi ställer oss starkt kritiska till att regeringen inte ens
            nämner den just nu mest kraftfulla processen för att få till stånd
            ett internationellt förbud mot klustervapen, den så kallade Osloprocessen.
            Att Osloprocessen inte omnämns ligger tyvärr i linje med regeringens
            agerande under året som gått.
          </p>
          <p xml:id="i-Dd5uuKPh568kU89sbi5nTp">
            Under föregående riksmöte fattade riksdagens beslut om att Sverige
            ska arbeta för ett sådant internationellt förbud, men vi menar
            att regeringen inte gör tillräckligt för att uppfylla det beslutet.
          </p>
          <p xml:id="i-2crndWC4r2SU67iB36pthJ">
            Norge startade Osloprocessen som syftar till att ta fram en internationell
            konvention som förbjuder klustervapen. I dag deltar över 130 länder,
            inklusive Sverige. Men Sveriges regering har arbetat för att se
            till att definitionen av klustervapen inte ska omfatta det svenska
            klustervapnet, bombkapsel 90. Vi socialdemokrater vill att regeringen
            i det som kvarstår av Osloprocessens arbete upphör att verka för
            undantag av vissa klustervapen. Vi har tydligt och klart deklarerat
            att vi socialdemokrater vill ha en internationell konvention som
            förbjuder klustervapen och att den konventionen mer än gärna får
            vara så bred att den omfattar också det svenska klustervapnet
            bombkapsel 90.
          </p>
          <head xml:id="i-KY4bYFvXcHSaTvE92rWNNj" type="h2">
            Krigsmateriellagstiftning
          </head>
          <p xml:id="i-XxwZyC6A9QV1JUv59JQoC1">
            Vi socialdemokrater ser flera brister i den nuvarande krigsmaterielexportlagstiftningen.
            Den tidigare socialdemokratiska regeringen påbörjade ett arbete
            för en ny lagstiftning. Vi anser fortfarande att det är angeläget
            att regeringen kommer till riksdagen med ett lagförslag som ligger
            i fas med utvecklingen på området och som är samstämd med politiken
            för global utveckling (PGU).
          </p>
          <head xml:id="i-F1LfFUSwmrhLpQeTbBasqp" type="h1">
            Utvecklingssamarbetet
          </head>
          <head xml:id="i-82xYhDc2LZMNS2xjF2vwto" type="h2">
            Enprocentsnivån och urholkning
          </head>
          <p xml:id="i-4LxDjbrK87j5fYscdRVrre">
            Fattigdomsbekämpning är det övergripande målet för utvecklingspolitiken.
          </p>
          <p xml:id="i-CvLeeVPdQMF96ECx29hXYC">
            Fattigdom handlar om orimliga livsvillkor och hunger, men också
            om brist på demokratiskt inflytande. Biståndet är ett solidariskt
            bidrag till att bryta den maktlöshet som tvingar människor i den
            fattiga världen kvar i hunger och hopplöshet. Därför är frågor
            om demokrati och mänskliga rättigheter grundläggande också i biståndet.
            Bistånd skapar inte ensamt en positiv utveckling. Däremot bidrar
            det till att skapa förutsättningar för utveckling tillsammans
            med insatser på andra områden.
          </p>
          <p xml:id="i-7D4G8Q2F9d82A6P6WMHjx6">
            Bistånd kan, rätt använt, bidra till ökad utbildning, jämlikhet
            och framtidstro, men också det är ett sätt att bekämpa korrumperade
            odemokratiska styrelseskick. Tillsammans med insatser på andra
            områden skapar bistånd förutsättningar för utveckling. Därför
            är vi socialdemokrater stolta över att Sverige 2006 nådde målet
            om 1 procent av bruttonationalinkomsten (BNI) i bistånd. Det gör
            oss till en stark röst i världen för rättvisa och framtidstro.
          </p>
          <p xml:id="i-5PT5rD8rWa66D3KmN5J9yD">
            Tyvärr är det få länder i den rika världen som lever upp ens
            till den av FN beslutade biståndsnivån på 0,7 % av BNI. Därför
            är det en högt prioriterad uppgift att få fler länder att ge en
            större andel av samhällets resurser i bistånd till fattiga länder.
            Inom EU är vi på god väg och biståndet ökar sakta men säkert,
            men även andra länder som USA och Japan måste vara med och kraftfullt
            bidra. Dagens ökningstakt räcker inte. Därför välkomnar vi de
            olika initiativ som presenterats för att öka biståndsflödena i
            världen, men också för att hitta nya källor till finansiering.
          </p>
          <p xml:id="i-38YX2LsFiX8XnVkDWBhSm2">
            Enprocentsmålet för svenskt bistånd ligger hittills kvar trots
            att den moderata biståndsministern ser det som en förbannelse.
            Regeringen fortsätter dock urholka biståndet underifrån genom
            ökande avräkningar från biståndsramen.
          </p>
          <p xml:id="i-GUp76oZrwF3LudqGiK84LJ">
            I den senaste budgeten räknade regeringen av 500 miljoner kronor
            från biståndet för att betala av gamla skulder. I verkligheten
            är dock den faktiska siffran som Exportkreditnämnden kommer att
            använda för att slutgiltigt skriva av skulder betydligt lägre,
            287 miljoner. Resterande 213 miljoner är en luftsiffra som direkt
            dränerar biståndet. Det kan vara rimligt att från biståndsramen
            räkna av skuldavskrivningar, men det ska i så fall ske krona för
            faktisk krona, utan luft.
          </p>
          <p xml:id="i-JdWw3iyBP2z7pMFNBzC292">
            Vi socialdemokrater har tidigare krävt att regeringen återkommer
            med ett ordentligt ekonomiskt underlag när det gäller avräkningen
            för skuldavskrivning på biståndsanslaget, och vi avvisar den uppblåsta
            avräkningen från biståndsramen 2008 på 500 miljoner, krav vi naturligtvis
            står fast vid.
          </p>
          <head xml:id="i-XqqgnjA9AfdTZ3Jp4jm2cD" type="h2">
            Olika aktörers roll i utvecklingspolitiken
          </head>
          <p xml:id="i-WS1CgHFsYGi4aGTYCvZbT">
            Regeringen betonar starkt behovet av mer aktörssamverkan i utvecklingssamarbetet.
            Särskilt betonas näringslivets roll som aktör, men vi socialdemokrater
            vill utöver detta lyfta fram också andra aktörers viktiga roll
            i såväl givar- som mottagarland. För en hållbar utveckling och
            fattigdomsbekämpning kan inte nog betonas vikten av ett demokratiskt
            samhälle med fungerande flerpartisystem, där livskraftiga och
            aktiva partier, folkrörelser, fackföreningar och kyrkor bidrar
            till utvecklingen.
          </p>
          <p xml:id="i-HfEmomKenDjByUDpLp5qP">
            Också här hemma spelar det civila samhället en viktig roll i
            arbetet för att genomföra PGU, öka kunskaperna om utvecklingsfrågor
            och med sitt engagemang och arbete bidra till en bredd i det svenska
            utvecklingssamarbetet. Regeringens nedskärningar av enskilda organisationers
            informationsverksamhet motverkar målet om att öka allmänhetens
            kännedom om och engagemang för den globala utvecklingen. Ändå
            skriver regeringen i resultatredovisningen av mål 65 att kännedom
            om millenniemålen har sjunkit något liksom handlingsviljan. Regeringen
            gör också bedömningen att kännedomen om detta mål helt är beroende
            av att olika samhällsaktörer håller dessa frågor på agendan.
          </p>
          <head xml:id="i-MkhHji2sZJSyFfK3YVmJAA" type="h2">
            Rysslandsbiståndet
          </head>
          <p xml:id="i-EnEYRadopf8vGUqUczDaxq">
            Trots det engagemang för yttrandefriheten som regeringen visar
            i sin skrivelse tiger man still när det gäller att kritisera Ryssland.
            Utfasningen av biståndet till Ryssland har vi kritiserat tidigare,
            men det är på sin plats att åter diskutera detta.
          </p>
          <p xml:id="i-JhfVuL7VkMPNq6WW4xuBwG">
            Den ryska ekonomin har utvecklats i snabb takt under senare år.
            Ryssland behöver inte längre bistånd i tidigare mening, och därför
            inleddes en utfasning av biståndet till Ryssland. Det måste dock
            ske på ett klokt sätt, och vissa sektorer demokrati och respekt
            för mänskliga rättigheter exempelvis är i fortsatt stort behov
            av stöd från omvärlden. Trots att utvecklingen i Ryssland går
            åt fel håll valde regeringen att påskynda utfasningen av biståndet.
          </p>
          <p xml:id="i-UbbCjVzZbyfUA5MNE3tB8V">
            Ryssland behöver dialog, samarbete och stöd till en positiv utveckling.
            Socialdemokraterna avvisar regeringens snabbavveckling av biståndet
            till Ryssland.
          </p>
          <head xml:id="i-VLJL4j24PLpDJDyHRTr2xH" type="h2">
            Skuldavskrivning
          </head>
          <p xml:id="i-M7tFVYeruwpjz1ps1H1XZA">
            Många av världens fattigaste länder befinner sig i en skuldfälla
            som hämmar möjligheterna till utveckling och fattigdomsminskning.
            Vissa länder betalar uppemot tre gånger mer i skuldavbetalningar
            än till investeringar i hälsa och utbildning.
          </p>
          <p xml:id="i-Q5dVfFd7Tx6n6ds1RL4cDK">
            Den samlade skuldbördan i de fattigaste länderna måste bringas
            ned i betydligt snabbare takt. Redan på 70-talet avskrev Sverige
            vissa bilaterala fordringar. Sedan länge pågår också arbetet med
            att få ned länders multilaterala skuldsättning, bl.a. genom det
            s.k. HIPC-initiativet för högt skuldsatta fattiga länder. Men
            alldeles för lite har hänt.
          </p>
          <p xml:id="i-K44ftPZnwbqX7bjXjdB4ZP">
            Länderna med störst behov av skuldavskrivningar har skulder motsvarande
            vad de rika länderna årligen lägger på subventioner av jordbruksproduktion.
            Det behövs en gemensam internationell överenskommelse för att
            helt avskriva de fattigaste ländernas skulder. Alla rika länder
            delar ansvaret för att befria jordens fattigaste från ett växande
            skuldok.
          </p>
          <p xml:id="i-8cdscrFVEunqXcyLWEnatZ">
            Det är också viktigt att framöver arbeta för att länder inte
            åter hamnar i en skuldfälla. Utlåning måste ske på ett ansvarsfullt
            och hållbart sätt. I detta kan ingå att inte ge lån till odemokratiska
            regimer eller projekt som inte är miljö- eller socialt hållbara.
          </p>
          <head xml:id="i-WE56n7Y4eFiS4QnZtKtoo" type="h1">
            Miljö och klimat
          </head>
          <p xml:id="i-7nZCpAbozwUQo7gTaZkrGs">
            När det gäller miljöområdet bör regeringspartierna se över samstämmigheten
            i sin politik i Sverige och i EU. Det finns alltför många exempel
            på att moderater och andra borgerliga företrädare i Europaparlamentet
            konsekvent röstat mot förslag som lagts för att främja miljön.
            Det gäller till exempel kemikaliepolitiken där man röstade mot
            Reach och klimatpolitiken där man bromsat utvecklingen av klimatsnåla
            bilar.
          </p>
          <p xml:id="i-EyjovCqM6RufrfiPbvP5Bj">
            Socialdemokraterna har till skillnad från Moderaterna fört en
            enveten miljöpolitik som väckt uppmärksamhet världen över. Under
            de senaste åren med socialdemokratisk regering bekräftade en mängd
            rapporter och internationella utvärderingar Sveriges topposition
            i framför allt klimatarbetet, men också i fråga om energipolitik,
            kemikaliepolitik och havsmiljöfrågor. The World Conservation Union
            påvisade 2006 att Sverige var bäst bland 181 länder när det gäller
            att öka välståndet, utan att öka trycket på miljön. En utvärdering
            av miljöexperter vid de amerikanska universiteten Yale och Columbia
            gav Sverige samma år en andraplats bland 131 länder i en samlad
            bedömning av miljö, naturresurser och energiförsörjning.
          </p>
          <p xml:id="i-2LAUahU4jCx8Dap4ydt7vP">
            Varför lyckas då Socialdemokraterna driva en progressiv miljö-
            och klimatpolitik? Det viktigaste skälet är att Socialdemokraterna,
            till skillnad från den moderatledda regeringen, kan foga in miljöpolitiken
            i en sammanhängande strategi för hållbar utveckling. Vi kan bygga
            vidare på en stark idétradition, där det långsiktiga samhällsbyggandet
            och det gröna folkhemmet står i fokus.
          </p>
          <p xml:id="i-3mRG8NzwB1LyEu2kPTpAEW">
            Socialdemokraterna vågar sätta gränser för marknaden när gemensamma
            värden måste värnas. Genom en skarp miljölagstiftning och effektiva
            miljöskatter har vi sett till att stimulera miljövänlig produktion
            och att minska miljöförstöringen. En demokratisk ekonomisk styrning
            har varit en positiv drivkraft i samhällsutvecklingen. Den offentliga
            sektorn har setts som en tillgång.
          </p>
          <p xml:id="i-LQ4hKpS2sCrtvkYN93bNPd">
            Socialdemokratisk tillväxtpolitik har alltid byggt på investeringar
            i hälsa och utbildning, infrastruktur och naturkapital. För oss
            går folkhälsopolitik och miljöpolitik hand i hand. Vår kamp mot
            spridning av kemikalier och tungmetaller har varit en fortsättning
            på hundra års kamp mot ohälsa och smittspridning. Naturvården
            har främjat välfärd och livskvalitet. Med en offensiv konsumentpolitik
            har vi motverkat ohälsa och resursslöseri.
          </p>
          <p xml:id="i-LH87KR4YqGHpwfcgbxZKHo">
            Miljöpolitik kräver också internationell mobilisering och global
            solidaritet. Behovet av internationellt arbete har den borgerliga
            regeringen snabbt anammat. Ansvaret för de kraftfulla åtgärder
            som klimatfrågan kräver läggs av den nuvarande regeringen på andra
            länder, på EU, internationella organ och på den internationella
            marknaden.
          </p>
          <p xml:id="i-QtG9zLMnx9SdsaW3G7HsBh">
            Men att miljöproblemen är globala betyder inte att de ska lösas
            av någon annan. Den viktigaste insatsen vi kan göra i det globala
            miljösamarbetet är att vara ett föredöme på hemmaplan. Annars
            förlorar vi totalt i trovärdighet.
          </p>
          <p xml:id="i-Tu55eGtpfPJ9bQk4AP3t8X">
            Världssamfundet kan inte utrota fattigdomen utan att ha tillgång
            till en sund miljö samtidigt som en sund miljö inte kan skapas
            utan ekonomisk tillväxt. Problemen är sammankopplade i en negativ
            spiral. Miljöförstöring ger sämre hälsa hos människor och sämre
            hälsa ger allvarliga sjukdomar. Sjuka människor i länder utan
            välfärdssystem drabbas ofta av fattigdom.
          </p>
          <p xml:id="i-6ZrnWeqaNYg4naYdaQGb3i">
            Den stora utmaningen blir, menar vi, frågan om hur västvärlden
            nu ska bidra till utvecklingsländernas lyft och ökade välstånd
            och samtidigt undvika alla de faser av miljöförstörande verksamhet
            som vi (i bästa fall) har passerat?
          </p>
          <head xml:id="i-2wWUkaWFC8bSmW24iSdnKb" type="h1">
            Politikens genomförande
          </head>
          <p xml:id="i-YKSj1fXB5fPmfYpT4cyNEu">
            I skrivelsen nämns ett flertal åtgärder regeringen avser vidta
            för att genomföra politiken för global utveckling. Man talar om
            att öka kunskapsnivån i Regeringskansliet, inrätta ett PGU-forum
            inom Regeringskansliet för organisering av arbetet, utveckla resultatindikatorer
            och styrsystem med mera. Man ska också inrätta bredare samarbetsstrategier
            med olika länder där också andra områden än biståndet ingår. Sydafrika
            ska bli ett pilotfall i detta arbete.
          </p>
          <p xml:id="i-MFdtWwAGf8Ao6VkFtHY8NB">
            Om allt detta finns för lite information i skrivelsen för att
            vi i dag ska kunna ta ställning till dessa åtgärder men vi förutsätter
            att detta kommer att ske efter en bred process där alla relevanta
            aktörer kan delta.
          </p>
          <p xml:id="i-9BxSnZeT6kdPpW2xF6oBkf">
            Vi vill också lyfta upp ytterligare ett par frågeställningar.
            Regeringen skriver att man fullt ut ska nyttja utlandsmyndigheternas
            potential för förverkligandet av den svenska politiken för global
            utveckling. Samtidigt vet vi att regeringen kraftigt skär ned
            på våra ambassader och generalkonsulat ute i världen. Här behövs
            en bred dialog om hur vi vill att svensk utlandsrepresentation
            och det viktiga arbetet ska bedrivas i framtiden. Riksdagens partier
            bör ta initiativ till en övergripande lösning på UD:s ekonomiska
            situation.
          </p>
          <p xml:id="i-QCcNSmwuabrgT8ohxjTNTM">
            För att kunna följa utvecklingen av ett sådant komplext arbete
            som PGU innebär är det centralt att processen både utvärderas
            och redovisas ordentligt. Vi ser vikten av löpande utvärderingar
            i arbetet men också av oberoende utvärderingar, där Sadev skulle
            kunna fylla en sådan roll.
          </p>
        </div>
        <div xml:id="i-WzwVzKtotdHRw8TgJLLwjA" type="signatureBlock">
          <list xml:id="i-KnhRuXwek82Pyp88Bq2osS">
            <item xml:id="i-DTfA3FF3Smgn2RxxtxmjgW" who="i-9KG7jeGdkJDsSQQb3gKA2U" type="signature">
              Urban Ahlin (s)
            </item>
            <item xml:id="i-5Hnxhu3qu4zRKhbkHydu27" who="i-8Nio1rUw3hSjL6pvCGw22Y" type="signature">
              Carina Hägg (s)
            </item>
            <item xml:id="i-C1JS5C7SQefd1w5NQwwfk5" who="i-GsygH5UJM18UkfLBHFkVdD" type="signature">
              Kent Härstedt (s)
            </item>
            <item xml:id="i-348Mn6oLXv9LDpSixjZGqP" who="i-Bmi9XXt8ni373cdiv3K6qx" type="signature">
              Kenneth G Forslund (s)
            </item>
            <item xml:id="i-QvuM3dJGz6SzHShkomG9BY" who="i-FrTJne8fam41FasSB9mLUA" type="signature">
              Kerstin Engle (s)
            </item>
            <item xml:id="i-SL1ZY5v9iqW1BrxaCF3KK9" who="i-3YAEMbZXswzuyekFnSxXSF" type="signature">
              Olle Thorell (s)
            </item>
            <item xml:id="i-EYqkMU5tS92RPRRzic2Xio" who="i-RZNwwHohbyBgLVVG4Dy1Bj" type="signature">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
