<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00394">
  <teiHeader>
    <fileDesc>
      <titleStmt>
        <title>Nyval i kommuner och landsting</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nyval i kommuner och landsting</title>
          <idno type="rdwebb">GV02K394</idno>
          <rs type="number">K394</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K394/text</ref>
          <ref type="dokument_url_html">http://data.riksdagen.se/dokument/GV02K394</ref>
          <ref type="dokumentstatus_url_xml">http://data.riksdagen.se/dokumentstatus/GV02K394</ref>
          <ref type="doc">http://data.riksdagen.se/fil/043EEEAE-24E9-471A-B902-048343DFDDA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q1fsMmPXwzgi6q8Z6MMd92" type="signed"/>
        <correspContext corresp="i-Q1fsMmPXwzgi6q8Z6MMd92">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="referral" xml:id="i-JsgoyX6rLKV1pFYt2xVjF">
          <date when="2007-10-16"/>
        </correspAction>
        <correspAction type="dismissal" xml:id="i-9UyLq7cbT5dzp1Yer6NWNy">
          <date when="2007-10-16"/>
        </correspAction>
        <correspAction type="numbering" xml:id="i-9dFNLwgUpA8fZERmC3pRVN">
          <date when="2007-10-09"/>
        </correspAction>
        <correspAction type="submission" xml:id="i-JG5W3mVZmfpFPj1YpNyrdf">
          <date when="2007-10-05"/>
        </correspAction>
        <correspAction type="transfer" xml:id="i-H6KPr7j3N4vuMxe5p6qY9p">
          <date when="2007-10-05"/>
        </correspAction>
        <correspAction type="assigned" xml:id="i-7ZxNozqyyqvUtBdSDLUeto"/>
        <correspContext corresp="i-7ZxNozqyyqvUtBdSDLUeto">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-F9N9W2Yi1ovSpZ6u8pAEPU">
            Förslag till riksdagsbeslut
          </head>
          <p xml:id="i-4PxfEUBD6JKxETxLdi9LNJ">
            Riksdagen tillkännager för regeringen som sin mening vad som
            anförs i motionen om att Grundlagsutredningen (Ju 2004:11, direktiv
            2004:96) ska ges tilläggsdirektiv att i så god tid att riksdagen
            kan träffa beslut före de allmänna valen 2010 i den mån det handlar
            om lagändringar av sådant slag att sammanfallande riksdagsbeslut
            med allmänt riksdagsval emellan krävs kunna lägga fram förslag
            till lag som möjliggör nyval i kommuner, landsting och regioner.
          </p>
        </div>
        <div type="motContent">
          <head type="h1" xml:id="i-3Q1y3GFfacSZwT9r3VAMeH">
            Motivering
          </head>
          <p xml:id="i-3VLNyQ9GrsgGAhv7AAcRd8">
            Medan regeringsformen medger att riksdagen upplöses för nyval
            endera på initiativ av regeringen (RF 3 kap. 4 §) eller då talmannen
            fyra gånger efter vartannat misslyckats att föreslå ny regeringschef
            (RF 6 kap. 3 §) saknas motsvarande möjlighet i kommuner eller
            landsting.
          </p>
          <p xml:id="i-TEY8p9TjCBii1u8QWdPNp">
            Så har det inte alltid varit, låt vara att politiska kriser ej
            heller tidigare kunnat medge nyval.
          </p>
          <p xml:id="i-NhoKr3Knf2wfjfjqiGaHXD">
            Dock har möjlighet förelegat att hålla extra kommunala val i
            samband med att större ändringar i den kommunala indelningen genomförts.
            Bestämmelsen togs emellertid bort då riksdagen beslöt om 1979
            års indelningslag. Orsaken var att större indelningsändringar
            förmodades inte skulle förekomma i framtiden.
          </p>
          <p xml:id="i-5ds6mB3UGRpS5c7vXnh1B5">
            Med bildandet av regioner och andra kommunala förändringar har
            denna förutsägelse inte infriats. Vi kan med all sannolikhet även
            i framtiden se fram mot nya organisatoriska förändringar.
          </p>
          <p xml:id="i-5rM7FKTZJ1tKCd1TWpLm8b">
            På kommunal nivå finns alltså inte längre någon möjlighet, inte
            ens vid indelningsändringar, att tillgripa extra val, i praktiken
            att låta väljarna avgöra kommunala styres- eller om man så vill
            maktförhållanden.
          </p>
          <p xml:id="i-RTw5RzyDgzL5EifRU86Nb2">
            Enligt 4 kap. 10 a § 1 kommunallagen (1991:900) kan kommun- eller
            landstingsfullmäktige däremot återkalla uppdragen för samtliga
            förtroendevalda i en nämnd när den politiska majoriteten i nämnden
            inte längre är densamma som i fullmäktige.
          </p>
          <p xml:id="i-CSPeK7ds7KWMmY3UKVgBE1">
            Det förefaller en smula inkonsekvent: En majoritet i fullmäktige,
            kanske till och med en tillfällig sådan, kan vidtaga mycket drastiska
            åtgärder i fråga om styret av kommunen, däremot har väljarna ingen
            möjlighet att vid sidan av de ordinarie valen påverka fullmäktiges
            sammansättning även vid mycket dramatiska maktförskjutningar.
          </p>
          <p xml:id="i-GuaE39Ef3MUxvxxEFkVvgA">
            Frågan om kommunala extra val behandlades av Demokratiutredningen
            (SOU 2000:1). Utredningen fann att extra val skulle kunna vara
            ett sätt att vitalisera den kommunala demokratin.
          </p>
          <p xml:id="i-2A8ayUHkt6TmoX8ZA6DAwY">
            Också Kommundemokratikommittén föreslog i sitt betänkande Ändrad
            indelning? (SOU 2002:33) att regeringen i samband med ett beslut
            om ändring av indelningen i kommuner och landsting också skall
            ha möjlighet att under vissa förutsättningar besluta om extra
            val.
          </p>
          <p xml:id="i-AdrqssJQyofJZmdc7dKMnt">
            Dåvarande ministären Persson (s) följde ingen av utredningarnas
            förslag och underlät att låta riksdagen ta ställning till kommittéernas
            förslag. Däremot uttalade konstitutionsutskottet (bet. 2003/04:KU3,
            rskr. 2003/04:33 och 34) att regeringen bör låta utreda frågan
            om kommunala extra val.
          </p>
          <p xml:id="i-UZpsYoHb5sChjMdt99CqHE">
            I 2004 års direktiv till Grundlagsutredningen uttalade ministären
            Persson (s) att kommittén, i samband med att den ser över valsystemet
            i stort, på nytt överväger frågan om kommunala extra val. Kommittén
            borde, sade regeringen explicit, vid sina överväganden beakta
            att parlamentarismens principer inte tillämpas i kommuner och
            landsting. Därmed avvisade i praktiken regeringen konstitutionsutskottets
            uttalande.
          </p>
          <p xml:id="i-Ppnw8w7djA38fYUHNWJQgj">
            Ty med synsättet enligt ovan hur den parlamentariska demokratin
            skall fungera i kommuner och landsting, ett synsätt som ingalunda
            är oomstritt eller framsprunget ur något statsvetenskapligt naturrättsligt
            betraktelsesätt, är det naturligt att avvisa kommunala nyval men
            behålla möjligheten på riksdagsnivån.
          </p>
          <p xml:id="i-QEeZ229bHFyNCgbm9TCswM">
            Om man däremot hyser åsikten att också parlamentarismens principer
            bör tillämpas i kommuner, landsting och regioner även om formerna
            vad gäller beslutsfattandet sker på annat sätt än genom att en
            regering finns också i kommuner, landsting och regioner blir det
            naturligt att öppna för denna möjlighet. När väljarna går till
            val också för att välja företrädare i kommuner, landsting och
            regioner, är det för dem naturligt att på samma sätt som i fråga
            om regeringens maktutövning ta ställning till hur en majoritet
            av partier eller ibland bara ett parti har skött sig. Från väljarperspektivet
            ter sig därmed det ovannämnda betraktelsesättet som främmande.
          </p>
          <p xml:id="i-AVCBGUNZLD1oZvUDHuSZcv">
            Riksdagen bör därför som sin mening ge tillkänna att 2004 års
            grundslagsutredning av regeringen bör få tilläggsdirektiv i fråga
            om möjligheten att besluta om kommunala nyval, med upphävande
            av formuleringen om att parlamentarismens principer inte skall
            tillämpas i kommuner och landsting, en formulering som utgör grunden
            för att avvisa kommunala nyval. Grundlagsutredningen bör med förtur
            behandla just frågan om kommunala nyval, även så i landsting och
            regioner, så att beslut om att möjliggöra kommunala nyval från
            den 1 januari 2011 kan träffas i god tid före de allmänna valen
            den 19 september 2010.
          </p>
          <p xml:id="i-PjKFsXsbyXonfGiSApsfq6">
            Grundlagsutredningen skall, framgår det av direktiven från 2008,
            vara klar med sina överväganden den 31 december 2008, varför tidsnöd
            ej föreligger för detta riksdagsinitiativ. I den mån utredningen
            skulle behöva mer tid, bör regeringen besluta att frågan om kommunala
            nyval behandlas med förtur.
          </p>
          <p xml:id="i-XNMyvsEri7Hsj3ApmGdAh6">
            Det finns emellertid fler och skilda anledningar att föranstalta
            och möjliggöra kommunala nyval. Möjlighet att anordna kommunala
            nyval bör emellertid vara omgärdad av betydande restriktioner
            för att förebygga missbruk. Ett krav bör vara att en förändrad
            majoritet i fullmäktige föreligger i förhållande till det val
            som träffats av väljarna vid ordinarie valtillfälle.
          </p>
          <p xml:id="i-Gp3TDb5utmb5jLBSV7FF4L">
            En minoritet bör därför normalt inte kunna framtvinga kommunalt
            nyval. För att upplösa kommun-, landstings- eller regionfullmäktige
            bör det krävas att en majoritet är för detta vilket också indikerar
            att det normalt finns en annan majoritet än den styrande som är
            beredd att överta ledningen i kommunen eller regionen därest den
            får medborgarnas förtroende i ett nytt allmänt val.
          </p>
          <p xml:id="i-RjzJK6WsuKsXod3NonZ6sm">
            Sett från medborgarperspektivet måste det te sig rimligt att
            de valda, då de inte längre förmår styra kommunen till följd av
            oförutsedda händelser som väljarna inte haft möjlighet att värdera
            vid tidpunkten för föregående val, får möjlighet att påverka fullmäktiges
            parlamentariska sammansättning då denna genomgått för kommunen,
            landstinget eller regionen avgörande förändringar i partipolitiskt
            avseende.
          </p>
          <p xml:id="i-6hKMXQev8KeaqBa23VLnrc">
            Nytt val till kommunfullmäktige, landsting eller region bör ej
            få ske inom sex månader efter allmänt val och inte heller senare
            än ett år före nästa ordinarie val. Mer än ett extra val skall
            inte få förekomma inom en normal fyraårig mandatperiod.
          </p>
          <p xml:id="i-DHKYEEKq1LDaaDnqA4YqKS">
            Det skall också ankomma på kommunen, landstinget eller regionen
            som utlyser extra val att dels bekosta den valadministration som
            belastar Valmyndigheten och som ej bör bekostas av andra skattebetalare,
            dels föreskrivas att extra partistöd vare sig fast eller mandatbaserat
            ej skall utgå till följd av extraval i kommuner, landsting eller
            regioner, allt detta som restriktioner mot att endast till följd
            av mycket svåra politiska kriser utlösa extra val.
          </p>
        </div>
        <div type="motSignatures">
          <list>
            <item xml:id="i-YTnvYcdftbsgUVCDgTE8pK">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
