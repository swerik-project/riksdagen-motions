<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-00918">
  <teiHeader>
    <fileDesc>
      <titleStmt>
        <title>Internationella adoptioner</title>
        <author corresp="i-FqirGpgVadzcvH1i4Q2RHU">av Jon Thorbjörnson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:918 av Jon Thorbjörnson m.fl. (V)</title>
          <idno type="rdwebb">H902918</idno>
          <rs type="number">918</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H902918/text</ref>
          <ref type="dokument_url_html">http://data.riksdagen.se/dokument/H902918</ref>
          <ref type="dokumentstatus_url_xml">http://data.riksdagen.se/dokumentstatus/H902918</ref>
          <ref type="docx">http://data.riksdagen.se/fil/C62EF17F-3228-4C1D-BE4B-36088CFE2267</ref>
          <ref type="pdf">http://data.riksdagen.se/fil/EADA55D4-0258-40B4-BD44-74CFFEA69C5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kxpk6hus1t5N99qTAeDn5D" type="signed"/>
        <correspContext corresp="i-Kxpk6hus1t5N99qTAeDn5D">
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-LRGzMd4bi9iZjxxTZcpfwT" type="submitted">
          <date when="2021-09-29"/>
          <time when="11:18:48"/>
        </correspAction>
        <correspAction xml:id="i-4dhWawjaFwmrD8D4bS7PDa" type="reviewed">
          <date when="2021-09-29"/>
          <time when="13:20:36"/>
        </correspAction>
        <correspAction xml:id="i-HMfRaJkXQs1QLrXvnFC28J" type="referred">
          <date when="2021-10-14"/>
        </correspAction>
        <correspAction xml:id="i-LkT5nkXXpQS4QF5VtZViZH" type="assigned">
          <date when="2022-10-05"/>
          <time when="09:37:07"/>
        </correspAction>
        <correspContext corresp="i-LkT5nkXXpQS4QF5VtZViZH">
          <ref type="assignedTo">Socialutskottet</ref>
        </correspContext>
        <correspAction xml:id="i-Y6ULimQgYZ7Q8gUoABdwoQ" type="behandlas_i"/>
        <correspContext corresp="i-Y6ULimQgYZ7Q8gUoABdwoQ">
          <ref type="uppgift">2021/22:SoU19</ref>
          <ref type="ref_dok_id">H901SoU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens arbete m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8UX3MGquk8zGcLhnYrpef6" type="behandlas_i"/>
        <correspContext corresp="i-8UX3MGquk8zGcLhnYrpef6">
          <ref type="uppgift">2021/22:SoU18</ref>
          <ref type="ref_dok_id">H901SoU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstfrågor - barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7RvVCbQN5V5iPQgvsGZzfL" type="motHeader">
        <div xml:id="i-L4BR6g2FXq5PPHjvVEhdXf" type="motTitle">
          Motion till riksdagen 2021/22:918 av Jon Thorbjörnson m.fl. (V)
          Internationella adoptioner
        </div>
      </div>
      <div xml:id="i-4kKiRfotE7EGtzUow4bq6m" type="motBody">
        <div xml:id="i-3ufLFWfqCxH7uQphGQEqsa" type="motProposal" subtype="förslag">
          <head xml:id="i-X9rhxA1v27d2sSot6LJKug">
            1 Förslag till riksdagsbeslut
          </head>
          <list xml:id="i-5srB8uk4RcMNA1Zhmc73WV" style="ol">
            <item xml:id="i-SG2FirnCpFbVBd1s19vc2S">
              Riksdagen ställer sig bakom det som anförs i motionen om att
              det bör utredas om det finns behov av att skärpa tillsynen av
              de svenska adoptionsorganisationerna och tillkännager detta för
              regeringen.
            </item>
            <item xml:id="i-AjHaK3tyxaLLFeKM1vjLSj">
              Riksdagen ställer sig bakom det som anförs i motionen om att
              ansvaret för den dokumentation som rör adoptioner bör föras över
              till en offentlig myndighet för att möjliggöra öppenhet och tillgänglighet
              och underlätta forskning och tillkännager detta för regeringen.
            </item>
            <item xml:id="i-JETSjzEjYR4DJaAQqJR7My">
              Riksdagen ställer sig bakom det som anförs i motionen om att
              det bör utredas hur ett statligt center för livslångt stöd för
              adopterade kan utformas och fungera och tillkännager detta för
              regeringen.
            </item>
            <item xml:id="i-6fuQyeutGvv4wzqauCoCtm">
              Riksdagen ställer sig bakom det som anförs i motionen om att
              stödet till adopterade behöver utvärderas och att det bör utredas
              hur stödet för adopterade att söka sina rötter och återförenas
              med sina biologiska familjer ska utformas och tillkännager detta
              för regeringen.
            </item>
          </list>
        </div>
        <div xml:id="i-2wRozbioyTSBNYotYc8hpr" type="motContent">
          <head xml:id="i-7x3eKnMLnmcxfY3zgh8SAS" type="h1">
            2 Rättssäkra adoptioner
          </head>
          <p xml:id="i-S8bDe48X8ZvmomW7qeDgGk">
            För Vänsterpartiet är frihet för barn att växa upp i trygghet
            och få den kunskap och det stöd som behövs för att utveckla just
            deras förmågor en självklarhet. Det finns barn som har föräldrar
            som känner att de inte kan ge sina barn en bra framtid, eller
            som inte har föräldrar över huvud taget. Det finns också de som
            t.ex. är ofrivilligt barnlösa och som önskar få ta hand om ett
            barn. Adoption möjliggör då för såväl par som ensamstående att
            välkomna ett barn till ett nytt tryggt föräldraskap. Samtidigt
            är adoption ett stort och livsavgörande steg att ta. Därför är
            det viktigt att alla parter är välinformerade om processen och
            dess konsekvenser. Adoptionsprocessen och kontrollen av densamma
            måste vara så noggranna att det aldrig kan förekomma minsta inslag
            av människohandel.
          </p>
          <p xml:id="i-Qwes97Li7kWfrXof4nTfkH">
            Tyvärr har det uppdagats oegentligheter vid internationella adoptioner
            till Sverige. Något som avslöjats i polisutredningen i Chile,
            det enda land av dem som sänt iväg barn för adoption där myndigheterna
            grundligt försöker utreda vad som hänt, är att officiella dokument
            har förfalskats. Det finns också oklarheter kring de dokument
            som svenska domstolar har behandlat. När adoptionerna från Chile
            uppmärksammades uttryckte även adopterade från andra länder som
            t.ex. Colombia, Etiopien och Sydkorea misstankar om att deras
            adoptioner inte gått rätt till. Många fler länder granskades när
            DN gjorde en stor reportageserie om de internationella adoptionerna
            till Sverige under vintern och våren 2021. Vänsterpartiet har
            sedan 2018 jobbat med frågan och motionerat om att de internationella
            adoptionerna ska utredas vid flera tillfällen. Vi välkomnar därför
            riksdagens beslut från den 15 juni 2021 att de internationella
            adoptionerna ska utredas. Men det finns mer att göra när det gäller
            denna fråga.
          </p>
          <head xml:id="i-T7Va394sW3L3FNZGSpowZk" type="h1">
            3 Tillsynen av ansvariga organisationer
          </head>
          <p xml:id="i-UUhw6sFhwKBUVYEKfKzN3j">
            2018 uppmärksammade SVT Nyheter misstänkta oegentligheter vid
            adoptioner från Chile under 1970- och 1980-talen. Fattiga mödrar
            hade enligt SVT förmåtts att lämna ifrån sig sina barn under vad
            de trodde var en tillfällig period, men i själva verket hade dokument
            förfalskats och barnen adopterats bort till Sverige. Sedan skandalen
            uppmärk­sammades har omfattningen av den och antalet fall ökat
            explosionsartat. Just nu utreder myndigheterna i Chile över 600
            fall av adoptioner till Sverige. Samtliga adoptioner har förmedlats
            genom svenska Adoptionscentrum.
          </p>
          <p xml:id="i-WNMH1VyfDjjp4vPMd24Q65">
            Det som uppdagats i Chile är inte bara allvarligt p.g.a. det
            lidande som åsamkats barnen, barnens biologiska föräldrar och
            adoptivföräldrarna, utan det strider även mot barnkonventionen
            och barns rätt till sitt ursprung. Misstänkt olagliga adoptioner
            har inte bara skett till Sverige. Flera länder misstänks för att
            genom olika organisationer ha tagit emot barn för adoption där
            det nu finns misstankar om att allt inte gått rätt till. En av
            de organisationer som pekas ut i härvan i Chile är svenska Adoptionscentrum,
            som har hanterat adoptioner till Sverige.
          </p>
          <p xml:id="i-9kmT8w8ZgjrE21xHSoxzM">
            Adoptionscentrum är auktoriserat att förmedla adoptioner av Myndigheten
            för familjerätt och föräldraskapsstöd (MFoF), som tidigare hette
            Myndigheten för interna­tionella adoptionsfrågor (MIA). MFoF är
            också ansvarig för att bedriva tillsyn över de organisationer
            den auktoriserat. Vänsterpartiet ser med oro på det som uppdagats
            under utredningen i Chile och det väcker många frågor om tillsynen
            av adoptionsorganisa­tionerna i Sverige.
          </p>
          <p xml:id="i-9hnHxdUnp9dUnJTCnX5eTd">
            Det bör utredas om det finns behov av att skärpa tillsynen av
            de svenska adoptions­organisationerna. Detta bör riksdagen ställa
            sig bakom och ge regeringen till känna.
          </p>
          <head xml:id="i-LXobozLAyXQwk7MJhY38og" type="h1">
            4 Dokumentationen av adoptioner
          </head>
          <p xml:id="i-Gssg2PG1ngqpZL9at3Yves">
            Adoptionsorganisationerna är i dag de som ansvarar för de dokument
            som rör individuella adoptioner. Till exempel Adoptionscentrum
            har sina handlingar på Riksarkivet. De adopterade som vill ta
            del av handlingar som rör deras egna adoptioner måste själva ansöka
            om att få ta del av handlingarna, och Adoptionscentrum kan säga
            nej. Det är Adoptionscentrum som satt upp reglerna för vad som
            gäller. Detta är viktiga dokument för de adopterade, inte bara
            för att kunna spåra sitt eget ursprung utan även för andra ändamål.
            I exempelvis länder som Chile ses dessa dokument som identitets­handlingar,
            och med ett födelsebevis kan man skaffa sig ett chilenskt id-kort.
          </p>
          <p xml:id="i-HA2MujdQAPYSxMoEyKsH9W">
            Det har hänt att adopterade som bett om/beställt ut sina handlingar
            har fått nej och att dokument har saknats. Alla människor har
            rätt att känna till sitt ursprung. Adoption är ett stort ingrepp
            i enskilda individers identitet och alla dokument som rör detta
            är för viktiga för att förvaras hos och kontrolleras av privata
            aktörer. Ansvaret för den dokumentation som rör adoptioner bör
            föras över till en offentlig myndighet för att möjliggöra öppenhet
            och tillgänglighet och underlätta forskning. Detta bör riksdagen
            ställa sig bakom och ge regeringen till känna.
          </p>
          <head xml:id="i-SS4wfqK2SmPiyw71q397no" type="h1">
            5 Center för livslångt stöd
          </head>
          <p xml:id="i-GnFvHjHFCQKrCiubTsBM1F">
            I dag finns det omkring 60 000 internationellt adopterade i Sverige
            enligt MFoF, Myndigheten för familjerätt och föräldraskapsstöd.
            De internationella adoptionerna började ta fart på 1960-talet,
            men förekom också tidigare, och har fortsatt fram till i dag.
            De flesta adopterades på 1970- och 1980-talen då 1 776 personer
            adopterades som mest under ett år. Det gör att det i dag i Sverige
            finns personer som är adopterade från andra länder i alla åldrar
            från små barn till pensionärer.
          </p>
          <p xml:id="i-5E21WWow4FwLrFmcSf658Z">
            I dag är kommunerna ansvariga för att förbereda och utreda lämpligheten
            hos de som ansöker om att få genomföra en adoption. Det är också
            kommunerna som är ansvariga för att följa upp adopterade i deras
            familjer. Det blir många huvudmän, och en utredning från Statskontoret
            2021, Organiseringen av den internationella adoptions­verksamheten,
            visar på bristande kvalitet och likvärdighet.
          </p>
          <p xml:id="i-6v3WywqxncA6cbWk9XgtKD">
            Dessutom behöver vi se på adoptioner utifrån ett livslångt perspektiv.
            De som är adopterade är adopterade hela livet med allt vad det
            innebär. Olika skeden i livet kommer med olika prövningar och
            det är viktigt att de som behöver kan få adekvat stöd utifrån
            sin livssituation.
          </p>
          <p xml:id="i-QS4eyqMAk8rha8AJYFdRf9">
            Flera studier har funnit en överrepresentation av psykisk ohälsa
            och sociala problem hos landets vuxna utlandsadopterade. Dessutom
            är suicidrisken större hos adopterade än hos genomsnittsbefolkningen.
            Det är problem som måste tas på allvar.
          </p>
          <p xml:id="i-2LuQAbRSrHFnnGpPXehgbe">
            Avslöjandena om illegala adoptioner visar också på vilka problematiska
            situationer adopterade och anhöriga kan ställas inför, där det
            kan behövas speciellt stöd och speciella kompetenser.
          </p>
          <p xml:id="i-U4nsGj4XZs2i6Q8jZhv9cV">
            En adoption är en genomgripande och stor process för alla inblandade
            och det är viktigt att det finns ordentligt stöd och kompetens
            för att möta dessa personer genom hela livet. Det bör utredas
            hur ett statligt center kan utformas och fungera för att ge adopterade
            ett livslångt stöd. Detta bör riksdagen ställa sig bakom och ge
            regeringen till känna.
          </p>
          <head xml:id="i-9xDq25cRjbLjCUJU8oFaNq" type="h1">
            6 Stöd till adopterade
          </head>
          <p xml:id="i-Htx9HCetwzNivkJhQrSUfz">
            I Sverige bor flera tusen människor som är adopterade från andra
            länder, personer som har rätt att veta sitt ursprung – något som
            blivit mer påtagligt i spåren av avslöjandena om oegentligheter
            vid de internationella adoptionerna. Att adoptioner inte gått
            rätt till gör det också svårare att spåra sitt ursprung för de
            som blivit adopterade från andra länder. Bristen på engagemang
            från svenska myndigheter innebär i dag att informa­tionsinhämtandet
            och kunskapsspridningen fallit på ideella organisationer. Svenska
            medborgare som kommit till Sverige genom adoption har fått bilda
            egna föreningar för att söka sitt ursprung och fördjupa sig i
            omständigheterna kring hur och varför de kommit till Sverige.
            Språkbarriärer är också något som försvårar för adopterade att
            ta del av information. I exempelvis Chile sker allt utredningsarbete
            på spanska som sedan översätts av ideella krafter i Sverige för
            att de ska kunna sprida information till berörda adopterade.
          </p>
          <p xml:id="i-Dc1pGYvV5jVMz6chr929EG">
            Regeringen gav 2020 MFoF i uppdrag att genomföra ett pilotprojekt
            om stöd till adopterade i samband med ursprungssökning. MFoF fick
            använda 2 miljoner kronor under 2020 för genomförandet av uppdraget
            och en slutredovisning ska ske senast den 31 januari 2022. Regeringen
            har senare ökat anslaget något för detta stöd, men med tanke på
            att det i dag finns över 50 000 adopterade från andra länder i
            Sverige ser vi att stödet inte är tillräckligt stort för de behov
            som de adopterade har.
          </p>
          <p xml:id="i-QSN5AaaTe9XWAhbkqaivj3">
            Stödet behöver utvärderas i samarbete med de adopterade och det
            bör utredas hur stödet för adopterade att söka sina rötter och
            återförenas med sina biologiska familjer bäst ska utformas. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-5m4yaYFkvJwv3wejBnnU4j" type="signatureBlock">
          <list xml:id="i-BysxdV7XJgh8CqP2gW3eTT">
            <item xml:id="i-JjHguc1YNXDKPMBxdgxmhJ" who="i-FqirGpgVadzcvH1i4Q2RHU" type="signature">
              Jon Thorbjörnson (V)
            </item>
            <item xml:id="i-YQPShy4N3AJWjYN7R7pbiP" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-17pXYrcxsQ2Rw28MFQeiHw" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-4JnxabK9wXjbhe2HeSs8Ec" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-4LfdTP5PBS4Ede6DVxK1Mw" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
