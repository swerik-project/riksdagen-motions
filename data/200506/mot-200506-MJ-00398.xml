<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_398/mot_200506_MJ_398-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ398 pnr: m1634
          </p>
          <p>
            Motion till riksdagen 2005/06:MJ398
          </p>
          <p>
            av Carl-Erik Skårman (m)
          </p>
          <p>
            Djurskydd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att låta utreda och utarbeta förslag till förändringar
            i djurskyddslagen som med utgångspunkt från djurskyddsperspektivet
            och inte endast som skadegörelse gör det straffbart att släppa
            ut djur ur djurhållningsanläggning när risk finns för att djuren
            utsätts för oacceptabel skada eller onödigt lidande.
          </p>
          <p>
            Motivering
          </p>
          <p>
            Inte sällan framgår det av medierna hur farmhållna djur, främst
            pälsdjur, släpps fria och därefter, beroende på djurens bristande
            erfarenhet av den nya miljön, går smärtsamma öden till mötes.
            Motivet för att släppa ut dessa djur varierar förmodligen, men
            anges inte sällan ha varit att djuren har rätt till sin egen frihet
            utan människors begränsningar. Oavsett motiven för att ge de oerfarna
            djuren den plötsliga friheten är konsekvenserna grymma. Näringssöken,
            vilka vanligen misslyckas, leder till svält, ovana vid motorfordonstrafik
            leder till massakrering, lemlästning och långvariga fysiska lidanden
            för dem som inte dödas inom något dygn. Brist på tidigare uppvärmning
            av närmiljön kan också leda till en långt utdragen dödsprocess.
            För exotiska burfåglar kan detta vara särskilt påtagligt. Över
            huvud taget är övergrepp mot alla dessa typer av tamdjur av allvarligare
            karaktär under den kalla årstiden beroende på brist på lämplig
            föda och skydd mot köld. Av allt att döma ger för närvarande inte
            djurskyddslagen, genom dess utformning och tillämpning, de djur
            som utsätts för dessa risker något skydd trots att lidandet torde
            vara väl jämförbart med sådana missförhållanden i djurhållningen
            som osvikligt leder till påföljd enligt denna lag. Att endast
            tillämpa brottsbalken i sådana fall torde prägla en äldre syn
            på djurskyddsfrågorna.
          </p>
          <pb facs="riksdagen-motions-pdf/data/200506/mot_200506_MJ_398/mot_200506_MJ_398-0002.pdf"/>
          <p>
            2005/06:MJ398
          </p>
          <p>
            Rimligt vore att djurskyddslagen finge en sådan utformning eller
            tillämpades på sådagnt sätt att djur som hålls i farm eller farmliknande
            omständigheter inte får släppas ut i frihet om detta kan leda
            till att djuren i fråga riskerar lidande av samma grad som enligt
            djurskyddslagen leder till straffansvar. Av det skälet är det
            motiverat att regeringen utreder och utarbetar förslag till förändringar
            i djurskyddslagen som med utgångspunkt från djurskyddsperspektivet,
            och inte endast från skadegörelseperspektivet, gör det straffbart
            att släppa ut djur ur djurhållningsanläggning när risk finns för
            att djuren utsätts för oacceptabel skada eller onödigt lidande.
          </p>
          <p>
            Stockholm den 4 oktober 2005 Carl-Erik Skårman (m)
          </p>
        </div>
      </div>
    </body>
  </text>
</TEI>
