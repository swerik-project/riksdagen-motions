<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03840">
  <teiHeader>
    <fileDesc>
      <titleStmt>
        <title>med anledning av prop. 2020/21:71 Uppenbart ogrundade ansökningar och fastställande av säkra ursprungsländer</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3840 av Christina Höj Larsen m.fl. (V)</title>
          <idno type="rdwebb">H8023840</idno>
          <rs type="number">3840</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023840/text</ref>
          <ref type="dokument_url_html">http://data.riksdagen.se/dokument/H8023840</ref>
          <ref type="dokumentstatus_url_xml">http://data.riksdagen.se/dokumentstatus/H8023840</ref>
          <ref type="docx">http://data.riksdagen.se/fil/6D1A7346-1258-4442-909A-D169AC9FDD0B</ref>
          <ref type="pdf">http://data.riksdagen.se/fil/C76D480B-3654-47A9-A2E5-0E77B2DEEEEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5rfxbmF4Q5aBTBaMx5dsnS" type="basedOn"/>
        <correspContext corresp="i-5rfxbmF4Q5aBTBaMx5dsnS">
          <ref>Proposition 2020/21:71</ref>
        </correspContext>
        <correspAction xml:id="i-MfUwWbrp9WDAjZGPWYyqFp" type="signed"/>
        <correspContext corresp="i-MfUwWbrp9WDAjZGPWYyqFp">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-ETEbMDpweSB97FoMoTu1cv" type="submitted">
          <date when="2021-01-22"/>
          <time when="09:16:32"/>
        </correspAction>
        <correspAction xml:id="i-QVLDUGvJDoyxMhVw5iR7yL" type="reviewed">
          <date when="2021-01-25"/>
          <time when="17:02:41"/>
        </correspAction>
        <correspAction xml:id="i-Ev7PbBvw2exXYjxuXDmo7C" type="dismissed">
          <date when="2021-01-26"/>
        </correspAction>
        <correspAction xml:id="i-PzPnsXUDUSoogBG7VXz2yx" type="referred">
          <date when="2021-01-27"/>
        </correspAction>
        <correspAction xml:id="i-6xFXMV1vmWX6SLJwZTqDaK" type="assigned">
          <date when="2021-03-17"/>
          <time when="16:36:47"/>
        </correspAction>
        <correspContext corresp="i-6xFXMV1vmWX6SLJwZTqDaK">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-rW5pWM2qhnxF82PdqHuT3" type="behandlas_i"/>
        <correspContext corresp="i-rW5pWM2qhnxF82PdqHuT3">
          <ref type="uppgift">2020/21:SfU15</ref>
          <ref type="ref_dok_id">H801SfU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU15</ref>
          <ref type="ref_dok_titel">Uppenbart ogrundade ansökningar och fastställande av säkra ursprungsländer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LX9X9g7Ym8b2jX1DJyVRPh" type="motHeader">
        <div xml:id="i-VpE5BMVm2KQNAnxh6EGtEM" type="motTitle">
          Motion till riksdagen 2020/21:3840 av Christina Höj Larsen m.fl.
          (V) med anledning av prop. 2020/21:71 Uppenbart ogrundade ansökningar
          och fastställande av säkra ursprungsländer
        </div>
      </div>
      <div xml:id="i-MetJ1QRHG6oiy2FugNWJVR" type="motBody">
        <div xml:id="i-5UoZLHaPdT2RvC1VWUf6HW" type="motProposal" subtype="förslag">
          <head xml:id="i-JAJs2Wj69wqmHHuUuFs8dp">
            1 Förslag till riksdagsbeslut
          </head>
          <list xml:id="i-E2TiWAjcQwbKY9zeZDAuHq" style="ol">
            <item xml:id="i-GS1W7XSd9CiyZ9VEBxbXkJ">
              Riksdagen avslår proposition 2020/21:71 Uppenbart ogrundade ansökningar
              och fastställande av säkra ursprungsländer.
            </item>
            <item xml:id="i-4YXnRUCyAL6w11VAbSkdy4">
              Riksdagen ställer sig bakom det som anförs i motionen om att
              regeringen bör återkomma med förslag om att ange i utlänningslagen
              att Migrationsverkets förslag om att ett land ska sättas upp på
              förteckningen över säkra ursprungsländer underställs beslut av
              Migrationsöverdomstolen samt att beslutet ska kunna överklagas
              av tredje part, och detta tillkännager riksdagen för regeringen.
            </item>
            <item xml:id="i-KEEgGosfWv3s3UWyYuSkLL">
              Riksdagen ställer sig bakom det som anförs i motionen om att
              regeringen bör återkomma med lagförslag som reglerar proceduren
              för att identifiera personer i behov av särskilda förfarandegarantier
              och som innehåller en definition av vad som utgör en person i
              behov av särskilda förfarandegarantier och tillkännager detta
              för regeringen.
            </item>
            <item xml:id="i-38uokM1AmCaBA7taUJnee8">
              Riksdagen ställer sig bakom det som anförs i motionen om att
              regeringen bör återkomma med förslag som innebär att barn undantas
              från påskyndade förfaranden, och detta tillkännager riksdagen
              för regeringen.
            </item>
            <item xml:id="i-GHnn8LLbhGDcikU4LiFR19">
              Riksdagen ställer sig bakom det som anförs i motionen om att
              regeringen bör återkomma med förslag på reglering enligt Migrationsverkets
              ställningstagande (SR 43/2018) och tillkännager detta för regeringen.
            </item>
            <item xml:id="i-6WksAnMoF4NwzVBtRPWwbj">
              Riksdagen ställer sig bakom det som anförs i motionen om att
              regeringen bör återkomma med förslag om att sökande från säkra
              ursprungsländer ska ha rätt till eller presumeras ha rätt till
              ett offentligt biträde och tillkännager detta för regeringen.
            </item>
          </list>
        </div>
        <div xml:id="i-TD3kUSSUurzr4wavgT52rg" type="motContent">
          <head xml:id="i-HewSo5iCWF3o774adw8ZVT" type="h1">
            2 Inledning
          </head>
          <p xml:id="i-271NWjACXEySjR6PUjQrFd">
            Regeringen föreslår i proposition 2020/21:71 Uppenbart ogrundade
            ansökningar och fastställande av säkra ursprungsländer att det
            omarbetade asylprocedurdirektivets regler om säkra ursprungsländer
            genomförs i svensk rätt. Bakgrunden till regeringens förslag är
            EU-domstolens dom den 25 juli 2018 i mål C-404/17. Genom domen
            begränsades Migrationsverkets möjligheter att kunna bedöma en
            asylansökan som uppenbart ogrun­dad och fatta beslut om avvisning
            med omedelbar verkställighet, eftersom det saknas regler om säkra
            ursprungsländer i svensk lagstiftning. Förslagen i propositionen
            innebär att Migrationsverket ska kunna anse en asylansökan som
            uppenbart ogrundad om sökanden kommer från ett land som tagits
            upp på en förteckning över säkra ursprungs­länder. Detta gäller
            dock endast om sökanden inte har lagt fram några allvarliga skäl
            för att landet inte ska anses som ett säkert ursprungsland för
            honom eller henne. Om det även är uppenbart att uppehållstillstånd
            inte ska beviljas på någon annan grund, ska Migrationsverket få
            besluta om avvisning med omedelbar verkställighet. Lagändring­arna
            föreslås träda i kraft den 1 maj 2021.
          </p>
          <p xml:id="i-StFcuy1Y9xTYweytyMQ4vG">
            Vänsterpartiet är av principiella skäl kritiskt till en ordning
            där vissa länder bedöms som säkra och förs upp på en lista. Vi
            menar att ett sådant förfarande riskerar att strida mot den grundläggande
            principen om individuell prövning av asylskäl.
          </p>
          <p xml:id="i-9P44z2cKZusmF1iGsTSxQE">
            Möjligheter att utnyttja asylsystemet ska begränsas och eventuell
            brottslighet beivras. Uppenbart ogrundade ansökningar ska kunna
            avvisas, men det måste ske på ett rättssäkert sätt. Den möjligheten
            finns redan med gällande regelverk.
          </p>
          <p xml:id="i-QVPgNvDgCQWt5WDffG8F83">
            Den typen av utnyttjande av det svenska asylsystemet som uppmärksammats
            på senare tid, t.ex. den ukrainska jobbagenturen som genom reportage
            i Sveriges Radio avslöjats sätta detta i system, kommer inte att
            begränsas genom förslagen i propositio­nen. Det finns i stället
            en överhängande risk att regeringen, med stöd av högerpartierna,
            genom dessa förslag skapar samma situation som råder inom exempelvis
            socialförsäk­ringssystemen. Människor med nedsatt arbetsförmåga
            misstänkliggörs och nekas sjukpenning. Människor med skyddsbehov
            misstänkliggörs och av/utvisas. Samtidigt som assistansföretag
            och IS-anhängare kan ta ut pengar från våra välfärds­system och
            skrupellösa jobbagenturer och oseriösa företag kan utnyttja asylsystemet
            och systemet för arbetskraftsinvandringen.
          </p>
          <p xml:id="i-CdYTRz1zE4h2U8f2xbbGvA">
            Att högerpartierna stöder denna utveckling är fullt naturligt.
            De vill nedmontera våra välfärdssystem och asylrätten. Att S-MP-regeringen
            går samma väg är sorgligt.
          </p>
          <head xml:id="i-ZydjhcvmDrPqY7Qza7ndd" type="h1">
            3 Behovet av lagändring
          </head>
          <p xml:id="i-KTqDqEGyPZfcj5sddg9YHN">
            Regeringen motiverar förslagen i propositionen genom att påpeka
            att EU-domstolens dom den 25 juli 2018 i mål C-404/17 begränsar
            Migrationsverkets möjligheter att bedöma asylansökningar som uppenbart
            ogrundade på samma sätt som myndigheten tidigare gjort. Detta
            är enligt regeringen ett problem eftersom det inte är rimligt
            att en sökande som uppenbart saknar skyddsbehov tillåts stanna
            kvar i landet i avvaktan på att beslutet om avvisning vinner laga
            kraft, bl.a. på grund av de ekonomiska konsekvenser som det innebär
            för samhället. Vidare motiverar regeringen förslagen med att de
            väntas bidra till en ökad harmonisering med övriga EU-länder och
            hänvisar till EU-kommissio­nens förslag från 2015 om en förteckning
            över säkra länder och förslaget från 2016 om en asylprocedurförordning
            som ska ersätta det omarbetade asylprocedurdirektivet. Den 23
            september 2020 presenterade EU-kommissionen ett nytt förslag som
            skulle innebära en helt annan ordning avseende behandlingen av
            asylansökningar från medborgare i länder som av EU bedöms som
            säkra. Därmed faller regeringens argumentation på denna punkt.
          </p>
          <p xml:id="i-JJRuJt9hFTcDyEVrkQC9i8">
            Att Migrationsverket ska kunna hantera ärenden på samma sätt
            som tidigare kan inte ses som ett självständigt motiv till att
            införa en ny lagstiftning. Vänsterpartiet instämmer i att det
            inte är rimligt att en sökande som uppenbart saknar skyddsbehov
            tillåts stanna kvar i landet. För att komma till slutsatsen att
            en sökande uppenbart saknar skyddsbe­hov krävs en nogsam utredning.
            Vi menar att det finns risk att avvisningsbeslut kommer att fattas
            utan tillräcklig utredning om detta förslag träder i kraft. Vänsterpartiets
            invändning på denna punkt beskrivs närmre nedan.
          </p>
          <p xml:id="i-VCXHnWL27MAN3UxfkxRS5X">
            De ekonomiska konsekvenserna av förslaget utvecklas inte ingående
            i propositionen eller förarbetena. Det verkar delvis handla om
            minskade resurser för offentliga biträden, men framför allt om
            handläggningstider. Långa handläggningstider har varit ett problem
            sedan det stora antalet människor som sökte asyl i Sverige 2015.
            Att handläggningstiderna fortfarande var orimligt långa 2020 visar
            på regeringens oförmåga att prioritera frågan genom att tillskjuta
            tillräckliga resurser. Migrationsverkets uttalade målsättning
            är att asylprocessen i dess ordinarie form ska ta ungefär 30–90
            dagar. Det framgår bl.a. av Ett ordnat mottagande – gemensamt
            ansvar för snabb etablering eller återvändande (SOU 2018:22, s.
            218). Enligt myndighetens senaste verksamhets- och utgiftsprognos
            från den 23 oktober 2020 (dnr 1.1.3-2020-1427) väntas de genomsnittliga
            handläggningstiderna för grundärenden uppgå till tre månader under
            2022 och 2023. Förslagen som läggs fram i propositionen kommer
            därmed sannolikt inte att leda till några större skillnader avseende
            handläggningstider, och inte heller några större ekonomiska besparingar.
            Särskilt i ljuset av det betydande arbete som kommer att behöva
            läggas ned på förteckningen över säkra ursprungsländer och de
            potentiellt negativa effekter på rättssäkerheten som införandet
            av ett sådant system medför.
          </p>
          <p xml:id="i-GdpqpoSHRC4ijHMpXjp7do">
            I stället för att lägga resurser och tid på att skapa ett särskilt
            spår för s.k. säkra länder, med de risker för rättssäkerhet och
            individuell prövning det innebär, bör regeringen lägga all kraft
            på att åstadkomma en asylprocess som är robust, rättssäker, transparent
            och rättvis och som genom sin konstruktion på bästa sätt lever
            upp till internationella konventioner med handläggningstider som
            gör det möjligt.
          </p>
          <p xml:id="i-XdW5XQFxUbgLJdLpfKg6JF">
            Regeringens ambition att förkorta handläggningstiderna för asylärenden
            framstår inte heller som helt ärlig mot bakgrund av övriga förslag
            den presenterar. Det förslag till ny migrationspolitik som regeringen
            lägger fram kommer sannolikt att leda till ökad belastning på
            Migrationsverket och ytterligare förlängda handläggningstider
            i asyl­ärenden. Delvis till följd av att de tidsbegränsade uppehållstillstånden
            som föreslås bli huvudregel ska omprövas återkommande, men också
            på grund av den nya och sannolikt krävande prövning av ansökningar
            om permanent uppehållstillstånd som föreslås och de många oklarheter
            som förslagen rymmer och som påtalats av flera tunga remissinstan­ser.
            Den nya lagstiftningen kommer därmed också sannolikt att leda
            till många och långa överklagandeprocesser i migrationsdomstolarna.
          </p>
          <p xml:id="i-Rm93TAcKk4jsVQVJiTY6Yg">
            De senaste åren har visat att rättssäkerheten i asylprocessen
            är allt annat än god. Hastigt och undermåligt förberedda lagändringar
            har lett till en svåröverskådlig och svårtillämpad lagstiftning.
            En del strukturella problem finns också, exempelvis bris­tande
            kvinno-, barn- och hbtq-perspektiv, bristande anpassningar för
            personer med funktionsnedsättningar, tolkproblem och inkonsekventa
            och felaktiga förvarsbeslut.
          </p>
          <p xml:id="i-QTaZNZaDoh2tazWmoGzY9t">
            Det finns omfattande kritik mot hur asylprocessen fungerar i
            dag, inte minst från asylrättsjurister, människorättsorganisationer
            och civilsamhällesorganisationer. Detta gäller t.ex. kvalitet
            och metoder för trovärdighetsbedömningar, medicinska åldersbe­dömningar
            och landinformation.
          </p>
          <p xml:id="i-2gwzF8s6ueJgaokUxuGNvy">
            Bristande rättssäkerhet hotar förtroendet för asylprocessen,
            som är en förutsättning för acceptans av de beslut som fattas
            och därmed en garanti för en effektiv och rätts­säker process.
            Regeringen har inte agerat tillräckligt för att förbättra rättssäkerheten
            i asylprocessen. Hanteringen av de medicinska åldersbedömningarna
            och den extremt fördröjda utredningen av frågan är ett tydligt
            exempel. Vänsterpartiet anser därför att en utredning bör granska
            asylprocessens alla delar. En sådan utredning behöver ta särskild
            hänsyn till det som skiljer asylärenden från andra förvaltningsrättsliga
            processer och beslut. Utredningen bör särskilt studera hur förutsättningarna
            för extra utsatta och marginaliserade grupper kan förbättras och
            likställas med övriga grupper och den bör inte utgöras av parlamentariker.
          </p>
          <p xml:id="i-AnqEeM7gDjJVpSErfB4rL5">
            Mot bakgrund av kritiken vi beskriver ovan kan Vänsterpartiet
            inte stå bakom denna proposition. Vi menar att den bör avslås
            och nedan utvecklar vi vår kritik och lämnar även förslag på hur
            den föreslagna ordningen kan förbättras, om en sådan ordning införs.
          </p>
          <p xml:id="i-VqszQ4zNQDDpFj5Bj6MQVz">
            Riksdagen bör avslå proposition 2020/21:71 Uppenbart ogrundade
            ansökningar och fastställande av säkra ursprungsländer. Detta
            bör riksdagen besluta.
          </p>
          <head xml:id="i-Vf9XsfqGor3cnwRRwBiPn8" type="h1">
            4 Förteckningen över säkra länder
          </head>
          <p xml:id="i-F8GiPKNfBrczh159Wt48Fx">
            Som beskrivs ovan är Vänsterpartiet av principiella skäl kritiskt
            till den föreslagna ordningen med förteckning över säkra länder.
            I det fall en sådan förteckning ändå införs framför vi nedan några
            principer som bör vägleda utformningen av den.
          </p>
          <p xml:id="i-67KLEbAQ59s6Q5J16amH1L">
            Vänsterpartiet delar flera av de synpunkter som Asylrättscentrum
            framför i sitt remissvar. Dels bör inte en hög avslagsfrekvens
            ensamt kunna utgöra skäl för att ett land förs upp på sagda lista
            då det inte är någon garanti för att landet bör bedömas som säkert
            för alla. Vi anser vidare att det finns risker med att föra upp
            länder som är ovan­liga ursprungsländer för asylsökande i Sverige,
            eftersom Migrationsverkets kunskap om dessa länder är begränsade.
            Som Migrationsverket framför skulle det dessutom kräva stora arbetsinsatser
            av myndigheten. Det är också värt att notera att Migrationsverket
            i vissa fall gör helt andra bedömningar av säkerhetsläget i vissa
            länder än vad exempelvis UNHCR och Internationella Röda Korset
            gör. Därmed anser Vänsterpartiet att det är mer prioriterat att
            använda resurser för att höja kvaliteten på de rättsliga ställnings­taganden
            som tas fram än att utveckla ett nytt system med förteckning över
            säkra länder.
          </p>
          <p xml:id="i-YE6jo36s3JuXuPf9YwDrLA">
            Vänsterpartiet delar också de invändningar som framförs från
            bl.a. Röda Korset, Asylrättscentrum och Sveriges advokatsamfund
            om Migrationsverkets dubbla roller om verket ges i uppdrag att
            besluta om förteckningen. Som Asylrättscentrum framför skulle
            migrationsdomstolarna vid ett överklagande från en enskild visserligen
            kunna göra en annan bedömning än Migrationsverket om ett visst
            land är att se som ett s.k. säkert ursprungsland för den sökande
            i det enskilda fallet. Däremot skulle domstolarna i en sådan process
            med största sannolikt inte anses ha möjlighet att överpröva själva
            bedömningen att ett visst land finns med på förteckningen över
            säkra ursprungsländer. Att underinstansen på ett sådant sätt binder
            överinstansen gällande vilka processuella förutsättningar som
            finns för att använda påskyndade förfaranden bör anses problematiskt
            ur rättssäkerhetssynpunkt.
          </p>
          <p xml:id="i-7LPEhZbR7xj38TEhw8QwfW">
            Vänsterpartiet ifrågasätter också den föreslagna ordningen där
            regeringen ges den yttersta beslutanderätten över förteckningen.
            Regeringen skulle enligt propositionens förslag ha mandat att
            ta bort den föreslagna delegeringen till Migrationsverket och
            därigenom själv bli ytterst ansvarig över förteckningen. Det skulle
            medföra en politisering av asylprocessen som vore mycket problematisk.
          </p>
          <p xml:id="i-TPFJpwsnX9cXYWRCFsWBGi">
            Vänsterpartiet anser, precis som Juridiska fakultetsnämnden vid
            Uppsala universitet och Asylrättscentrum, att Migrationsverkets
            förslag på förteckning över säkra länder bör underställas Migrationsöverdomstolens
            prövning. För att ta bort ett land från förteckningen, vid exempelvis
            försämrat säkerhetsläge i landet, bör det dock räcka med beslut
            från Migrationsverket då dessa beslut måste kunna fattas snabbt.
            Det bör också vara möjligt för tredje part att överklaga förteckningen
            över säkra ursprungsländer.
          </p>
          <p xml:id="i-FDWGmcXpa5oVCD5Ku3UNxb">
            Regeringen bör återkomma med förslag om att i utlänningslagen
            ange att Migra­tionsverkets förslag om att ett land bör sättas
            upp på förteckningen över säkra ursprungsländer underställs beslut
            av Migrationsöverdomstolen samt att beslutet ska kunna överklagas
            av tredje part. Detta bör riksdagen ställa sig bakom och ge regeringen
            till känna.
          </p>
          <head xml:id="i-7BUbN3VcXmxaEEnJK82ksV" type="h1">
            5 Uppenbart ogrundade ansökningar och avvisning med omedelbar
            verkställighet
          </head>
          <p xml:id="i-9bDsBqmJ1u3BdnaY5W2Jur">
            Vänsterpartiet anser, precis som exempelvis UNHCR:s kontor för
            norra Europa, Rädda Barnen, Sveriges kristna råd, Amnesty International
            och RFSL, att förslaget riskerar att leda till försämrad rättssäkerhet
            i asylprocessen. Framför allt genom avsteg från principen om den
            individuella prövningen. Vi vill bl.a. särskilt lyfta fram betydelsen
            av att den sökande får nödvändig information om processen.
          </p>
          <p xml:id="i-AFD9ThcSmYD4ZUcKUAKFiH">
            I likhet med Amnesty International vill vi också understryka
            att begreppet allvarliga skäl inte kan tillåtas tolkas som att
            skälen måste vara av mer allvarlig art för att motbevisa presumtionen
            än vad som krävs för att nå upp till annan gängse skyddsgrun­dande
            behandling. Trots att regeringen menar att det inte är avsikten,
            ser vi en risk att det i praktiken kan bli så. Vänsterpartiet
            menar därmed att det bör tydliggöras att personer som söker asyl
            och kommer från länder som är upptagna på listan över säkra ursprungsländer
            inte behöver ha allvarligare asylskäl än andra asylsökande.
          </p>
          <p xml:id="i-5EiG3tXaJ26qwZk3d2FXh8">
            Vänsterpartiet menar också, precis som Rädda barnen, Asylrättscentrum
            och Barnombudsmannen, att det finns risk att barns behov inte
            tillgodoses fullt ut om propositionens förslag genomförs. Vi vill
            särskilt framhålla vikten av att barnkonven­tionen beaktas och
            särskilt barnets bästa, samt barnets rätt att komma till tals.
          </p>
          <p xml:id="i-7BJRatTEvM2TrSae3jrow6">
            En rad remissinstanser, exempelvis Asylrättscentrum, Amnesty
            International, Förvaltningsrätten i Göteborg och RFSL, understryker
            vikten av att samtliga sökande, även de som är särskilt utsatta,
            måste få tillfälle att lägga fram alla sina asylskäl. Detta gäller
            i synnerhet känsliga skäl som ofta kommer fram sent i processen.
            Att skäl kommer fram sent i processen kan bero på flera olika
            faktorer. Har den asylsökande varit utsatt för traumatiska upplevelser
            kan dessa vara svåra att berätta om vid första förhöret. Det är
            heller inte ovanligt att hbtqi-personer inte framför sina asylskäl
            förrän senare i processen på grund av rädsla för att utsättas
            för repressalier från sina egna landsmän. Vänsterpartiet delar
            remissinstansernas uppfattning och menar att det med nuvarande
            förslag finns en risk för brister i dessa avseenden.
          </p>
          <p xml:id="i-P7htyCxXCRKKAtjQtR7Ate">
            Vi menar, i likhet med Amnesty International och Asylrättscentrum,
            att personer med särskilda förfarandegarantier, i enlighet med
            artikel 24.3 i det omarbetade asylprocedurdirektivet, behöver
            få ett särskilt stöd. Enligt artikel 24.3 i det omarbetade asylprocedurdirektivet
            ska medlemsstaterna säkerställa att sökande som har identifierats
            som sökande i behov av särskilda förfarandegarantier får det stöd
            som behövs för att utnyttja rättigheter och uppfylla skyldigheter
            under hela asylförfarandet. Dessutom finns det en skyldighet enligt
            det omarbetade asylprocedurdirektivet att identifiera personer
            i behov av särskilda förfarandegarantier och, i de fall det krävs,
            inte tillämpa påskyndade förfaranden för dessa personer. Denna
            skyldighet har inte införlivats i svensk migra­tionslagstiftning
            och föreslås inte heller göra det genom regeringens proposition.
            Vänsterpartiet menar att lagstiftningsarbetet brister i detta
            avseende.
          </p>
          <p xml:id="i-53YAJ7HDib23tEpXPSCSVC">
            När ändringar i utlänningslagen gjordes med anledning av det
            omarbetade asylpro­cedurdirektivets införande (prop. 2016/17:17
            s. 56 f.) menade regeringen att identifier­andet av personer i
            behov av särskilda förfarandegarantier ligger inom ramen för Migrationsverkets
            allmänna utrednings- och serviceskyldighet i förvaltningsärenden.
            Vänsterpartiet delar inte bedömningen att hänvisningar till de
            allmänna förvaltnings­rättsliga principerna är tillräckliga för
            att uppfylla det omarbetade asylprocedurdirek­tivets bestämmelser
            om särskilt skydd för personer i behov av särskilda förfarande­garantier.
          </p>
          <p xml:id="i-GtDT7SAAKiy3yEuzsUpLGJ">
            Såsom angetts ovan får identifieringen av en asylsökande som
            en person i behov av särskilda förfarandegarantier enligt artikel
            24.3 betydelse bl.a. för de legala förutsätt­ningarna att kunna
            använda sig av ett påskyndat förfarande enligt artikel 31.8. Denna
            viktiga rättssäkerhetsgaranti går uppenbart utöver förvaltningsmyndigheters
            allmänna utrednings- och serviceskyldighet. Det är också värt
            att notera att ett stort antal remissinstanser under lagstiftningsarbetet
            2017 ansåg att en särskild lagreglering för identifierande av
            personer i behov av särskilda förfarandegarantier behövdes för
            att uppfylla det omarbetade asylprocedurdirektivets bestämmelser.
            Särskilt bör det noteras att Migrationsverket inte ansåg att myndighetens
            utredningsskyldighet aktualiseras innan en utredning av skyddsskälen
            påbörjas (prop. 2016/17:17 s. 56), vilket medför problem då det
            omarbetade asylprocedurdirektivet anger att identifieringen av
            personer i behov av särskilda förfarandegarantier ska göras i
            rimlig tid efter ansökan.
          </p>
          <p xml:id="i-AsXf3frBTAewvF1SEe1GDU">
            Vänsterpartiet menar därmed att proceduren för att identifiera
            personer i behov av särskilda förfarandegarantier behöver författningsregleras
            och att en definition av vad som utgör en person i behov av särskilda
            förfarandegarantier bör tas in i utlännings­lagen. Även de processuella
            konsekvenserna av identifierandet bör regleras i lag, såsom att
            asylansökningar från personer i behov av särskilda förfarandegarantier
            endast i begränsad omfattning får handläggas i påskyndade förfaranden.
          </p>
          <p xml:id="i-U8Q5aqT5yxxWVGAbj7kPdh">
            Regeringen bör återkomma med lagförslag som reglerar proceduren
            för att identi­fiera personer i behov av särskilda förfarandegarantier
            och innehåller en definition av vad som utgör en person i behov
            av särskilda förfarandegarantier. Detta bör riksdagen ställa sig
            bakom och ge regeringen till känna.
          </p>
          <p xml:id="i-TNoWJhFHEJrTuunef3cZ3r">
            Vänsterpartiet anser också, precis som Rädda Barnen, att barn
            oavsett om de kommit ensamma eller tillsammans med sin familj,
            inte ska omfattas av påskyndade förfaran­den. Barn är en särskilt
            utsatt grupp och särskilda skyddsaspekter måste beaktas när barn
            ansöker om asyl. Vi anser inte att dessa aspekter kan tillgodoses
            i tillräcklig utsträckning inom ramen för påskyndade förfaranden,
            exempelvis vad gäller rätten för barn att komma till tals i asylprocessen.
          </p>
          <p xml:id="i-UwYvMYBX5JKjVVZ3YSuVZE">
            Regeringen bör återkomma med förslag som innebär att barn undantas
            från påskyn­dade förfaranden. Detta bör riksdagen ställa sig bakom
            och ge regeringen till känna.
          </p>
          <head xml:id="i-GsMrR7VLW2y9FSoTkuiZFC" type="h1">
            6 Verkställighet
          </head>
          <p xml:id="i-W5CFYXJa6KgHK9c3R88hqB">
            Enligt propositionen kan verkställighetsarbetet komma att påverkas
            av EU-domstolens dom den 19 juni 2018 i mål C-181/16 (Gnandi)
            och Migrationsverkets tolkning av denna dom. Migrationsverket
            har i ett rättsligt ställningstagande angivit att till följd av
            domen får inga verkställighetsåtgärder vidtas från det att avvisningsbeslutet
            har fattats, under överklagandefristen och om personen överklagar,
            fram till dess att migrationsdomstolen beslutat i inhibitionsfrågan
            (SR 43/2018).
          </p>
          <p xml:id="i-GuYP2UpfpaZ7qwyNwuSue8">
            Vänsterpartiet instämmer, precis som flera remissinstanser, i
            Migrationsverkets tolkning av domen, men menar att den kan tolkas
            på andra sätt. Vi anser därför att den viktiga principen att suspensiv
            verkan inträder även om talan inte har fullföljts bör framgå av
            lagstiftningen för att garanterat få genomslag. Detta skulle kunna
            ske genom att ett förtydligande angående detta tas in i 12 kap.
            8 a § andra stycket utlänningslagen (2005:716), som Asylrättscentrum
            föreslår. Regeringen konstaterar i propositionen att det saknas
            beredningsunderlag för att i detta lagstiftningsärende göra en
            sådan översyn. Vänsterpartiet menar därför att regeringen bör
            ta fram ett sådant beredningsunderlag.
          </p>
          <p xml:id="i-9PtxfG3AmDPKF5VstXBG2C">
            Regeringen bör återkomma med lagförslag på reglering enligt Migrationsverkets
            ställningstagande (Sr 43/2018). Detta bör riksdagen ställa sig
            bakom och ge regeringen till känna.
          </p>
          <head xml:id="i-4Z4RMX6VMRDFEKq26kEoLD" type="h1">
            7 Rätten till biträde
          </head>
          <p xml:id="i-BdzMYtXfs2vtLMrw2ZSh7R">
            Som flera remissinstanser påpekar finns det risker för försämrad
            rättssäkerhet till följd av att sökande från säkra ursprungsländer
            inte presumeras ha rätt till ett offentligt biträde. Det kan bli
            svårt för dessa sökande att bryta presumtionen att ett land är
            säkert, särskilt i avsaknad av ett offentligt biträde. Vänsterpartiet
            anser därför att sökande från säkra ursprungsländer ska ha rätt
            till eller presumeras ha rätt till ett offentligt biträde.
          </p>
          <p xml:id="i-FN4Jmf2vQnqjDHz6XqZqvL">
            Regeringen bör återkomma med förslag om att sökande från säkra
            ursprungsländer ska ha rätt till eller presumeras ha rätt till
            ett offentligt biträde. Detta bör riksdagen ställa sig bakom och
            ge regeringen till känna.
          </p>
        </div>
        <div xml:id="i-UwtevqM3v6HDmQjFeJcTK9" type="signatureBlock">
          <list xml:id="i-GewbD5s5iguQ2wPFvMHjSD">
            <item xml:id="i-8wPSKfdLwJ9fFCUSMHd7bQ" type="signature">
              Christina Höj Larsen (V)
            </item>
            <item xml:id="i-LBcFjvMxN3GZBKSPR968ZA" type="signature">
              Gudrun Nordborg (V)
            </item>
            <item xml:id="i-MxQzRv583Lu6oxXCVoB8Qv" type="signature">
              Mia Sydow Mölleby (V)
            </item>
            <item xml:id="i-LgW1JfU2ws9yac1SjJ9UkY" type="signature">
              Jon Thorbjörnson (V)
            </item>
            <item xml:id="i-DMYChYM43ekj9QhUvNdyjC" type="signature">
              Linda Westerlund Snecker (V)
            </item>
            <item xml:id="i-Ky23EwAJGnEL57khUxTqU" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
