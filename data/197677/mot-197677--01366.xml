<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01366">
  <teiHeader>
    <fileDesc>
      <titleStmt>
        <title>med anledning av propositionen 1976/77:59 om utbildning och forskning inom högskolan m. m.</title>
        <author>av herr Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:59 om utbildning och forskning inom högskolan m. m.</title>
          <idno type="rdwebb">G0021366</idno>
          <rs type="number">1366</rs>
          <ref type="dokument_url_text">http://data.riksdagen.se/dokument/G0021366/text</ref>
          <ref type="dokument_url_html">http://data.riksdagen.se/dokument/G0021366</ref>
          <ref type="dokumentstatus_url_xml">http://data.riksdagen.se/dokumentstatus/G0021366</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BzwkoYy4BqAERUHNM48Hpr" type="signed"/>
        <correspContext corresp="i-BzwkoYy4BqAERUHNM48Hpr">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1366/mot_197677__1366-001.pdf"/>
      <fw xml:id="i-JTB1mR3WomYt7Bff8BGEhY">
        Motion 1976/77:1366
      </fw>
      <div xml:id="i-PpVwygbPyebgvMUAvtUGh4" type="motHeader">
        <div xml:id="i-8JLdmioSFA6rKzdeEMMMmg" type="motTitle"/>
        <div xml:id="i-XifjddpwJacVBcGztTM7u" type="motSubmissionInfo"/>
      </div>
      <div xml:id="i-87UQEN55LKG9SGJmDYpj1g" type="motBody">
        <div xml:id="i-KeEan29nQUah8A3EA517KP">
          <p xml:id="i-RmvjiXv7RdvTDuUDyD4Ljd">
            av herr Biörck i Värmdö med anledning av propositionen 1976/77:59
            om utbildning och forskning inom högskolan m. m.
          </p>
          <p xml:id="i-5EfpAiwAkCaiZEGkYvRR5A">
            Invokation
          </p>
          <p xml:id="i-LDiVsSFkMAUbanM9amprYa">
            På riksdagens bord ligger nu en proposition med förslag till
            ny högskolelag m. m. Ett genomgående och karakteristiskt drag
            för den ”högskolereform” ,! som redan i princip antagits av 1975
            års riksdag och som 1977 års riksdag inbjudes att i lagstiftningens
            form besegla, är okunnigheten om och den bristande förståelsen
            för den högre utbildningens och forskningen villkor. Dessa villkor
            är av både inre och yttre slag. Det må vara sant att stats- makterna
            främst kan påverka verksamhetens yttre villkor. Icke desto mind-
            re råder det självfallet en växelverkan mellan de yttre villkoren
            för varje mänsklig verksamhet och de inre. Samhällsutvecklingen
            — såväl den politiska som den organisatoriska och ekonomiska —
            har tyvärr kommit att utarma det politiska livet med avseende
            på företrädare för vad som brukar kallas den högre utbildningen
            och forsk- ningen. Jag är förvissad om att om endast några av
            de universitetsprofessorer, som under modern tid varit verksamma
            i Sveriges riksdag — låt mig nämna personligheter sådana som Nils
            Edén, Johan Thyrén, Ernst Trygger och Östen Undén, (två förutvarande
            universitetskanslerer), Vilhelm Lundstedt, C.A. Reuterskiöld,
            K.G. Westman, Nils Wohlin, Israel Holmgren, Gösta Bagge, Georg
            Andrén, Elis Håstad, Gunnar Heckscher, Sten Wahlund, Bertil Ohlin
            och Gunnar Myrdal — haft säte och stämma i den riksdag, som 1975
            fattade principbeslut rörande den s. k. ”högskolereformen” — den
            som nu i form av ny högskolelag m. m. skall föras ut i verkligheten
            — skulle denna ”reform” troligen ha sett ganska annorlunda ut.
          </p>
          <p xml:id="i-QcTgkDdzsNDmu54o9JsNEo">
            Med erfarenheten som utgångspunkt
          </p>
          <p xml:id="i-2ZmpNuum51NpVw43uGJTBx">
            Icke sedan sin begynnelse för 500 år sedan har det högre utbildnings-
            väsendet och den vetenskapliga forskningen i vårt land stått inför
            en mera genomgripande förändring av sina villkor än vid årets
            riksdag. I en nyligen
          </p>
          <p xml:id="i-MgUvS8BkFweR8Dpz5rQY2Z">
            1 Reform betyder väl i och för sig närmast återskapande, underförstått
            i en ny form. Så som begreppet numera används tycks man ta för
            givet att varje reform också innebär en förbättring. Eftersom
            jag inte har den uppfattningen att ”högskolerefor- men” innebär
            en förbättring, tillåter jag mig använda citationstecken.
          </p>
          <p xml:id="i-FFvwoQHVu6gUFfAn5zVeL4">
            I Riksdagen 1976/77. 3 saml. Nr 1366
          </p>
          <p xml:id="i-Smg6ZXbGGPCf8WM7ETBRS9">
            Mot. 1976/77 1366
          </p>
          <pb facs="riksdagen-motions-pdf/data/197677/mot_197677__1366/mot_197677__1366-002.pdf"/>
          <fw xml:id="i-2qSRx1ZNVJkE7RWcpuDmzV">
            Mot. 1976/77:1366 2
          </fw>
          <p xml:id="i-4a89nUp7coAZUtr9to4ubF">
            utgiven skildring av Upsala universitets historia 1477-1977 skriver
            en av de aderton, professorn i lärdomshistoria Sten Lindroth:
          </p>
          <p xml:id="i-YWDZ1cEQwmBftUrMkiCnKy">
            Den stora högskolereformen skall träda i kraft sommaren 1977.
            Det är en ödets ironi, att det sker samtidigt som Uppsala universitet
            firar sitt 500- årsjubileum. En större förvandling har universitetet
            aldrig genomgått. Det grundades en gång mot medeltidens slut som
            en fri och självständig andlig korporation, och genom århundradenas
            växlingar har det så förblivit. En framtid väntar nu, då dess
            frihet blir hårt beskuren. När Johannes Rud- beckius en gång under
            1600-talets första år hyllade det ännu späda uni- versitetet i
            Uppsala, talade han om det som Apollons och musernas hemvist,
            där vetenskapernas skönhet, höghet och glans uppenbarades. Så
            högtravande bör man väl inte uttrycka sig i våra dagar. Men utan
            ett fritt, av varje hänsyn till kortsiktiga politiska och ekonomiska
            intressen oberoende ve- tenskapligt liv kan inget universitet
            värt namnet existera. Linné visste det, och Geijer. Uppsala universitets
            framtida bestånd är inte nog. Det måste också fyllas av en sökande
            forskaranda, som inte vet av några gränser och inte låter sig
            dirigeras av tidens tillfälliga makter.
          </p>
          <p xml:id="i-XPoPnhDEuqeQdjZjNzkhXS">
            Det är mot denna bakgrund, som jag i riksdagen — för närvarande
            den ende här med egen erfarenhet av det slag av verksamhet, som
            en uni- versitetsprofessur innebär och som denna ”reform” avser
            att i grunden för- ändra — har att redovisa mina synpunkter på
            de föreliggande förslagen. Att en professor numera är en sällsynt
            gäst i riksdagen beror icke på att de svenska universiteten och
            högre läroanstalterna på senare tid skulle ha fjär- mat sig från
            samhället. Motsatsen är säkerligen fallet. Orsaken står i stället
            att finna i enkammarriksdagen och i politikens professionalisering,
            där det till slut kanske enbart finns plats för yrkespolitiker.
            I takt därmed förefaller ärendenas behandling i riksdagen att
            alltmera gälla form snarare än sak. Det är tvivelaktigt om en
            sådan utveckling i längden är till gagn för samhället och medborgarna.
            Den s. k. ”högskolereformen”, sådan den i dag föreligger på riksdagens
            bord, är ett exempel på detta. I denna motion skall jag försöka
            belysa, i hur ringa grad ”reformen” tar hänsyn till den levande
            verkligheten. Min erfarenhet från universitets- och högskoleväsendet
            har, ofrivilligt, kommit att omfatta hela den s. k. karriärstegen:
            från student och student- kårsordförande, över disputation och
            docentur (vid Karolinska institutet och Lunds universitet) till
            professur, prefektskap och medlemskap av lärarkol- legium, sedermera
            fakultet, samt fakultets- och utbildningsnämnder. Under nära tjugo
            år i den medicinska fakulteten vid Karolinska institutet har jag
            självfallet också haft anledning att deltaga i remissbehandlingen
            av olika reformförslag inom universitetsområdet, däribland U 68
            och manifestationer emanerande från H 75. Jag har däremot icke
            varit meddelaktig i 1975 års riksdagsbeslut om högskolan. I min
            kritik av den nu föreliggande propo- sitionen anser jag mig därför
            för egen del icke bunden att utgå från de genom detta beslut angivna
            förutsättningarna. När det gäller att välja en praktisk utgångspunkt
            för min kritik är det naturligt att tänka tillbaka till den tidpunkt
            för snart tjugo år sedan, då
          </p>
          <pb facs="riksdagen-motions-pdf/data/197677/mot_197677__1366/mot_197677__1366-003.pdf"/>
          <fw xml:id="i-DG517e1gobSzMeEST48eng">
            Mot. 1976/77:1366 3
          </fw>
          <p xml:id="i-64ASESMBMTnx5QoHDGsHV1">
            jag fick ta över ansvaret för den medicinska kliniken vid ett
            statligt un- dervisningssjukhus.
          </p>
          <p xml:id="i-ShH2iXHLzKhedN1npQQaXr">
            Denna klinik hade då i elva år stått utan normalt underhåll,
            sedan stat och kommun väl hade träffat ett förpliktande avtal,
            vars förverkligande dock ingendera parten bekymrade sig om. Under
            dessa år hade kliniken drabbats av två långa perioder av interregnum,
            i avvaktan på besättande av professuren, varigenom också den kvalificerade
            läkarstaben allvarligt åderlåtits. Vilka blev då den nytillträdande
            professorns arbetsuppgifter? Jo, först och främst att se till
            att erhålla åtminstone ett minimum av upprustning av befintliga
            lokalutrymmen. Därnäst att gripa tag i sjukvårdens dagliga drift
            och se till att, såvitt möjligt, diagnostik och behandling samt
            journalföring bragtes i nivå med tidens krav och möjligheter.
            När detta underlag började ta form kunde man gripa sig an med
            att anpassa undervisningen efter stu- denternas behov, vilket
            givetvis skedde i nära samarbete med de olika kur- sernas förtroenderåd,
            tio år före studentrevolten och dess skäligen ointres- santa avläggare
            i form av s.k. FNYS-verksamhet. Först därefter, sedan de fundamentala
            grundstenarna lagts, och pålitliga medarbetare successivt rekryterats
            ur de varandra avlösande studentkursernas led, blev det möjligt
            att steg för steg och på basen av de frågeställningar patientmaterialet
            ak- tualiserade formulera, ta itu med att skaffa resurser för
            att genomföra ett antal forskningsuppgifter.
          </p>
          <p xml:id="i-TnWBDBrQpR5ojgbS5irDHx">
            Jag har velat redovisa dessa erfarenheter i konkreta termer för
            att belysa hur intimt den dagliga praktiska verksamheten, den
            grundläggande under- visningen och den vetenskapliga forskningen
            hänger samman inom den kliniska verkligheten, och hur ofrånkomligt
            det är att den för institutionens samlade verksamhet ansvarige,
            i detta fall professorn-överläkaren, har grepp över alla de till
            kliniken hörande verksamheterna. En lång erfarenhet — utökad med
            liknande erfarenheter från många kolleger — har lärt mig att dessa
            aktiviteter måste hållas samman, om man skall uppnå optimala resultat.
            Hela föreställningen att ”lägre” och ”högre” utbildning kan —
            och bör! — skiljas från varandra är en villolära, även om den
            omhuldas av en del ve- tenskapliga skönandar och av utbildningsbyråkrater,
            som i söndrandet av naturligt sammanhängande funktioner ser sin
            chans att själva kunna härska.! Måhända kan det invändas att mina
            erfarenheter hämtats från en speciell del av universitetet där
            praktisk verksamhet för både lärare och elever utgör en ryggrad
            i såväl undervisning som forskning. Mycket av det senaste de-
            cenniets ”reform”-verksamhet inom universitetsväsendet har tagit
            sin ut- gångspunkt i missförhållanden som med rätt eller orätt
            ansetts råda inom de filosofiska fakulteterna. I stället för att
            analysera varje fakultets problem för sig har man yxat till samma
            mallar för alla fakulteter, oavsett om de varit tillämpliga där
            eller ej. Det kan därför vara lika rimligt att till omväxling
            välja de medicinska fakulteterna som utgångspunkt, detta så mycket
            mera som de i sin ”yrkesinriktade” karaktär alltid uppfyllt den
            målsättning för
          </p>
          <p xml:id="i-F1nLVv1fzbRc1PwYKDdHLi">
            I Samma filosofi har på sjukvårdens område lett till uppbrytande
            och försvårande av det naturliga samarbetet mellan kliniker inom
            ett och samma sjukhus och skapande av nya, artificiella enheter
            genom s. k. sektorsblock.
          </p>
          <pb facs="riksdagen-motions-pdf/data/197677/mot_197677__1366/mot_197677__1366-004.pdf"/>
          <fw xml:id="i-THtuBSEiJgPVdxUkBLPL6V">
            Mot. 1976/77:1366 4
          </fw>
          <p xml:id="i-MjoP941wPvc9ueJ9BNTQwY">
            den högre utbildningens anordnande, som den nya ”högskolereformen”
            eftersträvar. Samma är förhållandet med jordbrukets högskolor!
            och, fö- reställer jag mig, delar av den tekniska utbildningen.
            Även i många andra discipliner ägnar sig lärarna ofta åt praktisk
            verksamhet (som juridiska, eko- nomiska eller industriella rådgivare),
            medan motsvarande praktisk tjänst- göring beklagligtvis icke ingår
            i studentundervisningen. Jag vågar därför tro att synpunkter,
            som emanerar från en medicinsk fakultet kan ha lika stor — men
            också lika begränsad — allmängiltighet som de synpunkter från
            den filosofiska fakultetens områden, vilka hittills helt dominerat
            ”re- form”-debatten.
          </p>
          <p xml:id="i-NZ2F1nphNfXNn2dkzoAutQ">
            Karakteristik av ”reformen”
          </p>
          <p xml:id="i-2xxJ1mCjBYMw9KvXZsDC2B">
            Högskole-”reformen” ter sig även i propositionens knastertorra
            språk svår att genomskåda. Detta intryck förstärks i hög grad
            därav att alla väsentliga regler och föreskrifter för den egentliga
            verksamheten vid universitet och högskolor saknas i propositionen
            och uppenbarligen avses bli utfärdade av regeringen i annan ordning
            liksom av det förhållandet att forskarut- bildningen tills vidare
            lämnats utanför. Huvudintrycket av den föreliggande propositionen
            är därför bilden av ett organisatoriskt katedralbygge med många
            avsatser, men utan känsla för verksamhetens egentliga innehåll
            och villkor. Sedan en anslagsökning om ca 50 miljoner kronor förefaller
            att slukas av styrelser och förvaltningar, återstår i jämförelse
            härmed för för- bättringar av verksamhetens egentliga innehåll
            alldeles otillräckliga anslag. Detta är i och för sig ingenting
            ovanligt utan fastmera ett utmärkande drag inom både undervisningsväsendet
            och sjukvården under senare år. Rent groteskt har förhållandet
            varit inom universitetsvärlden, där den s. k. $ 69- prövningen
            av professurer — som väl avsikten varit — lett till svåra loja-
            litetskonflikter inom fakulteterna, där den enes död blivit den
            andres bröd, allt under det att skaran av ”administratörer”, centralt
            och lokalt, tillåtits växa med oförminskad hastighet. Ett elementärt
            krav för framtiden måste vara att i den procedur, som väl framdeles
            kommer att avlösa $ 69-pröv- ningen, all avvägning mellan personella
            anslagsbehov samtidigt skall omfatta såväl lärare som administrativ
            kringpersonal. Vad man nu skapar är en övertung organisationsapparat,
            bemannad med en majoritet av personer med ingen eller ringa kännedom
            inifrån om den verksamhet som de sätts att styra, medan samtidigt
            de som känner verk- samhetens villkor och har intresse av att
            den skall fungera väl i stor ut- sträckning berövas sitt hittillsvarande
            inflytande. En ledamot av riksdagen
          </p>
          <p xml:id="i-GdxDYJe9KVSqekcSKBeoBv">
            2 Denna omständighet har föranlett att dessa högskolor organisatoriskt
            sorterar under jordbruksdepartementet. Måhända kunde det därför
            övervägas om icke läkarutbild- ningen och den s. k. vårdyrkesutbildningen
            skulle vinna på att organisatoriskt knytas till socialdepartementet
            eller ett självständigt hälsovårdsdepartement. Se härom även motion
            1976/77:261.
          </p>
          <pb facs="riksdagen-motions-pdf/data/197677/mot_197677__1366/mot_197677__1366-005.pdf"/>
          <fw xml:id="i-AYviNHrdDCk2Vygq7ZMLdb">
            Mot. 1976/77:1366 5
          </fw>
          <p xml:id="i-9KebUyPjBBfg1m3ikuvVKm">
            har förklarat att syftet med ”reformen” är att ”ta ifrån professorerna
            mak- ten”. Om vederbörande visste, hur litet ”makt” professorer
            har, och hur litet intresserade de flesta professorer är av ”makt”!
            Professorer är intres- serade av goda arbetsbetingelser för sina
            medarbetare och sina studenter, och de är därför naturligtvis
            angelägna att få behövliga resurser för detta. Politiker mäter
            måhända sitt status i maktens termer. Vetenskapsmän mäter det
            i den grad av uppskattning för sina insatser de röner från erkända
            kolleger hemma och borta. Däremot, och därför, känner professorer
            ansvar — för sitt ämne, sina medarbetare och sina studenter. Ansvar
            är något man kan känna när man själv har inflytande över en verksamhet
            och dess utveckling. ”Samhället” kan i allmänhet inte kontrollera
            den vetenskapliga verksam- hetens kvalitet. Det är hänvisat till
            tilltron till dem, som blivit anförtrodda ett ämbete. Inflytande
            och ansvar går hand i hand. Den som finner sig ha förlorat inflytande
            över den verksamhet han formellt bär ansvar för ham- nar i en
            omöjlig situation. Av honom kan man heller inte i längden förvänta
            sig — eller utkräva — något ansvar. En ”högskolereform” som systematiskt
            sätter de för verksamhetens innehåll ansvariga ur spel kan icke
            gärna vara en bra reform. Hur kan det då komma sig att fyra generaldirektörer,
            med ett stort uppbåd av referensgrupper och annan gisslan, kunnat
            gå fram som tanks över den högre utbildningens och forskningens
            terräng och därvid, som det visat sig, hänsynslöst kört över både
            lärare och studenter, vilka var för sig, men också tillsamman,
            sökt motverka denna ”reform”? Svaret står väl närmast att finna
            i en psykologisk analys av de egenskaper och bevekelsegrunder
            som leder somliga att överge den akademiska banan för att i stället
            söka sig till samhällets styrfunktioner. Det är emellertid inte
            givet att deras hand- lag med vetenskap och högre utbildning är
            allena saliggörande. För min del tror jag det inte. Det är lätt
            att säga vad jag är beredd att acceptera i den föreslagna hög-
            skolereformen. Först och främst är det mycket tillfredsställande
            att utbild- ningsministern har haft kuraget att lyfta ut den kuriösa
            målsättningspa- ragrafen. Det länder honom likaledes till heder
            att han slagit undan reglarna till den totalspärrade högskolans
            portar, även om dessa endast öppnas på glänt. Nyttig är förmodligen
            också integreringen av åtskillig post-gymnasial utbildning utanför
            de gamla fakulteternas råmärken inom en vidare hög- skoleorganisation
            och en fortsatt satsning på lokala utbildningshärdar i många av
            rikets städer. Detta är dock ingenting nytt: på den tiden en lektor
            behövde vara en studerad karl, som disputerat för graden vid universitetet,
            lyste också andens fyrbåkar i våra gamla läroverksstäder. Jag
            är också beredd att acceptera ett vidgat studentinflytande, även
            om man därvid skulle vilja uttrycka en from förhoppning att de
            äldre studenterna — som hunnit förvärva en viss erfarenhet av
            studierna — i ökad omfattning skulle vilja deltaga, och föra sina
            kamraters talan, i universitetsorganen. En socialdemokratisk kulturpolitiker
            önskade sig en gång kamrater som
          </p>
          <pb facs="riksdagen-motions-pdf/data/197677/mot_197677__1366/mot_197677__1366-006.pdf"/>
          <fw xml:id="i-AjruF6NMgqe61zWUQzNqaU">
            Mot. 1976/77:1366 6
          </fw>
          <p xml:id="i-8MVLddwvnxAaX5b4iMSwYt">
            ”inte bara tycker och tror utan som vet och kan”. Det är kanske
            ett hårt krav att ställa på studenter, men det är nog ofrånkomligt
            i fråga om dem, som på andras vägnar måste dela och bära ansvar.
            Endast den ”kårknutte” kan vinna respekt, som också gör väl ifrån
            sig i sina studier. Jag är däremot inte beredd att acceptera det
            i det närmaste utraderade inflytandet för dem, på vilka hela verksamheten
            vilar — nämligen lärare och institutionschefer — i högskoleväsendet
            och det i gengäld ohämmade inflytandet av politiker och organisationsrepresentanter
            i de beslutande or- ganen. Detta beror inte på att jag fruktar
            något slag av ”radikalisering” som motsats till en mera konservativ
            samhällssyn. Tvärtom "tror jag att sprängstoffet för varje samhällsutveckling
            kommer från de vid universiteten verksamma, medan etablerade företrädare
            för ”samhället” mestadels utgör en skäligen konservativ materia.
            Vad jag fruktar är fastmera att samhälls- och organisationsrepresentanterna
            (jag tar dem i klump för de är samma sort) kommer att bli lätta
            byten för administratörernas till synes övertygande föredragningar
            (det är ju samma referensramar man har och samma fikon- språk
            man talar) och att man således genomgående kommer att tillgodose
            formerna på innehållets bekostnad. Jag har länge nog behövt uppleva
            detta inom sjukvården, så jag vet vad jag talar om. Det behövs
            i en universitets- eller högskolestyrelse heller inga andra representanter
            för de stora fackliga organisationerna än dem som inom högskolan
            eller universitetet kan väljas av arbetskamraterna från de olika
            organisationsområdena. Här finns förvisso ”eget” folk, som har
            mål i mun och som dessutom vanligen har fördelen att känna till
            de förhållanden som man talar om. Det är en olycksalig eftergift
            åt organisatorisk knappologi att så många remissinstanser ägnat
            så mycken möda åt att diskutera om styrelser av ena eller andra
            slaget skall ha 15, 18 eller 21 representanter och hur dessa i
            så fall skall fördelas mellan skilda intressegrupper. Ingen vet
            om 21 är klokare än 18, eller bättre än 15 eller till äventyrs
            lämpligare än 5. Det är inte anhopningen av personer som är viktig,
            utan de ifrågavarande personernas förmåga att själva sätta sig
            in i ärendena och ta ansvar för besluten. Och det är en fråga
            om kunskap, intresse och inte minst tid. Inte heller kan jag acceptera
            den vid detta laget redan budgetmässigt genom- förda klyvningen
            av undervisning och forskning, som nu föreslås bli total och oåterkallelig
            i och med att fakulteternas hittills, trots allt, övergripande
            ansvar för hela verksamheten begränsas enbart till forskningens
            område. Det är en hisnande tanke att den centrala fakultetsfunktion,
            som bestått genom fem sekler, och som bland annat inneburit att
            det funnits ett forum för inbördes tankeutbyte, för avstämning
            av erfarenheter från skilda områden mot varandra, för metodologisk
            kritik men också för utvecklandet av ge- mensamma föreställningsramar
            och för organisationen av kollegialt sam- arbete inom undervisning,
            forskning och — i vissa fakulteter — praktisk verk- samhet — att
            allt detta nu skall ersättas av en stor, amorf församling — fakultets-”kollegiet”
            — med huvudsaklig uppgift att utse en liten fakul-
          </p>
          <pb facs="riksdagen-motions-pdf/data/197677/mot_197677__1366/mot_197677__1366-007.pdf"/>
          <fw xml:id="i-Nbt6Nh8FxoHSHuqFMMpWqU">
            Mot. 1976/77:1366 7
          </fw>
          <p xml:id="i-94HcEnUWnNTmr5tNqBrT5Q">
            tetsnämnd (jämte ev. andra nämnder) och i övrigt intet, alltunder
            det att denna lilla fakultetsnämnd, bestående av några få procent
            av fakultets-”kol- legiets” ledamöter, skall betros med att okontrollerat
            och okontrollerbart agera över huvudet på alla övriga ”kolleger”.
            Sanningen är, att om icke fakulteter redan funnes, skulle de behöva
            uppfinnas, och om propositionen i detta stycke bifalles, måste
            — i varje fall för medicinens del — någon form av prefektkollegium
            skapas för att fylla åtminstone de mest trängande sam- arbetsfunktionerna.
            Med all respekt för de ansatser till vidsynthet och känsla för
            universitetets historiska uppgifter som departementschefen i flera
            stycken ändock visat när han — hårt uppbunden av 1975 års riksdagsbeslut
            och ett pressande tidsschema — nu tvungits forcera fram ett förslag
            till högskolelag, anser jag mig sålunda, tyvärr, på avgörande
            punkter ur stånd att ansluta mig till detta. Samtidigt är jag
            naturligtvis medveten om att en majoritet i riksdagen mekaniskt
            kommer att fortsätta marschen in i den nya högskolan oberoende
            av protesterna från de berörda. ”Reformer” av detta slag går inte
            att hejda, deras levande kraft är — som utbildningsministern själv
            fått erfara — förödande stor. Samtidigt som jag som försvarsadvokat
            åt det hittillsvarande, fem- hundraåriga, universitetet yrkar
            på fullständigt frikännande måste jag därför alternativt i varje
            fall hemställa om mildaste möjliga straff. Av detta skäl kommer
            jag i det följande att i denna motion ytterligare beröra vissa
            av de detaljförslag, som framläggs i propositionen, liksom vissa
            frågor, som ej berörs däri, men som rimligen måste avhandlas i
            de förordningar re- geringen senare säger sig skola utfärda.
          </p>
          <p xml:id="i-BkUXz8y16twYSH9uiSWCyy">
            Den högre utbildningens och forskningens villkor
          </p>
          <p xml:id="i-2Gon3TVdiicPqe3LkRXKti">
            Det är egendomligt men tankeväckande att i de handlingar som
            vid 1975 års riksdag och nu lagts fram rörande den högre utbildningen
            och forskningen man ingenstädes finner ens ett försök till analys
            av de villkor under vilka denna verksamhet bedrives. Jag anser
            mig därför tvingad att, för en allsidig belysning av frågan, något
            utförligare uppehålla mig vid detta. Glädjande nog slår utbildningsministern
            fast att undervisningen vid hög- skolan skall bygga ”på vetenskaplig
            grund”. Vad är då vetenskap? Det är strävandet att på ett metodiskt
            och kritiskt sätt sammanknyta iakttagelser och experimentella
            rön till en möjligast riktig, sammanhängande tolkning av verkligheten.
            Vilka är då drivkrafterna bakom en sådan — för praktiskt bruk
            och i kort perspektiv — till synes improduktiv sysselsättning?
            Driv- kraften är nyfikenhet, sanningslidelse om man så vill, behovet
            att söka finna nya och bättre svar på frågor där svar saknas eller
            är otillfredsställande, lusten att ge sig i kast med det okända,
            att pröva sina krafter men också att därvid finna gemenskap och
            förståelse långt utanför det egna universitetet eller det egna
            landets gränser. Om dessa förutsättningar, om deras historiska
          </p>
          <pb facs="riksdagen-motions-pdf/data/197677/mot_197677__1366/mot_197677__1366-008.pdf"/>
          <fw xml:id="i-21EamxhSM82TxKHaaCKr2x">
            Mot. 1976/77:1366 8
          </fw>
          <p xml:id="i-WPd43EHY8bttJ57khaRyfD">
            bakgrund, om deras internationella förankring, icke ett ord i
            de torftiga dokument, varmed den största universitets-”reformen”
            på femhundra år i vårt land beseglas! Vad krävs då för att ge
            sig i kast med vetenskapligt arbete? Nyfikenhet, det är redan
            sagt, oförskräckthet, originalitet, egna idéer, logiskt tänkande
            och hederlighet. Papper och penna behövs alltid, stundom är detta
            tillräckligt: Nobelpris i fysik lär ha kommit till över ett kafébord.
            Tillgång till bibliotek är ofrånkomligt; i vissa vetenskaper har
            detta numera delvis ersatts genom datoriserade informationssystem.
            Laboratorier är nödvändiga i vissa veten- skaper; i andra utgör
            själva naturen, befolkningen eller samhällets insti- tutioner
            det experimentalfält, i vilket forskarna gör sina observationer.
            Men inget byggande av storinstitutioner med utrustning i industriell
            skala eller undervisningssjukhus i ohanterligt stora format bör
            ens för ett ögonblick undanskymma det faktum att vetenskaplig
            forskning är en intellektuell pro- cess och att forskarhjärnan
            är det viktigaste instrumentet, djupast sett det enda verkligt
            betydelsefulla. Den nya forskarutbildningens mandarinväsen, med
            alla dess formaliteter, är enligt min mening icke till fromma
            för forsk- ningen i vårt land. - Behövs det då ingenting mer?
            Jo, naturligtvis, här som eljest, och här kanske mera än eljest:
            en arbetsmiljö, som är stimulerande samtidigt som den ger möjlighet
            till koncentration; frihet från onödigt tyngande trivialiteter;
            arbetskamrater med förståelse för arbetets villkor, uppmuntran
            och mot- stånd, dvs. ifrågasättande och korsbefruktning av idéer.
            Var finns då detta? — Inom institutionerna. Där finns arbetskamrater,
            med- hjälpare och hjälpmedel, och genom dem försiggår oavbrutet
            ett flöde av ungdomar, studenter och yngre forskare, (kanske dessutom
            kunskapstörs- tande äldre medborgare efter fullbordat dagsverke
            i ”produktionen”) och gäster från utländska systerinstitutioner,
            som resonansbotten för nya idéer och rekryteringskällor för nästa
            generations vetenskapliga frontinsatser. Det är institutionerna,
            små eller stora (helst inte för stora), som utgör den ve- tenskapliga
            brygdens jäskar. Varje försök att reformera ”högskole”-utbild-
            ningen borde ta sin utgångspunkt här — icke i överbyggnaderna.
            Därför är denna ”högskolereform” felaktig och dömd att på sikt
            bli en papperstiger. Institutionerna och de, som verkar inom dem,
            formar tillsamman fa- kulteterna och dessa i sin tur universiteten,
            eller de särskilda, mer eller mindre kompletta, högskolorna. Den
            naturliga utvecklingen är att dessa, i mångt och mycket ”självstyrande”,
            enheter successivt bygger upp sin ad- ministrativa struktur, i
            demokratisk ordning och precis så, som det åtmin- stone teoretiskt
            går till inom organisationsväsendet. Så skedde också till 1964,
            då universiteten själva valde sin kansler, att representera dem
            inför statsmakterna. Det är från detta år, som organisationsteoretikerna
            i stats- förvaltningen fått fritt spelrum och börjat rita sina
            ”organisationsdiagram” uppifrån och ned (se prop. 1975:9, avsnitt
            1.1.6) i stället för att utgå från verksamhetens villkor och dem
            som svarar för verksamheten däri och be-
          </p>
          <pb facs="riksdagen-motions-pdf/data/197677/mot_197677__1366/mot_197677__1366-009.pdf"/>
          <fw xml:id="i-BQy8dMgLP8dDeX2TrGgqzr">
            Mot. 1976/77:1366 9
          </fw>
          <p xml:id="i-DRMwG8oWtQ6XLY9CbUjDh3">
            trakta ”administrationen” som vad den är och borde vara: frontsoldaternas
            försörjningsenheter, kort sagt trängen. — Inom sjukvården pågår
            samma uppochnedvändning av begreppen, och ”direktörerna” pratar
            om sin ”sjuk- vårdsproduktion”. Ännu har vi kanske inte hört talas
            om kunskapspro- duktion, men det kommer väl. Inom industrin —
            från vilken produktions- begreppet väl närmast kommer — kan man
            planera för och sätta i gång en produktion av varor genom ett
            centralt beslut. Kanske kan man också göra något liknande med
            en skolklass i grundskolan. Men institutionerna låter sig inte
            kommendera. Vad de har att erbjuda kan inte bestämmas centralt.
            I ”timmar” kanske. Men icke i innehåll. En institutions ”utbud”
            kan inte programmeras: det måste komma spontant, inifrån. Vilka
            är det då, som sätter sin prägel på institutionerna? Kanske är
            det ännu i vår tid inte helt förmätet att svara: professorerna.
            Som det nu har blivit utnämns nya professorer mot bakgrunden av
            en mer eller mindre illusorisk ”ämnesbeskrivning” eller ett ”program”.
            I realiteten är de flesta professorer ”ämnesföreträdare”. Därmed
            menas att de, förutom ”djup”, också måste ha ”bredd”. Annars kan
            man inte företräda i vart fall de större ämnena. Av och till hörs
            mer eller mindre sakförståndiga röster tala om ”profilering” av
            professurer. Det är uppenbart att hårt specialiserade pro- fessurer
            behövs, men frågan är om de hör till universitetens kärna, eller
            om sådana professurer bör tillhöra forskningsråden. I varje fall
            kan en alltför ”profilerad” professor inte ersätta behovet av
            en verklig ämnesföreträdare med erforderlig bredd och vilja att
            ta ansvar för helheten.
          </p>
          <p xml:id="i-JW7ELf297gDYPbX3ALAP1t">
            Härtill kommer följande. Profilering i den enkla bemärkelsen
            fördjupning inom ett visst område är en nödvändighet för varje
            forskare. Varje god professor kommer att ha en profil, några kan
            ha två eller undantagsvis tre profiler. Det är alltid önskvärt
            att få den bäste forskaren till professor. Varje förutbestämd
            ”profilering” begränsar urvalet och därmed möjlighe- terna att
            välja den bäste. Professorer har vanligen 15-25 års verksamhet
            innan de når sin befattning och följaktligen 25-15 år att realiter
            utöva sitt ämbete. Under denna period av (sammanlagt) ca 40 år
            växlar självfallet forskningsfronterna och samhällets behov åtskilligt.
            Det är osannolikt att samma behov och intressen är aktuella, vare
            sig för forskaren själv eller för samhället under denna tid. Enda
            garantin för en fortsatt hygglig kongruens mellan behov och resurser
            är att man satsar på forskare med tillräcklig bredd och ådagalagd
            förmåga till utveckling i sitt sätt att tackla problemen.
          </p>
          <p xml:id="i-XEJFBWjwU56P4kjDfuDtKC">
            Inte minst är detta väsentligt för det samlade greppet om både
            ”högre” och ”lägre” (olyckliga begrepp, men tyvärr officiellt
            vedertagna!) under- visning. Studenter vill se och höra sina professorer
            och klagar, när så inte sker. Professorer borde vilja se och lyssna
            till sina studenter, eftersom det är dessa, som skall bära budskapet
            vidare. Docenter är naturligtvis många gånger duktigare än professorer
            när det gäller speciella delar av ämnet. Pro- fessorns uppgifter
            kommer vanligen med ålder och erfarenhet att mer och mer ta formen
            av en helhetssyn på ämnet, dess plats i de stora samman-
          </p>
          <pb facs="riksdagen-motions-pdf/data/197677/mot_197677__1366/mot_197677__1366-010.pdf"/>
          <fw xml:id="i-8pAkZAkHEhvdivTTMPeLNu">
            Mot. 1976/77:1366 10
          </fw>
          <p xml:id="i-Vt2Dq8k9mNzrBHKVbTZYoR">
            hangen, dess anknytning till andra ämnesområden. Det är förmodligen
            också genom att ge personliga överblickar och perspektiv som en
            professor gör den största insatsen i den ”lägre” undervisningen
            — att ge studenterna en levande uppfattning om ämnets ”vetenskapliga
            grund” och inbjuda dem att följa med på den vidare färden. ”Meddela”
            undervisning betyder, efter orden, dela med sig — av kunskaper
            och uppslag. Professorn hör också till folket i den ”lägre” undervisningen,
            inte bara till de utvaldas krets i den ”högre”. Hela isärsprängningen
            av ”utbildning” och ”forskning” är ett miss- foster. Må dess liv
            bli kort. Sedan är det visserligen sant att många professorer
            i sitt ämbete små- ningom uppslukas av administrativa engagemang.
            För somliga är väl detta en flyktväg som erbjuder sig, när idétorka
            hotar eller vantrivsel med en tung och improduktiv byråkrati fördystrar
            tillvaron. För andra blir det väl i stället ett slags landstormskommendering
            i kulturförsvarets tjänst. Några måste alltid offra det som är
            roligt för att uträtta det som är nödvändigt. De inte längre lika
            skapande måste stå tillbaka för dem, som måste få tid och bekymmersfrihet
            för att kunna skapa. Detta har handlat om professurer. Det är
            nämligen till dem så mycket av budgetdramatiken knyter sig. Men,
            ”härförarn ensam vinner icke slaget, de djupa leder vinna det
            åt honom” (Tegnér 1820). Inom få arbetsplatser har väl demokratin
            så länge varit så fast rotad som inom de vetenskapliga institutionerna.
            Medbestämmande står där i relation till värdet av den en- skilda
            insatsen för gruppen som helhet. Här finns förvisso ingen plats
            för utomstående att klampa in på den mark som utgör ”vetenskaplig
            grund”.
          </p>
          <p xml:id="i-7WC46TsbtnkvYMxVYuqq8t">
            Detaljkritik av förslaget till högskolelag m. m.
          </p>
          <p xml:id="i-Zihb7A541pNnhJM9Y8ZrF">
            Som jag antydde i slutet av det avsnitt, i vilket jag försökte
            karakterisera ”högskolereformen” och förklarade mig icke kunna
            ansluta mig till vissa av de synsätt och intentioner, som legat
            bakom förslaget till högskolelag, anser jag mig likväl böra göra
            en del randanteckningar till propositionen: både vad som står
            där och vad som saknas. Jag har själv tagit del av ett stort antal
            remissyttranden från både den sista omgången och tidigare och
            har som universitetslärare ett förkrossande starkt intryck av
            att detta är en ”reform” mot lärarnas och studenternas önskan.
            Inte minst gäller detta mitt eget lärosäte och dess studentopinion.
            Att något gott i längden skulle kunna komma ut av en styrkedemonstration
            från statsmakter och fackliga huvudorganisationer mot dem det
            främst gäller ter sig för mig osannolikt, och hela företaget därför
            också skäligen nedslående. I enlighet med min uppfattning om vad
            som är huvudsak och bisak i fråga om den högre utbildningen och
            forskningen vill jag ånyo börja ned- ifrån, dvs. med institutionerna:
          </p>
          <pb facs="riksdagen-motions-pdf/data/197677/mot_197677__1366/mot_197677__1366-011.pdf"/>
          <fw xml:id="i-VZzY9uMfGmyBKBLDTYy7oZ">
            Mot. 1976/77:1366 1
          </fw>
          <p xml:id="i-P5uWWWZM1eNPCG5ofjSAP9">
            a. Professorstillsättningar. Huvudmotivet med införande av tjänstetillsätt-
            ningsnämnder torde ha varit önskvärdheten att förkorta tillsättningspro-
            ceduren. Införandet av $ 69-prövningen har i stället förlängt
            proceduren, i vissa fall genom regeringens obeslutsamhet under
            flera år. Det förefaller ovisst om någon verklig förkortning av
            tillsättningsproceduren uppnåtts. Det har också ifrågasatts om
            icke den emellanåt alltför summariska pro- ceduren utgör ett hot
            mot rättssäkerheten. Det kan väl heller inte anses rimligt att
            studentrepresentanter, som själva icke ens genomgått godkänd tentamen
            i ett ämne, får rösta om tillsättning av professur i detta. Det
            är nödvändigt att tjänstetillsättningsnämndernas verksamhet omgående
            göres till föremål för utvärdering. b. Pensionsåldern. Sedan numera
            lagstiftningen kommit att arbeta med begreppet delpension och
            ett varierande pensionsuttag mellan 60 och 70 år synes tiden vara
            mogen att diskutera den övre pensionsperioden i statlig tjänst.
            En tydlig tendens i näringslivet är att befordra en äldre verkställande
            direktör till styrelsens ordförande. En anordning i vissa fall
            med en senior- professor och en junior-professor med ungefär motsvarande
            arbetsfördelning vore måhända en lämplig variant. c. Institutionsstyrelsen
            och prefekten. Det förutsättes uppenbarligen att pre- fekten samtidigt
            skall vara ordförande och verkställande ledamot av in- stitutionsstyrelsen.
            Denna konstruktion är icke självklar. Motsvarande ar- rangemang
            är t. ex. förbjudet i aktiebolagslagen. Prefekten kan inte rimligen
            tvingas att verkställa en åtgärd som han själv anser olaglig eller
            till skada för verksamheten. Organet borde därför snarare utformas
            som en ”nämnd” än som en ”styrelse”. På undervisningskliniker
            bör i princip alla läkare i överordnad ställning och representanter
            för underläkarna samt för avdelningssköterskorna ingå i institutions-”styrelsen”.
            Erfarenheten visar att en sådan klinikledning i allmänhet behöver
            sammanträda varje vecka, varvid dock universitetsären- dena är
            ett ringa antal jämfört med de dagliga ”drift”-problemen. De är
            dock inbördes så kopplade till varandra, att de måste behandlas
            av samma arbetsgrupp.
          </p>
          <p xml:id="i-JC4jZi1Bo6DhLaKVRWPcou">
            I fråga om närmast högre nivå, fakulteterna, har jag följande
            att anföra:
          </p>
          <p xml:id="i-S93fsHTP55GQrPVTaHpLHZ">
            d. Fakulteterna och deras organ bör ha självklar rätt att behandla
            frågor som gäller både ”lägre” och ”högre” undervisning samt forskning.
            Jag kan under inga omständigheter dela den uppfattning som FUN
            den 10/9 1976 uttryckt så ”att fakultetsbegreppet avvecklas när
            det gäller den grundläg- gande utbildningen”. e. Fakultetskollegiet
            vid Karolinska institutet beräknas komma att omfatta 275 personer
            med de bestämmelser som föreslås. Det torde vara helt in- adekvat
            att beteckna en sådan personanhopning som ett ”kollegium”. Ordet
            ”församling” täcker bättre det bakomliggande begreppet. En sådan
            korpo- ration kan rimligtvis endast förrätta val men inte uträtta
            ett meningsfullt
          </p>
          <pb facs="riksdagen-motions-pdf/data/197677/mot_197677__1366/mot_197677__1366-012.pdf"/>
          <fw xml:id="i-VpcFuGsuM99nCKTqEDczfP">
            Mot. 1976/77:1366 12
          </fw>
          <p xml:id="i-PE9wAfavCUP7R7HKjm6Vvx">
            arbete. Däremot torde ett prefektkollegium, motsvarande den nuvarande
            fa- kulteten, utgöra en både nyttig och nödvändig institution.
            f. Det bör under alla omständigheter få tillkomma fakultetsförsamlingen
            att själv avgöra, hur många ledamöter fakultetsnämnden och andra
            nämnder bör ha för att kunna tillgodose behovet av adekvat representation
            för olika verksamhetsområden inom fakulteten. g. Det bör beträffande
            såväl fakultetsnämnder (av olika slag) som even- tuella linjenämnder
            finnas en generell och tvingande bestämmelse att låta kalla ämnesföreträdaren
            (eller ställföreträdare för denne) till varje överlägg- ning,
            som berör hans/hennes verksamhet, samt giva honom/henne rätt att
            yttra sig och få sin mening antecknad till protokollet. h. Vad
            forskarutbildningen beträffar har denna inom de medicinska fa-
            kulteterna råkat i svårigheter, då vissa sjukvårdshuvudmän, i
            uppenbar strid mot tidigare i samband med forskarutbildnings-”reformen”
            gjorda utfäs- telser, numera är ovilliga att meddela förlängning
            av underläkarförordnanden på avsett sätt. Särskilda statliga,
            tidsbegränsade tjänster som extra kliniska amanuenser bör därför
            stå till de medicinska fakulteternas förfogande för att undanröja
            dessa svårigheter, om rättelse ej kan vinnas på annat sätt. i.
            I varje fall vid yrkesförberedande högre utbildning av den typ
            de medi- cinska fakulteterna representerar bör medelsanvisningen
            framdeles som hittills ske institutionsvis utan någon konstlad
            uppdelning mellan anslag för utbild- ningsverksamhet resp. för
            forskning. (Vart hör t. ex. litteraturinköp och fram- ställning
            av diabilder anslagsmässigt?) j. I konsekvens därmed erfordras
            heller inga linjenämnder vid sådana hög- skolor, utan man bör
            — som i den tidigare universitetsorganisationen — ha en utbildningsnämnd
            under fakulteten med representanter för lärare och stu- denter
            samt, gärna, om detta kan förmodas vara till någon nytta, några
            företrädare för sjukvårdens huvudmän.
          </p>
          <p xml:id="i-TwfpZTXhNCvC2CXJWVSCD">
            Närmast högre instans är högskolestyrelsen. Om denna är bl. a.
            följande att säga:
          </p>
          <p xml:id="i-UfCTrgQuUfoJNfsRXbCAbv">
            k. Högskolestyrelsen bör i allt väsentligt bestå av företrädare
            för verk- samheten inom högskolan, eller universitetet. Till ”verksamheten”
            hör med nyare betraktelsesätt även personal verksam inom administration,
            försörj- ning, laboratorieverksamhet, sekreterare etc. Det är
            skäligt att sådan personal också är representerad i styrelsen.
            Det är däremot svårt att inse varför icke denna personal kan betros
            med att själv utse sina representanter. Jag är oförmögen att inse,
            varför personalens representanter här och i den föreslagna regionstyrelsen
            skulle utses av de fackliga organisationerna (LO, TCO och SACO/SR).
            Antingen skall vi ha en parlamentarisk demokrati i grundlagens
            mening, eller också skall vi ha ett korporativt styrelseskick,
            men vi kan inte samtidigt ha bådadera. Det kan icke vara rimligt
            att som LO, enligt propositionen, åberopa ”de stora löntagargruppernas”
            intressen. Alla i hög- skolan verksamma är i själva verket löntagare
            (eller låntagare). Det råder
          </p>
          <pb facs="riksdagen-motions-pdf/data/197677/mot_197677__1366/mot_197677__1366-013.pdf"/>
          <fw xml:id="i-4ee7ffzoYFAN4oHRKZFiD5">
            Mot. 1976/77:1366 13
          </fw>
          <p xml:id="i-GJGpfpYRC38vTFFaywFoLM">
            emellertid i högskolans styrelser ingen arbetsgivar-arbetstagarsituation.
            Den- na hanteras på annat sätt. Mera renodlat kommer emellertid
            vissa andra motiv fram i en artikel i Byggnadsarbetaren 26/1 1977,
            vari det om den högre utbildningen heter: ”Det som lärs ut är
            fortfarande inte intriktat på att flytta fram löntagarnas positioner
            i samhället! —-—-—- Men i framtiden måste forskningen ställas
            i löntagarnas tjänst.” Detta kan emellertid inte vara den vetenskapliga
            forskningens uppgift, och det är knappast förenligt med den föreslagna
            143 i högskolelagen. I. Rektor bör ensam vara ”rektorsämbetet”
            som juridiska fakulteten vid Stockholms universitet framhållit.
            m. Studierektorsfunktionen och -begreppet bör bibehållas. n. UHÄ:s
            förslag den 26/11 1976 om "utbildningsplan för läkarlinjen” jämte
            kommentarer bör omarbetas speciellt ur klinisk synvinkel. 0. Sjukgymnastutbildningen
            bör ha statligt huvudmannaskap och läggas under sådana högskolestyrelser
            som har ansvar för de medicinska fakul- teterna. p. Som tidigare
            styrelseledamot i Statens institut för högre utbildning av Sjuksköterskor
            anser jag övervägande skäl tala för att SIHUS i Stockholm bör
            lyda under styrelsen för Karolinska institutet och icke under
            univer- sitetets styrelse. q. Det är uppenbart att propositionen
            1976/77:59 i många avseenden in- nebär en ”reform utan resurser”.
            I en situation, där kampen om tjänster av skilda slag inom de
            olika högskoleenheterna måste bli mycket hård, är det ofrånkomligt
            att också alla administrativa tjänster, även på biträdesnivå,
            måste göras till föremål för en med de för undervisning och forskning
            av- sedda gemensam prövning motsvarande den hittillsvarande $
            69-prövningen.
          </p>
          <p xml:id="i-TarBignYRYu5nFwjHuxsy9">
            Beträffande slutligen regionstyrelserna har jag, mot bakgrunden
            av ett fertal remissyttranden, icke kunnat bli övertygad om deras
            existensberät- tigande, annat än möjligen som ett samrådsorgan.
          </p>
          <p xml:id="i-488CEFEnncvfftkF87nzL9">
            r. Om riksdagen avser att bifalla högskolelagen tillåter jag
            mig att göra vissa språkliga randanmärkningar:
          </p>
          <p xml:id="i-CGGDSFJjEWbpKiq9B2ncLc">
            4 $: Utvecklingsarbetet —-—-—--- till att främja utvecklingen
            —-—-—-=-—=—. . Inte särskilt god svenska. 5 $: Ordet tryggas bör
            utbytas mot ett mera positivt ord, t. ex. befordras. Ordet ”samband”
            bör stå i bestämd form, ”sambandet”, emedan ett sådant faktiskt
            finnes. 73 andra stycket: Orden ”att utbildningen kan ingå i en”
            kan saklöst utgå. Ordet ”främjar” synes kanske väl starkt, ”möjliggör”
            eller ”under- lättar” svarar kanske bättre mot verkligheten. 18
            8 och 31 5: Företrädarna för ”verksamheten” synes böra nämnas
            före företrädarna för de s.k. allmänna intressena.
          </p>
          <pb facs="riksdagen-motions-pdf/data/197677/mot_197677__1366/mot_197677__1366-014.pdf"/>
          <fw xml:id="i-BKgm6xMhxDu982xsvwqhhH">
            Mot. 1976/77:1366 14
          </fw>
          <p xml:id="i-CTv8yiZv6mj3MziARsA1oj">
            37 $: Ordföljden bör ändras till ”Inom högskolan får försöksverksamhet
            anordnas”.
          </p>
          <p xml:id="i-Cgati7RDBiw5uZ24zC75pD">
            I fråga om antagningsbestämmelser till viss spärrad utbildning,
            läkar- utbildning för sjuksköterskor, viss utbildning för ålderdomshemsförestån-
            dare samt förslag till ändrad benämning av vissa professurer avser
            jag att framlägga särskilda motioner.
          </p>
          <p xml:id="i-561EqR9nzDQMCD31cpyGSC">
            Slutord
          </p>
          <p xml:id="i-C2SDiskvpWmWySvoNZhve">
            I propositionen 1976/77:59 citeras ett uttalande av utbildningsutskottet
            (UbU 1975:17), i vilket det anges, att riksdagen i anslutning
            till behandlingen av den blivande högskolelagen ”skulle få tillfälle
            att diskutera och pröva många för högskolan fundamentala frågor”.
            Det är detta jag genom denna motion nu försökt att bidraga till.
            Utbildningsministern anför vidare: ”I regeringsförklaringen framhålls
            att det fortsatta arbetet med att reformera högskolan nu bör få
            sin tyngdpunkt förlagd till utvecklingen av utbildningens innehåll.”
            Låt oss verkligen hoppas detta! Men med en ovanifrån och utifrån
            påtvingad, väsensfrämmande topp- organisation, med förlusten av
            det andliga kraftcentrum, som fakulteterna trots allt utgjort,
            med ökad byråkrati, formalism och kanske också ökande inre intressemotsättningar
            inom ramen för en organisation, där de på grund av vårt lands
            nuvarande ekonomiska trångmål nödvändigtvis mycket be- gränsade
            resurserna rimligen i första hand kommer att kanaliseras till
            ska- papandet av nya formella organisationer snarare än till att
            förstärka de be- fintliga institutionernas av inflationen urholkade
            basresurser, är förhopp- ningarna förvisso inte stora. Mycket
            talar för att en reaktion kommer att bli att man vänder sig inåt
            sig själv, snarare än utåt andra; med ryggen åt den nya överheten
            kommer man måhända att söka sig till egna, mindre grupper. Forskningen
            kan ju ändå fortsätta; för flertalet institutioner — i varje fall
            de mera aktiva — utgör ju statsbudgetens forskningsmedel endast
            en mindre del av hela forsknings- budgeten — den större delen
            kommer från allmänna och enskilda fonder, forskningsråd och andra,
            och dessa medel har hittills delats ut efter nå- gorlunda sakliga
            grunder. En annan tänkbar utveckling kan bli att blickarna riktas
            mot möjligheten att upprätta ett fritt universitet, låt vara i
            anspråklösa former, kanske på grundval av de erfarenheter enskilda
            studieförbund, ”Kursverksamheten” och dylikt, kan bidraga med.
            Visserligen är de enskildas ekonomiska för- utsättningar härför
            i ett högskattesamhälle som Sverige mycket begränsade, men inte
            minst tillgången till både lärare och elever med pension eller
            del- pension kan möjligen tänkas utgöra en bas för en verksamhet
            som bl. a. kunde ge nytt innehåll åt långa pensionärsår. Av och
            till har ju pensionärernas studier redan nu lett till doktorsdisputationer
            i ovanliga kombinationer (flyg- general — religionshistoria).
          </p>
          <pb facs="riksdagen-motions-pdf/data/197677/mot_197677__1366/mot_197677__1366-015.pdf"/>
          <fw xml:id="i-LXnShz5wknTXjnnKFRrVdD">
            Mot. 1976/77:1366 15
          </fw>
          <p xml:id="i-S534ECbcaaECjPzPyN4cnq">
            Utbildningsministern och hans medarbetare har haft en otacksam
            uppgift. Förmodligen har propositionen inte heller blivit vad
            de egentligen skulle ha velat om de fått gå till verket förutsättningslöst.
            Inte heller har det varit möjligt att på tre veckor åstadkomma
            ett konsekvent genomtänkt mot- förslag. För mig ter sig mycket
            av det vi har bättre än det vi får. Sådant det politiska läget
            blivit efter 1975 års riksdagsbeslut, och med hänsyn till det
            parlamentariska spelets regler, finner jag det emellertid inte
            meningsfullt att yrka avslag på den föreliggande propositionen.
            Det bör ankomma på utskottet att utarbeta författningsändringar.
          </p>
          <p xml:id="i-Cp3vhwBHxTy6cTkvJcqb3m">
            Hemställan
          </p>
          <p xml:id="i-RDeLwEJgzb3coY3Q56zeEM">
            Åberopande det anförda hemställes A. att riksdagen beslutar ändra
            det vid propositionen fogade för- slaget till högskolelag i enlighet
            med vad som i motionen an- föres 1. under c) om institutionsstyrelsen
            och prefekten, under d) om fakulteterna, under e) om fakultetskollegiet,
            . under f) om antalet medlemmar i fakultetsnämnden m. m., under
            i) om medelsanvisningen, under j) om utbildningsnämnd, under k)
            om högskolestyrelsen, under 1) om rektorsämbetet, under m) om
            studierektorsfunktionen, under 0) om sjukgymnastutbildningen,
            11. under p) om statens institut för högre utbildning av sjuk-
            sköterskor,
          </p>
          <p xml:id="i-94zheUxCQ1n8n4HeFAXwKx">
            OR NAVBWIN
          </p>
          <p xml:id="i-5ELmvkr2XfgyHecHGviPRf">
            3
          </p>
          <p xml:id="i-AyomNKrRBdPTYRUMRFbgbS">
            12. under r) om vissa språkliga anmärkningar, B. att riksdagen
            ger regeringen till känna vad som i motionen anföres 1. under
            a) om professorstillsättningar, 2. under b) om pensionsåldern,
            3. under g) om linjenämnder, 4. under h) om forskarutbildningen,
            5. under n) om UHÄ:s förslag om ”utbildningsplan för lä- karlinjen”,
            6. under q) om prövningen av administrativa tjänster.
          </p>
          <p xml:id="i-U6buAwH2yitz9WFSTZS3Gy" type="date">
            Stockholm den 3 mars 1977
          </p>
          <div xml:id="i-LfvGHrXSyQT8YptsMThzq5" type="signatureBlock">
            <p who="i-5WchbRYCVdXodSthFK381D" type="signature">
              GUNNAR BIÖRCK (m)
            </p>
            <p who="unknown" type="signature">
              i Värmdö)
            </p>
          </div>
          <pb facs="riksdagen-motions-pdf/data/197677/mot_197677__1366/mot_197677__1366-016.pdf"/>
          <p xml:id="i-2qVLTtNip52eTxFEiNuf3k">
            GOTAB 53383 Stockholm 1977
          </p>
        </div>
      </div>
    </body>
  </text>
</TEI>
