<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1932--ak--00394">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__ak__394/mot_1932__ak__394-001.pdf"/>
      <fw xml:id="i-JqyDzwwnh9fN7sZvQuxh45">
        Motioner i Andra kammaren, Nr 394. 11
      </fw>
      <div xml:id="i-Tut2CSd5kCjBXLPKdeXhZ7" type="motHeader">
        <div xml:id="i-XSW6Hi16iHik1Dy7rnznue" type="motTitle"/>
        <div xml:id="i-W5YQoEGhyEQENKZKZRgUyi" type="motSubmissionInfo"/>
      </div>
      <div xml:id="i-8Z2Dc7NKsY9EmS3ehDBoNR" type="motBody">
        <div xml:id="i-ToQBmRTmuoy28kJ4SGwfx5">
          <p xml:id="i-VuPu86CLvq8awGAsPytY2i">
            Nr 394.
          </p>
          <p xml:id="i-DauXgkcvdmoAtx8kcisysn">
            Av herr Weibull, angående åtgärder, åsyftande att Aktiebolaget
            Vin- och Spritcentralen samt Aktiebolaget Svenska tobaks- monopolet
            må i sina tillverkningar i största möjliga ut- sträckning gynna
            inhemsk produktion.
          </p>
          <p xml:id="i-Nqqi7DH8C9iefgTtVJ1FRA">
            Under för olika länder brydsamma situationer ha ofta under nödvän-
            dighetens tvång uppstått nya områden för produktiv verksamhet,
            som ti- digare icke ansetts vare sig möjliga eller ens behövliga.
            Likaså ha un- der sådana tider för redan befintliga näringsgrenar
            sådana åtgärder vid- tagits, som verkat stimulerande och utvecklande.
            Den nuvarande svår- artade ekonomiska krisen bör ge såväl enskilda
            som statsmakterna de allvarligaste påminnelser om nödvändigheten
            att rikta uppmärksamhe- ten på alla sådana förhållanden, som kunna
            anses vara ägnade att på samma gång främja den inhemska produktionen
            som att förbättra lan- dets handelsbalans. Till de områden, där
            det synes finnas förutsätt- ningar för åtgärder i antydd riktning
            höra vissa njutningsmedelsindu- strier, nämligen vin- och sprittillverkningen
            samt fabrikationen av to- baksvaror. Vad först angår vintillverkningen
            är denna visserligen icke okänd här i landet, eftersom våra trädgårdsskolor
            under många år meddelat under- visning i beredning av vin av frukt
            och bär, varjämte undervisning häri meddelas även på annat sätt.
            Om än sålunda vintillverkning äger rum i många lanthushåll för
            eget behov och även vin tillverkats i något större skala, har
            sådant av inhemsk tillverkning av känd anledning icke salu- hållits,
            förrän A.-B. Vin- och Spritcentralen på sistone visat sitt intresse
            härför. Den alkoholhaltiga dryck, som av detta bolag tillverkats
            av ra- barbersaft och förts i marknaden under namn av dessertvin,
            har rönt sådan uppskattning, att första årgången lärer vara slutsåld.
            Det lycka- de resultat, som sålunda uppnåtts, synes giva anledning
            till det anta- gandet, att ännu bättre resultat skulle kunna vinnas
            med äpplen, vinbär, krusbär och blåbär, vilkas saft äger ännu
            större naturliga förutsättnin- gar att giva en smaklig bordsdryck
            än rabarbern. Särskilt äppelvin, s. k. cider, är en dryck, som
            i vissa länder — Frankrike, Tyskland, Schweiz, Ryssland — under
            århundraden tillverkats till daglig måltids- dryck i avsevärt
            större skala än någonsin druvvin. För sådant ändamål kan användas
            sådan sekunda frukt, som icke lämpar sig att föra i han- deln.
            Genom denna utsortering skulle fruktodlarna erhålla i genomsnitt
            bättre betalt för frukt av bättre kvalitet, vilket skulle stimulera
            till ökad
          </p>
          <pb facs="riksdagen-motions-pdf/data/1932/mot_1932__ak__394/mot_1932__ak__394-002.pdf"/>
          <fw xml:id="i-KG8pEgSqFMzM3xHG8FAfYT">
            12 Motioner i Andra kammaren, Nr 394.
          </fw>
          <p xml:id="i-RyFQvBDJY1vKDCRCUomKBg">
            fruktproduktion efter nationella metoder. Våra lättodlade och
            rikt gi- vande vinbär skulle också kunna finna avsevärd användning
            för vintill- verkning, ävensom blåbär, varav ofta rik tillgång
            förefinnes. En till- verkning av vin i större skala inom landet
            skulle sålunda icke blott av- sevärt nedbringa importen av utländska
            viner utan även underlätta för våra trädgårdsodlare och jordbrukare
            att finna ökad avsättning för sina produkter. Vad angår sprittillverkningen
            må först och främst framhållas det olämpliga uti att under nuvarande
            förhållanden importera brännvin, när det finns tillräckligt härav
            inom landet och det icke torde bereda större svårigheter att utexperimentera
            sådana brännvinssorter, som täcka de mest skilda smakfordringar.
            Med tanke på den alltjämt stegrade konsumtionen av whisky och
            den i stark tillbakagång stadda odlingen av korn, av vilken whisky
            tillver- kas, framställer sig vidare osökt frågan, om icke denna
            lyxdryck skulle kunna tillverkas inom landet. Då A.-B. Vin- och
            Spritcentralen äger stora ekonomiska som tekniska resurser, finner
            jag det i föreliggande ekonomiska läge angeläget att riksdagen
            i nationellt näringsfrämjande syfte uttalar den meningen, att
            nämnda bolag med det snaraste igångsätter sådana experiment, som
            kunna leda till inhemsk tillverkning i stor skala av 1) olika
            slag av frukt- och bärvin, 2) brännvinssorter, som onödiggöra
            importen av nu efterfrå- gat utländskt brännvin, samt 3) whisky.
            Vad beträffar tillverkningen av tobaksvaror, har tobaksodlingen
            i vårt land av ålder hört samman med trädgårdsodlingen. Vid 1730-talets
            slut funnos i riket 30 tobaksfabriker med sammanlagt omkring 750
            arbetare. Upp- komsten av dessa småfabriker anses i väsentlig
            grad hava berott på den då blomstrande inhemska tobaksodlingen.
            Tobaksindustrien i Sverige har sålunda en gång baserats på inhemsk
            odling av tobak. Under tryc- ket av världskriget upplevde tobaksodlingen
            i landet hastigt en renäs- sans. I krigsperiodens tobaksvaror
            — främst piptobak och snus — torde också ingått en högre procent
            av svenskodlad tobak än för närvarande. Under nämnda tid igångsattes
            av Tobaksmonopolet ett intensivt arbete icke blott med avseende
            på odling av tobak i olika delar av landet utan även med avseende
            på försök med nya sorter av tobaksplantor, föräd- lingsförsök
            m. m. Under 10-årsperioden 1915—1924 utgjorde antalet odlare i
            medeltal 1,825 per år, högst år 1915 med 2,267 st.; odlingsarealen
            utgjor- de i medeltal 337 hektar, kvantiteten skördade tobaksblad
            i medeltal 692,000 kilogram och medelpriset utgjorde för tioårsperioden
            1 krona 56 öre per kilogram, lägst 72 öre år 1915 och högst 2
            kronor 42 öre år 1918. På Skåne kommer huvudparten av odlingsareal
            och antalet odlare, som där för år 1924 utgjorde icke mindre än
            1,333 i Kristianstads län och 407 i Malmöhus län. : Under de senaste
            åren har emellertid den inhemska tobaksodlingen nedgått. År 1931
            uppgick tobaksarealen sålunda allenast till 276 hektar. och den
            invägda kvantiteten tobaksblad till 436,000 kilogram.
          </p>
          <pb facs="riksdagen-motions-pdf/data/1932/mot_1932__ak__394/mot_1932__ak__394-003.pdf"/>
          <fw xml:id="i-XdHqwnvehEv849uWxVL59Y">
            Motioner i Andra kammaren, Nr 394. 13
          </fw>
          <p xml:id="i-KUT9VXxaMFNNpZ9mv8KWu3">
            För närvarande användes svenskodlad tobak endast till snus. In-
            hemsk tobak torde dock liksom före monopolets införande med framgång
            kunna användas till piptobak, cigarrer och cigarretter. Då det
            emeller- tid är uppenbart att svenskodlad tobak icke kan uppnå
            samma kvalitet som tobak, odlad i sydligare länder med för tobakens
            aromatiska utveck- ling m. m. särskilt gynnsamt klimat, torde
            skattelindring för inhemsk produktion vara nödvändig för att tobaksvaror
            härav skola kunna för- säljas till ett mot kvaliteten svarande
            lägre pris än utländska. Sådan skattelindring lärer med gott resultat
            ha tillämpats i Tyskland. Med hänsyn till det ovan anförda och
            under betonande av nödvändig- heten att i nuvarande tid beakta
            alla möjligheter att uppmuntra och gynna svensk produktion, varvid
            de båda statsmonopolen enligt min uppfattning böra gå i spetsen,
            får jag sålunda hemställa,
          </p>
          <p xml:id="i-6UVisECSzC2mZxttFmB1bq">
            att riksdagen ville besluta att i skrivelse till Kungl. Maj:t
            anhålla om skyndsammaste åtgärder för att A.-B. Vin- och Spritcentralen
            samt A.-B Svenska Tobaksmonopolet i sina tillverkningar måtte
            i största möjliga utsträckning gynna inhemsk produktion.
          </p>
          <p xml:id="i-VRfFaoAnc7EtVdWhCUadDt">
            Stockholm den 22 januari 1932.
          </p>
          <p xml:id="i-Tg6t5osdiCATypcUW4B6ce">
            Harry Weibull.
          </p>
          <pb facs="riksdagen-motions-pdf/data/1932/mot_1932__ak__394/mot_1932__ak__394-004.pdf"/>
        </div>
      </div>
    </body>
  </text>
</TEI>
