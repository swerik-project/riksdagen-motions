<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00286">
  <teiHeader>
    <fileDesc>
      <titleStmt>
        <title>Styrningen av statliga bolag</title>
        <author corresp="i-C2s3YhmmVmNkgvznmmnD4x">av Per Bolund m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Styrningen av statliga bolag</title>
          <idno type="rdwebb">GU02N286</idno>
          <rs type="number">N286</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N286/text</ref>
          <ref type="dokument_url_html">http://data.riksdagen.se/dokument/GU02N286</ref>
          <ref type="dokumentstatus_url_xml">http://data.riksdagen.se/dokumentstatus/GU02N286</ref>
          <ref type="doc">http://data.riksdagen.se/fil/275B4171-2423-43A8-B82B-7F18EA46381D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MXPDCk3eSidwUcY3JGPrPf" type="signed"/>
        <correspContext corresp="i-MXPDCk3eSidwUcY3JGPrPf">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-7tMehwS1c6BSrthRyVYeKv" type="referral">
          <date when="2006-11-07"/>
        </correspAction>
        <correspAction xml:id="i-JoeAKTm7ruDjR72RLFSqgX" type="dismissal">
          <date when="2006-11-07"/>
        </correspAction>
        <correspAction xml:id="i-DMXjc5gLEV3vgfaLwGHhpM" type="numbering">
          <date when="2006-11-01"/>
        </correspAction>
        <correspAction xml:id="i-69bGN2nLwqqfRKVLp8bUDN" type="submission">
          <date when="2006-10-31"/>
        </correspAction>
        <correspAction xml:id="i-DwKNs5bAUNyTUb21f16UF5" type="transfer">
          <date when="2006-10-30"/>
        </correspAction>
        <correspAction xml:id="i-5Kvpgf1xPDkB8AZxRuwZfD" type="assigned"/>
        <correspContext corresp="i-5Kvpgf1xPDkB8AZxRuwZfD">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9GUPdoWF28WZJbXcJqnNAA" type="motBody">
        <div xml:id="i-EdZydEt82rnQUbzXghPgNP" type="motProposal" subtype="förslag">
          <head xml:id="i-GBQks6WLyFP763ifGN89ei">
            Förslag till riksdagsbeslut
          </head>
          <list xml:id="i-FqCrLegntwLzdvYKNxkoQH" style="ol">
            <item xml:id="i-3aQNEwasRM57nBiEsWfE2d">
              Riksdagen tillkännager för regeringen som sin mening vad i motionen
              anförs om behovet av att se över vilka bolag staten bör äga.
            </item>
            <item xml:id="i-Q5GQJR372ag3inpV3bgeQq">
              Riksdagen tillkännager för regeringen som sin mening vad i motionen
              anförs om att de samhällspolitiska målsättningarna för de statliga
              bolagen tydliggörs samt att de måste vara utvärderingsbara och
              mätbara.
            </item>
            <item xml:id="i-Kx3TveK7js5cbfAGrx1ZNF">
              Riksdagen tillkännager för regeringen som sin mening vad i motionen
              anförs om att det måste tydliggöras hur de samhällspolitiska målen
              för de statliga bolagen förhåller sig till de ekonomiska målen
              samt hur de statliga bolagen ska prioritera vid intressekonflikter
              mellan samhällspolitiska mål och ekonomiska mål.
            </item>
            <item xml:id="i-SBVH7bYCio9UaVf6JDMA5F">
              Riksdagen tillkännager för regeringen som sin mening vad i motionen
              anförs om att de statliga bolagens samhällspolitiska mål måste
              göras aktiebolagsrättsligt bindande.
            </item>
            <item xml:id="i-2nTAbKF8GuxyhJiMUmB6GY">
              Riksdagen tillkännager för regeringen som sin mening vad i motionen
              anförs om att samtliga statliga bolag uppdras att utreda hur de
              kan agera på sina respektive marknader för att vara ledande inom
              omställningen mot hållbar utveckling och därmed aktivt bidra till
              de svenska miljömålen och genomförandet av Sveriges politik för
              global utveckling.
            </item>
            <item xml:id="i-A6AKZLwgFujt7dB4ZaXByx">
              Riksdagen tillkännager för regeringen som sin mening vad i motionen
              anförs om att Näringsdepartementet ska utvärdera de statliga bolagens
              position när det gäller arbete med socialt och miljömässigt ansvarstagande.
            </item>
            <item xml:id="i-QHb5sSPiP8RsWMqKgdxaLS">
              Riksdagen tillkännager för regeringen som sin mening vad i motionen
              anförs om att regeringens initiativ Globalt ansvar skulle kunna
              bli mycket bättre genom att krav ställs på att de medverkande
              företagen redovisar sitt hållbarhetsarbete på ett transparent
              sätt.
            </item>
            <item xml:id="i-79imMW7HETTTw5k97u3UfD">
              Riksdagen tillkännager för regeringen som sin mening vad i motionen
              anförs om att regeringen utreder hur en modell baserad på Storbritanniens
              erfarenheter av Public Interest Companys kan användas för att
              förbättra styrningen och transparensen i statliga bolag.
            </item>
          </list>
        </div>
        <div xml:id="i-DvZ3F2L6pcnBR7rNaAM9ts" type="motContent">
          <head xml:id="i-QvD8MYHiHVb5QjBDNkG4YC" type="h1">
            Styrningen av statliga bolag
          </head>
          <head xml:id="i-BvcnW6kH6hKEHfMUwsxEUp" type="h1">
            Inledning
          </head>
          <p xml:id="i-5P3ouNgQYBiA3YtT51pbbz">
            De statliga bolagens sammanlagda omsättning uppgick år 2005 till
            drygt 300 miljarder kronor och antalet anställda var omkring 200
            000. Staten är den största företagsägaren i Sverige, och några
            av Sveriges största företag ägs av staten. Bolagen utgör en stor
            och viktig del av svensk ekonomi och bolagen opererar på många
            olika marknader. Det statliga ägandet är också till sin karaktär
            väldigt olika i olika bolag. I vissa fall äger staten minoritets­andelar
            i börsnoterade bolag (t.ex. Nordea). På den andra kanten finns
            helägda bolag på reglerade marknader där staten har monopol (t.ex.
            Apoteket). Dagens situation för det statliga ägandet har historiska
            förklaringar. I vissa fall har det statliga ägandet spelat en
            viktig och betydande roll i historien men idag helt spelat ut
            sin roll. I andra situationer är ett fortsatt aktivt statligt
            ägande viktigt och grundläggande för en viss marknad eller leveransen
            av en viss vara eller tjänst.
          </p>
          <head xml:id="i-NZuJpmV248csQbGg1yP2CB" type="h1">
            När ska staten äga bolag
          </head>
          <p xml:id="i-72NrTQw2D85shp4CapmmF1">
            Miljöpartiet menar att det kan vara rätt av staten att äga bolag.
            De statliga bolagen kan genom samhällspolitiska hänsyn och målsättningar
            vara med och bidra till ökad välfärd och större socialt och miljömässigt
            ansvarstagande. För att det ska vara meningsfullt med statligt
            ägande krävs dock ett engagemang och mål med den statliga ägarpolitiken.
            Bolag som verkar på fullt fungerande marknader och helt saknar
            samhällspolitiska målsättningar är enligt vår mening tveksamt.
            Riskerna är stora att det statliga ägandet påverkar marknaden
            och andra företag på ett negativt sätt genom att till exempel
            sned­vrida konkurrensen. En avvägning måste därför göras mellan
            syftet och målet med det statliga ägandet och den potentiellt
            negativa effekt som ett statlig ägande kan medföra.
          </p>
          <p xml:id="i-AJyLoqZYMn7ryDDBbxynSk">
            Statligt ägande kan vara berättigat av olika skäl. Det kan handla
            om marknader som inte fungerar, där privata aktörer inte kan leverera
            de varor och tjänster som samhället efterfrågar men där det samtidigt
            inte är eftersträvansvärt att staten politiskt är med och påverkar
            den dagliga driften av verksamheten. Statligt ägande kan också
            vara berättigat på marknader där man vill undvika alltför långtgående
            reglering men där privata aktörer inte klarar av att leva upp
            till de mål som samhället kräver. Slutligen kan självklart statligt
            ägande vara berättigat i situationer av naturliga monopol och
            där det är svårt att reglera privata monopolister på ett tillräckligt
            bra sätt.
          </p>
          <p xml:id="i-5LB62ysRPDGAnGJMRn7Hbt">
            Miljöpartiet menar att det i det statliga ägandet finns bolag
            där det inte längre är berättigat att staten äger bolag. Vi välkomnar
            regeringens aviserade översyn över det statliga ägandet. Efter
            en översyn kommer vi att återkomma till vilka bolag som vi anser
            bör säljas.
          </p>
          <head xml:id="i-SNaeRwRQGAGkneyRnsLiry" type="h1">
            Statens ansvar som ägare
          </head>
          <p xml:id="i-Fpmj2gSuoiLxP3ZKNg7BDF">
            När staten väljer att äga en viss verksamhet har man ett stort
            ansvar att agera som en ansvarsfull ägare. Eftersom det statliga
            ägandet potentiellt kan ha en negativ påverkan på marknaden som
            helhet är det viktigt att det finns sätt att granska de statliga
            bolagen på och att det är möjligt att bedöma om de lever upp till
            sina mål. Först då är det möjligt att bedöma om ett statligt ägande
            är berättigat. Miljöpartiet menar att det därför är viktigt att
            de statliga bolagens målsättningar är tydliga, möjliga att utvärdera
            samt att syftet med det statliga ägandet i varje enskilt fall
            är tydligt. Den typ av mjuk styrning av de statliga bolagen som
            varit dominerande är problematisk då den saknar dessa grundläggande
            krav. Den översyn av det statliga ägandet som aviserats av regeringen
            välkomnas av denna anledning.
          </p>
          <head xml:id="i-7Hwfd3fCKxRzFSbdT7YSjw" type="h1">
            Kritik från Riksrevisionen
          </head>
          <p xml:id="i-9T4LTgVJy19RxjR1LM3ZkA">
            Riksrevisionen har i ett flertal studier tittat på det statliga
            ägandet. I sin senaste granskning av de statliga bolagen 1 går
            man igenom hur styrningen av de statliga bolagen går till, vilka
            typer av dokument som används i styrningen, om företagens uppdrag
            framgår av styrdokumentet och om bolagen styrs på ett aktiebolagsrättsligt
            bindande sätt. I granskningen finner man stora problem i ägarstyrningen.
            Den huvudsakliga kritiken handlar om att staten inte styr på ett
            aktiebolagsrättsligt bindande sätt, att dokumentationen brister
            i tydlighet och att de samhällsuppdrag bolagen har är otydliga
            i jämförelse med de finansiella målen.
          </p>
          <head xml:id="i-V3ZgttLfHHXkYtiurLSztj" type="h1">
            De statliga bolagen bör vara föregångare när det gäller hållbar
            utveckling
          </head>
          <p xml:id="i-QskJMaW9xQUUji9obtb7J1">
            Staten har i sin ägarpolitik gett uttryck för att de statliga
            företagen ska vara goda föredömen inom områden som miljö, etik
            och jämställdhet 2 . Trots detta saknar många företag en utvecklad
            styrning av sitt hållbarhetsarbete. Flera företag har fått kritik
            för sitt hållbarhetsarbete. Bland annat Amnesty Business Group
            har kritiserat staten för dess bristande engagemang 3 i de statliga
            företagens ansvar för mänskliga rättigheter (med exempel ifrån
            Telia Sonera, Sveaskog AB och Exportkreditnämnden) och Svenska
            Naturskyddsföreningen har kritiserat bland annat Vattenfall för
            dess bristande miljöansvar.
          </p>
          <p xml:id="i-2RHGdbCdaoYvs64LVkbxSp">
            Miljöpartiet menar att alla statliga bolag borde få ett uppdrag
            att se över hur verksamheten kan bidra till miljö och social hållbarhet.
            I uppdraget bör ingå att utifrån best practice inom hållbar utveckling
            på respektive marknad där de statliga bolagen opererar fastställa
            en plan för hur företagen kan lägga sig i täten för arbete med
            hållbar utveckling. Vidare bör Näringsdepartementet som ansvarigt
            för förvaltningen av de statliga bolagen ges i uppdrag att utvärdera
            företagens hållbarhetsarbete som led i en mer aktiv ägarstyrning.
          </p>
          <head xml:id="i-UXihAs9jkA7wPagKd5qS4H" type="h1">
            Ett mer aktivt globalt ansvar
          </head>
          <p xml:id="i-Co9wHkAfTUrJrAhGiEK5GW">
            Regeringen driver sedan några år tillbaka Globalt ansvar. Globalt
            ansvar, som sorterar under Utrikesdepartementet, syftar till att
            främja svenska företags arbete med Social ansvar (Corporate Social
            Responsibility, CSR på engelska). Under senare år har ett antal
            statliga företag anslutit sig till Globalt ansvar. Även om syftet
            med Globalt ansvars verksamhet är vällovligt saknas en aktiv uppföljning
            av de medverkande företagens hållbarhetsarbete. Miljöpartiet menar
            att Globalt ansvar skulle kunna bli mycket bättre genom att krav
            ställs på att de medverkande företagen redovisar sitt hållbarhetsarbete
            på ett transparent sätt.
          </p>
          <head xml:id="i-8JKHP6skbNEMyBcRDnRVox" type="h1">
            Exempel på att det går att styra
          </head>
          <p xml:id="i-4XgaubggS81LJc4NzpeYUq">
            Miljöpartiet har ett flertal gånger pekat på brister i den statliga
            styrningen av de statliga bolagen. Ett av de företag som vi sett
            mycket stora brister i är statliga Vattenfall. Trots att riksdagen
            påtalat att Vattenfall ska vara ett föredöme i omställningen till
            hållbar utveckling hade detta uppdrag inte tillgodosetts på ett
            tillfredsställande sätt. I och med Vattenfalls bolagsstämma 2005
            förtydligades bolagets uppdrag och sedan dess har flera steg tagits
            i rätt riktning.
          </p>
          <head xml:id="i-Ri8HXJ658es83JKVvEypdu" type="h1">
            Behov av transparens och nya modeller för styrning av statliga
            bolag
          </head>
          <p xml:id="i-4TrxG5uK6MB7x3ivPSRbWx">
            I Storbritannien har man framgångsrikt provat en intressant modell
            kallad Public Interrest Companies (PIC) för styrning av sådan
            statliga verksamhet som i Sverige sker i form av statliga bolag.
            Idén bakom PIC är att skapa ökad legitimitet och transparens samt
            förbättrad måluppfyllelse i offentlig verksamhet samtidigt som
            de fördelar som finns i bolagsformen behålls. En av grunderna
            i PIC-modellen är att öka möjligheten till inflytande och därmed
            ansvarstagande hos intressenterna i bolaget. Det kan handla om
            brukarnas inflytande, personalens inflytande samt andra grupper
            som påverkas av företagets verksamhet. Genom att involvera bredare
            intressentgrupper kan verksamheten drivas mer långsiktigt och
            med större träffsäkerhet. Ett av de problem som PIC-modellen syftar
            till att lösa är problemet med att reglera komplex verksamhet
            där målen för verksamheten är svåra att beskriva i form av kontrakt.
            Exempel från Storbritannien på detta är sjukvård och driften av
            järnvägstrafiken.
          </p>
          <p xml:id="i-HjYHNk1xCwiJdxrgqBcaEA">
            I en rapport beställd av Riksrevisionen 4 beskrivs diskussionen
            kring PIC i Storbritannien och hur PIC-modellen skulle kunna vara
            en väg framåt för att förbättra styrningen av statliga bolag i
            Sverige. Miljöpartiet menar att PIC-modellen är intressant i ett
            svenskt perspektiv och anser att regeringen bör gå vidare med
            de frågeställningar som rapporten avslutas med.
          </p>
        </div>
        <div xml:id="i-GXf5EgKYr9RxuZPceBpGuA" type="signatureBlock">
          <list xml:id="i-Bh7vg6ybST7Vz5pgNBdWid">
            <item xml:id="i-JDgPRKKD98TQWVG2TNrouc" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-AiUA1CxYEyc5Rx4G2zw1hD" who="i-3GrPnM5KDKuSxfWxymYNoC" type="signature">
              Mikaela Valtersson (mp)
            </item>
            <item xml:id="i-QjDsJnEH37kycTJvX9UG78" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
