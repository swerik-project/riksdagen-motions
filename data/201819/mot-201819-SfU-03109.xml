<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-03109">
  <teiHeader>
    <fileDesc>
      <titleStmt>
        <title>med anledning av prop. 2018/19:128 Förlängning av lagen om tillfälliga begränsningar av möjligheten att få uppehållstillstånd i Sverige</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3109 av Maria Malmer Stenergard m.fl. (M)</title>
          <idno type="rdwebb">H6023109</idno>
          <rs type="number">3109</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6023109/text</ref>
          <ref type="dokument_url_html">http://data.riksdagen.se/dokument/H6023109</ref>
          <ref type="dokumentstatus_url_xml">http://data.riksdagen.se/dokumentstatus/H6023109</ref>
          <ref type="docx">http://data.riksdagen.se/fil/2129D4F1-487C-4BD6-B33E-81D06D202D91</ref>
          <ref type="pdf">http://data.riksdagen.se/fil/291EF38C-8A13-4428-B02B-721A0960EBA4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-53KY3J6rUMztHFT2HWMr3x</idno>
            <name>Elisabeth Björnsdotter Rahm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YaKurDoA1nGmfXWg3LMZL3" type="basedOn"/>
        <correspContext corresp="i-YaKurDoA1nGmfXWg3LMZL3">
          <ref>Proposition 2018/19:128</ref>
        </correspContext>
        <correspAction xml:id="i-DkB4g8Teh23to2MPRHNkyA" type="signed"/>
        <correspContext corresp="i-DkB4g8Teh23to2MPRHNkyA">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-53KY3J6rUMztHFT2HWMr3x"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
        </correspContext>
        <correspAction xml:id="i-L9fkcwnwhZWebsj9QevaAr" type="submitted">
          <date when="2019-05-24"/>
          <time when="12:26:15"/>
        </correspAction>
        <correspAction xml:id="i-VhLPKsMbGt7Qzm3CeM9Scc" type="reviewed">
          <date when="2019-05-27"/>
          <time when="14:46:54"/>
        </correspAction>
        <correspAction xml:id="i-3YV9qiM82riHNP7dZs4KHa" type="dismissed">
          <date when="2019-05-28"/>
        </correspAction>
        <correspAction xml:id="i-CNkKAtquUagT2VXVr2YyhJ" type="referred">
          <date when="2019-05-29"/>
        </correspAction>
        <correspAction xml:id="i-Jb33v8WNg4TbTfFq7UMtCM" type="assigned">
          <date when="2019-06-18"/>
          <time when="16:36:30"/>
        </correspAction>
        <correspContext corresp="i-Jb33v8WNg4TbTfFq7UMtCM">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-NTeDG3XDEUsgGhk3wrZPvk" type="behandlas_i"/>
        <correspContext corresp="i-NTeDG3XDEUsgGhk3wrZPvk">
          <ref type="uppgift">2018/19:SfU26</ref>
          <ref type="ref_dok_id">H601SfU26</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU26</ref>
          <ref type="ref_dok_titel">Förlängning av lagen om tillfälliga begränsningar av möjligheten att få uppehållstillstånd i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3109 av Maria Malmer Stenergard
          m.fl. (M) med anledning av prop. 2018/19:128 Förlängning av lagen
          om tillfälliga begränsningar av möjligheten att få uppehållstillstånd
          i Sverige
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-TMGEYbjSHdrhNX3mUUWuYr">
            Förslag till riksdagsbeslut
          </head>
          <list style="ol">
            <item xml:id="i-Fd7LKQx3K7ecGSq93C1MM8">
              Riksdagen avslår propositionen i den del den avser utökad rätt
              till familjeåterförening i en förlängning av den tillfälliga lagen.
            </item>
            <item xml:id="i-7Lu4XK7e9Vb1Njf6XeSGVe">
              Riksdagen avslår propositionen i de delar den avser rätt till
              längre uppehållstillstånd för studier, rätt till uppehållstillstånd
              för studier på gymnasial nivå, rätt till uppehållstillstånd för
              fortsatta studier och rätt till uppehållstillstånd efter fullföljd
              utbildning i en förlängning av den tillfälliga lagen.
            </item>
            <item xml:id="i-MHuKyUwNJKTxcmz4n58euo">
              Riksdagen ställer sig bakom det som anförs i motionen om att
              regeringen senast den 31 december 2019 måste återkomma med en
              kompletterande konsekvensanalys och tillkännager detta för regeringen.
            </item>
            <item xml:id="i-6ytFF4nZxeRYdaSa7haEbi">
              Riksdagen ställer sig bakom det som anförs i motionen om att
              en parlamentarisk utredning om migrationspolitiken som omfattar
              centrala frågor som återvändande, medborgarskap, familjeåterförening
              och kvalificering till välfärden omgående ska tillsättas och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-MmQGGBRVv8ZpCnvVDyfG1N" type="h1">
            Inledning
          </head>
          <p xml:id="i-ThFKYD1BMxXpyDpPA6iBoo">
            Sverige har haft ett mycket stort flyktingmottagande i många
            år. Bara de senaste fem åren har över 300 000 asylsökande anlänt
            till Sverige. Vi tog under 2018 emot 21 500 nya asylsökande. Sverige
            ligger därmed fortsatt högt i EU vad gäller mottagande av asylsökande
            ställt mot folkmängd. Prognosen för i år är ca 21 000 nya asylsökande.
          </p>
          <p xml:id="i-JzAnGb3vz2XQP2uh1KXyLG">
            Under 2018 beviljades 42 000 uppehållstillstånd i asylrelaterade
            ärenden, varav 17 000 till anhöriga till före detta asylsökande.
          </p>
          <p xml:id="i-4xFhxGkAbxSPnPyhEVibQu">
            Sverige har samtidigt omfattande integrationsproblem. Det dröjer
            länge innan nyanlända arbetar och försörjer sig själva. Många
            gör det aldrig. Arbetslösheten är nu fyra gånger så hög bland
            utrikes födda som bland inrikes födda. Trångboddhet och bostadsbrist
            råder på många håll i landet. Fyra av tio elever med utländsk
            bakgrund blir inte behöriga till gymnasiet. Dålig integration
            drabbar välfärdssystemens ekonomi, kvalitet och tillgänglighet.
            Skola, socialtjänst och sjukvård hinner inte med och vi har brist
            på kvalificerad personal i välfärden. Landets kommuner varnar
            på goda grunder för att situationen kommer att bli allt värre.
            Den bristande integrationen syns också tydligt i den allvarliga
            gängkriminaliteten, som breder ut sig alltmer.
          </p>
          <p xml:id="i-SnRtibS1YV1TTCqNgqsNDr">
            Sverige har en väldig uppgift i att komma till rätta med integrationsproblemen.
            Den uppgiften blir bara möjlig att lösa med en stram migrationspolitik
            under lång tid framöver. Migration och integration hör helt enkelt
            ihop.
          </p>
          <p xml:id="i-SFabxS5qckfWnyv8fjXUga">
            Det är djupt olyckligt att vi inte kan få på plats en permanent
            migrationslagstiftning med en stram inriktning. Detta hade varit
            fullt möjligt om S+MP-regeringen hade påbörjat arbetet med en
            sådan lagstiftning för tre år sedan i samband med att förslagen
            om den tillfälliga lagen lades fram. Nu läggs det i stället fram
            ytterligare ett lagförslag med en tillfällig lösning i syfte att
            lappa och laga i ett i grunden dysfunktionellt system. Regeringen
            bär ett tungt ansvar för detta.
          </p>
          <p xml:id="i-TMEX3oY4fpyb7EJsWEcZ8Y">
            Moderaterna har en rad allvarliga invändningar i sak mot nu aktuella
            lagförslag. I den situation vi nu befinner oss i, till följd av
            regeringens underlåtenhet att vidta nödvändiga åtgärder för att
            få på plats en permanent lagstiftning, ger vi dock vårt stöd till
            en förlängning av den tillfälliga lagen med två år. Vi anser däremot
            att det är fel att utöka rätten till familjeåterförening. Vidare
            är vi emot de delar i den tillfälliga lagen som har sin grund
            i de s.k. gymnasielagarna. Vi är starkt kritiska till de allvarliga
            bristerna i konsekvensanalysen av lagförslagen. Därutöver är vår
            uppfattning att en bred parlamentarisk utredning om migrationspolitiken
            måste påbörjas omgående. I den parlamentariska utredningen bör
            centrala frågor som återvändande, medborgarskap, familjeåterförening
            och kvalificering till välfärden ingå.
          </p>
          <p xml:id="i-J31vq9wt8B8F3qHnL51GVu">
            Det finns i sammanhanget skäl att peka på den omfattande remisskritik
            som riktats mot lagförslaget. Enligt Landsorganisationen i Sverige
            (LO) är det fel att genomföra liberaliseringar av migrationslagstiftningen
            innan en djup genomlysning av migrationens effekter på det svenska
            samhället har initierats. Migrationsverket anser att förlängningen
            kommer att innebära betydande svårigheter för sökande att få en
            överblick över regelverket. Enligt myndigheten är behovet av ett
            helhetsperspektiv stort med tanke på att de senaste åren har präglats
            av tillägg till befintlig lag och parallella lagstiftningar. Migrationsöverdomstolen
            konstaterar att det saknas en närmare analys av hur det förändrade
            regelverket kan komma att påverka tillströmningen av ärenden.
            Sveriges Kommuner och Landsting (SKL) anför att förslagen kommer
            att medföra att fler individer kommer att beviljas uppehållstillstånd
            i Sverige och att det vid utformning av regelverket måste beaktas
            kommunernas och regionernas möjligheter att finansiera och utföra
            sina åtaganden.
          </p>
          <p xml:id="i-PcjySZuFcRDvbmGsSP7bXX">
            Lagrådet konstaterar att de problem som har påtalats av Lagrådet
            i tidigare lagstiftningsärenden i huvudsak kvarstår med nu aktuellt
            förslag. Det handlar bl.a. om att lagstiftningen är mycket svårtillgänglig.
          </p>
          <p xml:id="i-XyWnzkoTCcKzHN4H4T6hqo">
            I det följande utvecklar vi våra invändningar i sak.
          </p>
          <head xml:id="i-7qwfFN8QtPVFE74fEofVGp" type="h1">
            Utökad rätt till familjeåterförening utan försörjningskrav
          </head>
          <p xml:id="i-JZRiGPN4YEdcddivMyxpV8">
            Med dagens regelverk, dvs. den tillfälliga lagen, föreligger
            rätt till familjeåterförening för den som beviljas permanent uppehållstillstånd,
            vilket man får vid jobb och egen försörjning. Det föreligger också
            rätt till familjeåterförening för den som har tillfälligt uppehållstillstånd
            och flyktingstatus.
          </p>
          <p xml:id="i-WKfGkABzMM1HdZpPB2mAAL">
            I nu aktuella lagförslag vill regeringen utöka rätten till familjeåterförening
            till att även gälla den som har tillfälligt uppehållstånd och
            status som alternativt skyddsbehövande. Denna grupp ska enligt
            förslaget i likhet med vad som gäller för flyktingar vara befriade
            för försörjningskrav under vissa förutsättningar.
          </p>
          <p xml:id="i-4HYGRs5D7Faqr5UcHavRqN">
            Regeringens förslag om utökad rätt till familjeåterförening kommer
            att innebära fler asylsökande och fler anhöriga till före detta
            asylsökande till Sverige. Det ger också ett budskap till omvärlden
            att Sverige återgår till en mer generös migrationspolitik. Mot
            bakgrund av det stora flyktingmottagande Sverige har haft, nivåerna
            på nuvarande mottagande samt våra omfattande integrationsproblem
            motsätter sig Moderaterna förslaget. Vad gäller nivåerna på nuvarande
            mottagande kan konstateras att 42 000 uppehållstillstånd i asylrelaterade
            ärenden beviljades i Sverige i fjol, varav 17 000 uppehållstillstånd
            till anhöriga till före detta asylsökande, att 21 000 nya asylsökande
            anlände till Sverige i fjol samt att Sverige fortsatt ligger högt
            i EU vad gäller mottagande av asylsökande ställt mot folkmängd.
            Vår uppfattning är därmed att begränsningen av rätt till familjeåterförening
            för alternativt skyddsbehövande med tillfälliga uppehållstillstånd
            bör bestå vid en förlängning av den tillfälliga lagen.
          </p>
          <p xml:id="i-5akvz1MvhyXJ8dBAYJp2DL">
            Vi konstaterar att det fortsatt under den tillfälliga lagens
            förlängda giltighetstid kommer att finnas en ventil som möjliggör
            uppehållstillstånd i sådana undantagsfall när det skulle strida
            mot svenskt konventionsåtagande att neka uppehållstillstånd. Bestämmelsen
            innebär att en individuell prövning av rätten till familjeåterförening
            ska göras i varje enskilt fall.
          </p>
          <p xml:id="i-P4EYZYSbB21XbGgKc1DVD8">
            Inom ramen för den parlamentariska utredningen bör det tas fram
            förslag för hur regelverket för familjeåterförening ska se ut
            i en permanent migrationslagstiftning med en stram inriktning.
          </p>
          <head xml:id="i-8X3bj4fGrcpnHaYmb4PsyJ" type="h1">
            Uppehållstillstånd på grund av gymnasiestudier
          </head>
          <p xml:id="i-ERtKJp8xwkLBL7KzUrzP46">
            I Sverige har tidigare funnits en bred uppslutning kring den
            reglerade invandringspolitiken. En individuell prövning av den
            enskildes skyddsskäl utgör grunden för en rättssäker asylprocess
            och skänker legitimitet till enskilda beslut, där ett bifall innebär
            rätt att stanna i Sverige, medan ett avslag måste innebära en
            skyldighet att lämna landet. Det är skyddsskälen som avgör rätten
            till asyl. Om dessa principer frångås och om ett utvisningsbeslut
            i praktiken inte efterlevs undergrävs trovärdigheten i invandringspolitiken.
          </p>
          <p xml:id="i-4No6TvcxNVhQYA7JMo3Nqc">
            Moderaterna har från första början varit starkt kritiska till
            de s.k. gymnasielagar som S+MP-regeringen drivit fram i två steg.
            Vi har röstat nej till införandet av gymnasielagen 1 (Kompletteringar
            av den tillfälliga lagen för uppehållstillstånd rörande studier
            på gymnasienivå, prop. 2016/17:133). Vi har även röstat nej till
            införandet av gymnasielagen 2 (Extra ändringsbudget för 2018 –
            Ny möjlighet till uppehållstillstånd, prop. 2017/18:252).
          </p>
          <p xml:id="i-K7sKMEBE2Pe6Q8hs1xjTBx">
            Individens skyddsskäl ska, enligt vår uppfattning, ligga till
            grund för beviljande av uppehållstillstånd i ett asylärende. Att
            man studerar eller har för avsikt att studera på gymnasiet, eller
            att man söker arbete i anslutning till färdiga studier, ska däremot
            inte utgöra grund för asyl. Fokus i asylsystemet måste vara på
            de individer som är i behov av skydd – inte på de som saknar sådant
            behov.
          </p>
          <p xml:id="i-NsGAqkVGyTRQ5A9zNxBzh6">
            Det finns även skäl att rikta kritik mot gymnasielagarna i andra
            avseenden. En invändning är att de lägger ett orimligt ansvar
            på lärare och annan skolpersonal för om uppehållstillstånd ska
            beviljas. En annan invändning är att de ökar incitamenten att
            söka asyl utan att ha asylskäl.
          </p>
          <p xml:id="i-7YzR78t54GqPNPTecSHtfH">
            Mot bakgrund av detta anser Moderaterna att det är fel att förlänga
            den tillfälliga lagen i de delar den avser rätt till längre uppehållstillstånd
            för studier, uppehållstillstånd för studier på gymnasial nivå,
            uppehållstillstånd för fortsatta studier och uppehållstill­stånd
            efter fullföljd utbildning. De tillfälliga uppehållstillstånd
            som har meddelats för sådana ändamål ska dock fortsätta gälla
            giltighetstiden ut. Då uppehållstillstånden går ut ska ett nytt
            uppehållstillstånd meddelas enbart för det fall att skyddsskäl
            föreligger. Detta ska bedömas i en individuell prövning inom ramen
            för den ordinarie asyl­processen.
          </p>
          <p xml:id="i-FibRnWam3vaSjBnVRetfPA">
            Det konstateras att Moderaterna tidigare motsatt sig införandet
            av den lag vars ikraftträdande nu föreslås flyttas fram med två
            år, dvs. lagen om uppehållstillstånd för studerande på gymnasial
            nivå (socialförsäkringsutskottets bet. 2016/17:SfU19).
          </p>
          <head xml:id="i-7LePPCmvc3frHnuqbfua8K" type="h1">
            Bristande konsekvensanalys
          </head>
          <p xml:id="i-4W5J9fTcjN7iB74U5eaS85">
            Det saknas i S+MP-regeringens lagförslag en redovisning av vilka
            konsekvenserna blir av nu aktuella lagförslag ställt mot om den
            tillfälliga lagen hade förlängts i sin helhet. Regeringen redovisar
            enbart konsekvenserna i förhållande till om den tillfälliga lagen
            hade upphört att gälla, varvid en återgång hade skett till de
            regler som gällde före den tillfälliga lagen.
          </p>
          <p xml:id="i-RjCgZrDz2NvPQmaWUZ2W51">
            Moderaterna anser att detta är en allvarlig brist. Av analyser
            gjorda av Migrations­verket vet vi att förändringarna kommer att
            leda till fler asylsökande och fler anhöriga till före detta asylsökande
            till Sverige. Ändå gör regeringen ingen analys av vad detta innebär.
            Att det kommer fler asylsökande och fler anhöriga till före detta
            asylsökande kommer givetvis att få konsekvenser på en rad samhällsområden
            och på såväl kort som lång sikt. Det gäller bl.a. för behovet
            av bostäder, skolplatser, hälso- och sjukvård och för kommunernas
            ekonomi.
          </p>
          <p xml:id="i-FkXLeV4xGs5uWxkVAcM8Vn">
            Regeringen redovisar i lagförslaget inte ens en beräkning av
            hur stor ökning av antalet asylsökande och av antalet beviljade
            uppehållstillstånd till anhöriga som förslaget kan antas medföra.
            Det är en allvarlig brist.
          </p>
          <p xml:id="i-9LVEMVftDhh6tLeytPgWsi">
            Det ska framhållas att flera remissinstanser har haft synpunkter
            på den konsekvens­analys som regeringen redovisat i utkastet till
            lagrådsremiss och ansett att den var bristfällig. Det gäller t.ex.
            Förvaltningsrätterna i Göteborg, Luleå, Malmö och Stockholm.
          </p>
          <p xml:id="i-L2zLYnycJWZ5Gn1cRP2VKQ">
            I sammanhanget finns anledning att peka på Riksrevisionens granskningsrapport
            från 2017, Konsekvensanalyser inför migrationspolitiska beslut
            (RiR 2017:25). I rapporten har Riksrevisionen granskat konsekvensanalyser
            som tagits fram inför 26 migrationspolitiska propositioner åren
            2004–2015. Riksrevisionens granskning visar att endast ett fåtal
            av de granskade propositionerna och beredningsunderlagen redovisar
            konsekvenser på ett sätt som motsvarar kraven i gällande styrdokument.
            Exempelvis uppfylls kraven på heltäckande och långsiktig ekonomisk
            analys sällan. Analyserna presenteras ofta kortfattat och utan
            bakomliggande antaganden eller beräkningar. Det gör det svårare
            för remissinstanser att bedöma analysen och ge kvalificerade synpunkter
            på förslagen. Analyser av risker och osäkerheter är sällsynta.
            Trovärdiga skattningar av antalet asylsökande samt beskrivningar
            av hur förslagen påverkar människor, myndigheter, kommuner och
            landsting är ytterligare exempel på vad som har saknats i konsekvensanalyserna,
            enligt Riksrevisionen.
          </p>
          <p xml:id="i-Bj8jH3sCM6tbJVGDEhiyyJ">
            Med anledning av granskningen rekommenderade Riksrevisionen att
            Regerings­kansliet säkerställer att konsekvensanalyser inför migrationspolitiska
            beslut tas fram i enlighet med kraven i gällande styrdokument
            och att de utvecklar kvaliteten i analyserna.
          </p>
          <p xml:id="i-GbBcR9jz2coBAk7fuFtQeB">
            Trots den allvarliga kritik som framkom i Riksrevisionens rapport
            från 2017 lägger regeringen nu på nytt fram beredningsunderlag
            och proposition med bristfälliga konsekvensanalyser. Det är allvarligt
            och visar dessvärre att S+MP-regeringen inte har dragit några
            lärdomar av tidigare misstag i migrationspolitiken.
          </p>
          <p xml:id="i-FhK9GZF2rzL2LAde52NDjL">
            Vår uppfattning är att konsekvensanalysen i lagförslaget måste
            kompletteras med en ny konsekvensanalys av god kvalitet. Regeringen
            måste senast den 31 december 2019 återkomma med denna kompletterande
            konsekvensanalys.
          </p>
          <head xml:id="i-RgUHR1VdzG5B1MjFxRfibz" type="h1">
            Parlamentarisk utredning
          </head>
          <p xml:id="i-JjyfwPCFxGTDkbd3fPVQ3s">
            Sverige behöver en bred översyn som tar ett helhetsgrepp på svensk
            migrationspolitik. Det måste vara slut med att laga och lappa
            i ett i grunden dysfunktionellt system, vilket nu aktuella lagförslag
            är ännu ett exempel på.
          </p>
          <p xml:id="i-SECWhQkw6vQVBZE2jM8Eb5">
            I den s.k. januariöverenskommelsen, den överenskommelse som offentliggjordes
            den 11 januari 2019 och som slutits mellan Socialdemokraterna,
            Miljöpartiet, Centerpartiet och Liberalerna, anges att en parlamentarisk
            kommitté ska göra upp om den framtida migrationspolitiken. Det
            har nu gått över fyra månader sedan överenskommelsen offentliggjordes,
            men fortfarande har inte en parlamentarisk utredning om migrationspolitiken
            tillsatts. S+MP-regeringen har inte ens presenterat direktiv till
            utredningen.
          </p>
          <p xml:id="i-H42iR9NCDRscQ95bfozBTp">
            Migrationen är en av vår tids ödesfrågor. För att klara integrationen
            måste migra­tionspolitiken i Sverige vara stram för lång tid framöver.
            Det är av stor vikt att vi får på plats en permanent migrationslagstiftning
            med en stram inriktning så snart som möjligt. Då måste den parlamentariska
            utredningen om migrationspolitiken tillsättas omgående.
          </p>
          <p xml:id="i-MxwY6uShxzYhrcdQhzMGpD">
            S+MP-regeringen har fortfarande inte redogjort för vilka frågor
            regeringen och dess samarbetspartier anser ska ingå i den parlamentariska
            utredningen. För Moderaterna är det av stor vikt att utredningen
            omfattar centrala frågor som återvändande, medborgarskap, familjeåterförening
            och kvalificering till välfärden.
          </p>
          <p xml:id="i-XDAytXogtc4swUUk29KsUK">
            Ett fungerande återvändande är helt avgörande för den svenska
            migrationspolitikens långsiktiga trovärdighet. Tiotusentals personer
            vistas i dag illegalt i Sverige. Polisen har svårt att verkställa
            utvisningsbeslut, och många som ska lämna landet försvinner i
            stället in i ett växande skuggsamhälle. Här behövs verkningsfulla
            åtgärder. Därtill behövs en ny medborgarskapslagstiftning, som
            motsvarar det som gäller i jämförbara länder. Det handlar om förlängda
            tider för att kunna bli svensk medborgare, krav på kunskaper i
            svenska språket och om det svenska samhället samt möjligheten
            att återkalla medborgarskap vid terroristbrottslighet. I nu aktuella
            lagförslag föreslås utökad rätt till familjeåterförening utan
            försörjningskrav. Det är, som har redovisats här ovan, fel väg
            att gå. De som kommer till Sverige bör i högre grad stegvis få
            rätt till olika bidrag och sociala förmåner, i takt med att de
            jobbar, betalar skatt och blir svenska medborgare. Kopplingen
            mellan migration, integration och de svenska välfärdssystemen
            måste alltså bli starkare.
          </p>
          <p xml:id="i-UBYanR9ywh7JLy7LwS9DTT">
            Vi moderater kommer med full kraft att delta i ett parlamentariskt
            utredningsarbete om migrationspolitiken och konstruktivt bidra
            till lösningar som är bra för Sverige. Men det kräver att ambitionen
            verkligen är att långsiktigt lösa problem. Då måste dessa centrala
            frågor – återvändande, medborgarskap, familjeåterförening, kvalificering
            till välfärden – ligga på bordet.
          </p>
          <p xml:id="i-N1Z7Lk7eX4ReBX2MAEwXeR">
            Det bör ligga i den parlamentariska utredningens uppdrag att
            löpande lägga fram delbetänkanden. Med ett sådant arbetssätt går
            det att gå fram med särskilt brådskande frågor i ett snabbare
            tempo.
          </p>
        </div>
        <div type="motSignatures">
          <list>
            <item xml:id="i-T222AP8yrZVr2XGnEe52iB" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-KBnKSUXkob9yR2tv8kcuHK" who="i-KvKhrEa3hJDxAgEGxpLp41">
              Katarina Brännström (M)
            </item>
            <item xml:id="i-7ej7vGvKeCqPaifHrupyUs" who="i-53KY3J6rUMztHFT2HWMr3x">
              Elisabeth Björnsdotter Rahm (M)
            </item>
            <item xml:id="i-A2Du8XjNabHNWbN6BJ2jEg" who="i-DHyJnTqHxJuz92Y1rFf2i4">
              Arin Karapet (M)
            </item>
            <item xml:id="i-NuMUb5nAoPrBnjExXhc2Qr" who="i-6ruCvq43bT8LMJiVTZpVMm">
              Ann-Sofie Alm (M)
            </item>
          </list>
        </div>
      </div>
    </body>
  </text>
</TEI>
