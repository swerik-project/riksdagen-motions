<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__323/mot_1965__ak__323-001.pdf"/>
      <div type="motHeader" xml:id="i-QfTgpW5eX2Be8mAeyuVPoG">
        <div type="motTitle" xml:id="i-3FLZ7tQ5oeKNwkrmrvGk3L"/>
        <div type="motSubmissionInfo" xml:id="i-G16qumjKCzXk72rT6w7bQE"/>
      </div>
      <div type="motBody" xml:id="i-GkZznsY1TS8vwyWZjYHjjv">
        <div xml:id="i-MHrsb9QeG3jzm47hNJW8oR">
          <p xml:id="i-7vBfJ4hCz2tYDudsMJh3x5">
            Motioner i Andra kammaren, nr 323 år 1965 9
          </p>
          <p xml:id="i-6J9bxv45xKU2U7WZsoCPX8">
            Nr 323
          </p>
          <p xml:id="i-AXS7nSTwJj5jcR3aALtB3H">
            Av herr Nordgren m. fl., angående statliga tvätterianläggningar.
          </p>
          <p xml:id="i-7yWN3jM2G56B3CmQtHEy1m">
            (Lika lydande med motion nr 267 i Första kammaren)
          </p>
          <p xml:id="i-BBciJibsbPgfXymUFQFdwU">
            I riksdagens revisorers berättelse över den av dem år 1963 verkställda
            granskningen av statsverkets tillstånd, styrelse och förvaltning
            säger revi- sorerna beträffande försvarets fabriksstyrelse (del
            I s. 101), att det utan tvekan kan betecknas som ändamålsenligt
            att vid fabriksverkets anlägg- ningar upptagits civil produktion
            som komplement till den militära tillverk- ningen för att så långt
            det är möjligt trygga en jämn sysselsättning. Reviso- rerna anser
            dock samtidigt, att den pågående omställningen av vissa delar
            av fabriksverkets produktion mot ökad civil tillverkning måste
            följas med den största uppmärksamhet från statsmakternas sida.
            De avsevärda kapi- talinvesteringar i byggnader och maskiner —
            tillhopa cirka 100 milj. kro- nor — som enligt fabriksstyrelsens
            beräkningar erfordras under de närmas- te sex budgetåren synes
            enligt revisorerna till icke ringa del vara föranledda av den
            civila produktionen. Mot bakgrunden härav anser revisorerna att,
            in- nan beslut fattas om nämnda investeringar, det bör klarläggas
            om behov över huvud taget föreligger att öka landets totala produktionsresurser
            på de områden inom vilka fabriksverkets civila tillverkningar
            för närvarande rör sig. Beträffande de av fabriksverket drivna
            tvätterierna noterar revisorerna, att deras verksamhet på senare
            år alltmer förskjutits i riktning mot rent civil produktion. Redan
            nu uppgår, enligt revisorerna, landstingets andel av tvätteriernas
            totala produktion till mer än hälften av denna. De statliga mentalsjukhusens
            beställningar är också av betydande omfattning, ca 22 procent
            av den sammanlagda tvättgodsmängden. Det konstateras att försva-
            rets fabriksverk, vars huvuduppgift är av rent militär natur,
            i dagens läge svarar för tvätterirörelser vilkas kunder till mer
            än tre fjärdedelar utgöres av civila beställare. Mot bakgrunden
            härav anser revisorerna det med fog kunna ifrågasättas om anledning
            föreligger att driva den här berörda verk- samheten i militär
            regi. De kapitalinvesteringar som här är aktuella är förhållandevis
            stora, och det kan starkt ifrågasättas huruvida de är nödvändiga.
            Det finns nämligen på många håll i landet privata företag inom
            tvätteribranschen som är ka- pabla att ta hand om den tvättservice
            som exempelvis landstingens sjukhus behöver och fullgöra denna
            på ett tillfredsställande sätt. Frågan har aktualiserats av att
            det i skrivelse till försvarsdepartementet den 19 augusti 1964
            från försvarets fabriksstyrelse äskats 600 000 kr. till projektering
            av tvätterianläggning i mälardalsområdet. Denna anläggning
          </p>
          <pb facs="riksdagen-motions-pdf/data/1965/mot_1965__ak__323/mot_1965__ak__323-002.pdf"/>
          <p xml:id="i-Lqytq9jAH7wXttyBv4fy3N">
            10 Motioner i Andra kammaren, nr 323 år 1965
          </p>
          <p xml:id="i-7BpHBFhNh7qVS2cxmHX1Hm">
            skulle enligt skrivelsen ha en kapacitet på 50 ton per dag och
            betjäna Upp- sala, Södermanlands och Västmanlands läns landstings
            sjukhus och inrätt- ningar. Kostnaderna för anläggningen beräknades
            till ca 22 milj. kronor. Den projekterade tvätterianläggningen
            skulle handha tvätt från tre lands- ting. Det synes oss som om
            många skäl talar för att varje landstings tvätt hålles skild från
            de övriga. Bl. a. skulle snabbare service och minskade transportkostnader
            erhållas. Inom de nu aktuella områdena finns redan ett antal större
            tvätterier, väl utrustade att ta hand om den tvättmängd som kan
            bli aktuell från de tre sjukhusen. Det kan nämnas att det sammanlagda
            tvättbehovet vid lands- tinget i Västmanlands län 1970 beräknas
            till cirka 4 milj. kg per år. Sveriges tvätteriförbund, vilket
            är huvudorganisation för 300 av de större tvätterierna i landet,
            har i skrivelse till Västmanlands läns landsting i okto- ber 1964
            förklarat sig villigt att lämna in anbud på länets tvättservice.
            Den- na hemställan från Tvätteriförbundet var baserad på förbundets
            uppfatt- ning att de till förbundet anslutna företagen skulle
            ha möjlighet att lämna tvättservice till lägre faktiska kostnader
            än den nu diskuterade anläggning- en skulle nödgas utta för sin
            service. Landstinget meddelade i skrivelse den 21 oktober Tvätteriförbundet
            att dylika anbud måste vara landstinget till handa senast den
            10 november 1964. Denna respittid var alltför kort för att tvätterierna
            skulle hinna utföra det omfattande kalkylarbete som måste lig-
            ga till grund för ett övervägt anbud, och hemställan från Tvätteriförbundet
            om förlängd anbudstid till januari månad 1965 avslogs. Anspråken
            på statens medel är i dag större än någonsin, samtidigt som det
            allmänna läget karakteriseras av brist på kapital. All aktsamhet
            bör därför iakttagas när det gäller att besluta om nya statliga
            eller kommunala investeringar. Såväl statsverket som landstingen
            borde, enligt vår uppfatt- ning, i stället utnyttja de redan etablerade
            företag som inom det nu aktuel- la området kan lämna den service
            som landstingen behöver. Åberopande det anförda hemställer vi,
            att riksdagen måtte 1) i enlighet med riksdagens revisorers förslag
            i skrivelse till Kungl. Maj:t hemställa om en utredning huruvida
            be- hov föreligger att genom statens medverkan öka landets to-
            tala produktionsresurser på tvätteriområdet; och 2) i avvaktan
            på resultatet av en sådan utredning upp- skjuta ställningstagandet
            till projekt om nya eller utvidga- de statliga tvätterianläggningar.
          </p>
          <p xml:id="i-SPfyeb5bjwu9HiGZnvo4vo">
            Stockholm den 27 januari 1965
          </p>
          <p xml:id="i-wUEvLVbMJHXKGQAurPHFh">
            Hans Nordgren Anders Jonsson Tage Magnusson i Borås Karin Wetterström
            Bo Turesson Olle Westberg
          </p>
          <p xml:id="i-BpX3ptGbYSUcqecdzSQ6HH">
            Tekla Torbrink Alf Wennerfors Sven Vigelsbo
          </p>
        </div>
      </div>
    </body>
  </text>
</TEI>
