<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00488">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__488/mot_1953__ak__488-001.pdf"/>
      <fw xml:id="i-QaGKhGHP3hMryWXiQmkTtp">
        Motioner i Andra kammaren, nr 488. 3
      </fw>
      <div xml:id="i-MUsK9pNLJozCzSxjTQL52S" type="motHeader">
        <div xml:id="i-LqrhmxhTeq3asKuXTb6v9z" type="motTitle"/>
        <div xml:id="i-TuUTYBoK6z8JggjCxB1jmZ" type="motSubmissionInfo"/>
      </div>
      <div xml:id="i-Tg6oMT6esMzjYsZqAX5XHF" type="motBody">
        <div xml:id="i-NudwoBdJYvhjsoNYqHu3bV">
          <p xml:id="i-HwTi3oQHmz2Wt2hKTDAy47">
            Nr 488.
          </p>
          <p xml:id="i-CtGupJSwHZ4ahUwSrZ7zV2">
            Av herrar Henriksson och Gustafsson i Stockholm, i anledning
            av Kungl. Maj:ts proposition, nr 103, med förslag till lag om
            motverkande i vissa fall av konkurrensbegräns- : ning inom näringslivet
            m. m.
          </p>
          <p xml:id="i-SxmP6GCwLdejKthZtuyqAm">
            I Kungl. Maj:ts proposition nr 103 angående lagstiftning till
            motver- kande i vissa fall av konkurrensbegränsning inom näringslivet
            har före- slagits inrättandet av dels ett näringsfrihetsråd, bestående
            av 3 oparti- ska ledamöter och 3 representanter för vardera företagar-
            och konsument- intressena, dels ett ämbete benämnt ombudsmannen
            i näringsfrihetsfrå- gor. Den senare skulle ha till uppgift att
            utreda och bedöma behovet av ingripanden mot konkurrensinskränkande
            företeelser och på denna grund göra framställningar till näringsfrihetsrådet
            att detta måtte upptaga för- handlingar med vederbörande om ur
            allmän synpunkt önskvärda föränd- ringar i affärsmetoderna. Ombudsmannen
            skulle även deltaga i vad som reellt, om också icke formellt,
            blir förhandlingarnas inledande och san- nolikt i praktiken ofta
            avgörande skede. I den mån skadligt verkande kon- kurrensbegränsningar
            icke kunde undanröjas genom dylika förhandlingar skulle rådet
            ha till uppgift att hos Kungl. Maj:t göra framställning om ingripande.
            Rådet och ombudsmannen skulle även ha att bedöma den sam- hällsekonomiska
            lämpligheten av att ge tillstånd till undantag från de generella
            förbuden mot bruttoprissättning och anbudskarteller. De uppgifter
            som sålunda skulle ankomma på såväl rådet som ombuds- mannen skulle
            påtagligen, såsom också uttryckligen sägs i 1 $, andra stycket,
            och 4 $, första stycket, främst gälla att ta ställning till sam-
            hällsekonomiska och företagsekonomiska omdömesfrågor av följande
            typ: skall en i visst fall praktiserad konkurrensbegränsning anses
            medföra övervägande skadliga verkningar, eller skall den anses
            vara förknippad med en sådan grad av effektivitetshöjande samverkan
            att dess resultat blir ur samhällets synpunkt neutralt eller övervägande
            nyttigt? Och vi- dare: om samhällsskadliga följder av företagens
            samverkan bedömes som sannolika, vilka ändringar i denna samverkans
            former och inriktning skall vid förhandlingar eftersträvas eller
            godkännas såsom ägnade att undanröja de skadliga men bibehålla
            de nyttiga verkningarna? — Detta är uppenbarligen icke juridiska
            utan ekonomiska bedömningsfrågor som kräver avsevärd insikt i
            näringslivets funktionssätt, i prisbildningsfrågor,
          </p>
          <pb facs="riksdagen-motions-pdf/data/1953/mot_1953__ak__488/mot_1953__ak__488-002.pdf"/>
          <fw xml:id="i-H4oMiA63G2St3ZVFKkHxc4">
            4 Motioner i Andra kammaren, nr 488.
          </fw>
          <p xml:id="i-V3PUjAApQ14VLg3abt95M1">
            affärspraxis osv. Å ena sidan får exempelvis den omständigheten
            att ve- derbörande företag genom samverkan kan uppnå en relativt
            hög vinst- marginal inte utan vidare anses utgöra tillräckligt
            bevis på att konsu- mentintressen skadas; en på en ingående ekonomisk
            analys grundad be- dömning kan ge vid handen att samverkan medför
            sådan rationalisering att även konsumenterna har nytta av den.
            Å andra sidan förekommer for- mer av samverkan, som i relativt
            ringa grad är vad man skulle kunna kalla juridiskt utmanande,
            men som däremot, trots oskyldigt utseende, vid närmare undersökning
            kan visa sig ha betydande skadeverkningar.
          </p>
          <p xml:id="i-ATVUKDwVkX2pax4YyjBoAY">
            Med hänsyn till rättvisa och ändamålsenlighet måste det därför
            vara angeläget att både den allmänt samhällsekonomiska och den
            företagseko- nomiska sakkunskapen ges en stark ställning i de
            föreslagna organen. Mot denna bakgrund synes det förvånande att
            bland de fyra personer, som skulle få nyckelställningarna i verksamheten
            — ombudsmannen och de tre opartiska ledamöterna i rådet — inte
            mindre än tre, nämligen om- budsmannen samt rådets ordförande
            och vice ordförande, skulle vara ju- rister, medan endast den
            tredje rådsledamoten skulle vara en person med ”gärskild insikt
            i näringslivets förhållanden”. En lämpligare avvägning synes vara
            att åtminstone även på ombudsmannen ställes sistnämnda kompetenskrav
            i stället för det i propositionen föreslagna, att han skall vara
            ”lagkunnig och i domarvärv erfaren”. Man måste förutse att en
            omfattande ekonomisk partsargumentering ofta kommer att presteras.
            Företagarparten har därför enligt sakens na- tur ett betydande
            försprång genom sin ingående detaljkännedom i fråga om sakläget,
            medan parter som på ofta svårgenomskådliga vägar drabbas av skadeverkningarna
            givetvis hållits utanför och därför har mindre möj- ligheter i
            detta avseende. Det är då desto viktigare att den opartiska myndigheten
            är utrustad med största möjliga sakkunskap för bedömning av hållbarheten
            av just den typ av sakargumentering, som enligt proposi- tionen
            skall vara den avgörande, alltså den ekonomiska. Om på sätt som
            här föreslagits ännu en av de fyra icke-partsrepresentanterna
            finge utgö- ras av en person med ekonomisk utbildning kan detta
            behov bättre till- godoses. Den ene av de två ekonomerna kunde
            då utses bland personer med företrädesvis företagsekonomisk kompetens
            medan den andre kan ha mera allmänt samhällsekonomisk orientering.
            Eller den ene må vara spe- cialist på distributionsväsendets och
            den andre på produktionens område. Det är praktiskt otänkbart
            att en enda person skall kunna besitta den all- omfattande överblick
            som här vore önskvärd. Det bör givetvis icke föreligga något hinder,
            att en jurist utses till om- budsman, nämligen under förutsättning
            att han fyller det väsentliga kra- vet på omfattande kunskaper
            och säkert omdöme i ekonomiska frågor av
          </p>
          <pb facs="riksdagen-motions-pdf/data/1953/mot_1953__ak__488/mot_1953__ak__488-003.pdf"/>
          <fw xml:id="i-NPoT1XHrX58mczJY7DvNXu">
            Motioner i Andra kammaren, nr 488. 5
          </fw>
          <p xml:id="i-UjmRmJFAJbHMwViYvnCYPg">
            det slag han främst får att behandla. Tillgången på personer
            med denna dubbla kompetens är emellertid starkt begränsad, särskilt
            om man går utanför kretsen av de jurister som samlat erfarenhet
            i olika näringsor- ganisationers tjänst men som därigenom också
            kommit att representera partsintressen. Det synes därför vara
            lämpligast att det i författningen föreskrivna kompetensvillkoret
            icke göres dubbelt utan koncentreras till de ekonomiska insikterna.
            De juridiska synpunkterna torde bli tillräck- ligt beaktade genom
            föreskriften om domarkompetens hos såväl ordfö- randen som vice
            ordföranden i rådet, vilket ju ändå skulle komma att träffa de
            slutliga uppgörelserna och avgörandena. Med stöd av det anförda
            får vi hemställa, att riksdagen vid behandling av Kungl. Maj:ts
            proposi- tion nr 103 med förslag till lag om motverkande i vissa
            fall av konkurrensbegränsning måtte besluta om sådan ändring i
            lagförslaget att dess 14 $ erhåller följande ly- delse: ”Konungen
            förordnar för viss tid en ombudsman för näringsfrihetsfrågor.
            Denne skall äga särskild insikt i näringslivets förhållanden.”
          </p>
          <p xml:id="i-2PKQ68asSLq1EnUVKbyJ53" type="date">
            Stockholm den 1 april 1953.
          </p>
          <div xml:id="i-SV74V9LEf3UjcUurFBsKCL" type="signatureBlock">
            <list xml:id="i-LyjkD9iLbHDUpBYLkJhqfG">
              <item xml:id="i-V52YTjW9ABjSSn4stJNvWT" who="i-Lcd3uLV5ZW69Tt1s2baQhn" type="signature">
                Sture Henriksson
              </item>
              <item xml:id="i-AErZyz2qyvccDLQvizp3sh" who="unknown" type="signature">
                Hans Gustafsson
              </item>
            </list>
          </div>
        </div>
      </div>
    </body>
  </text>
</TEI>
