<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00343">
  <teiHeader>
    <fileDesc>
      <titleStmt>
        <title>Fri arbetskraftsinvandring</title>
        <author corresp="i-U4pHk2tFdyZvzTiVobxoV7">av Anna Bergkvist (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri arbetskraftsinvandring</title>
          <idno type="rdwebb">GV02Sf343</idno>
          <rs type="number">Sf343</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf343/text</ref>
          <ref type="dokument_url_html">http://data.riksdagen.se/dokument/GV02Sf343</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf343</ref>
          <ref type="doc">http://data.riksdagen.se/fil/8DD5B6B9-D822-4313-82C6-F04DC4FF8D27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Bergkvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lu31UmtHBNCwmAWrBE5UaT" type="signed"/>
        <correspContext corresp="i-Lu31UmtHBNCwmAWrBE5UaT">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-T6gekUQWd16MdxLyJAQBgU" type="referral">
          <date when="2007-10-16"/>
        </correspAction>
        <correspAction xml:id="i-UGUWvBdtQoa4wFkH6yU8T5" type="dismissal">
          <date when="2007-10-16"/>
        </correspAction>
        <correspAction xml:id="i-MaTBe2ZXbLDZjd5y4A74jZ" type="numbering">
          <date when="2007-10-09"/>
        </correspAction>
        <correspAction xml:id="i-TtfPBUNiQKeQQru3bdXy9k" type="submission">
          <date when="2007-10-05"/>
        </correspAction>
        <correspAction xml:id="i-9uhwGXSYcBL9csff4MLpdt" type="transfer">
          <date when="2007-10-05"/>
        </correspAction>
        <correspAction xml:id="i-J1x4KSEiCvizBrcLq9avzx" type="assigned"/>
        <correspContext corresp="i-J1x4KSEiCvizBrcLq9avzx">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HbX5iovnqw6kXkuBnL4WJT" type="motBody">
        <div xml:id="i-8x2ZQmjm72aQmBoa9wqzSi" type="motProposal" subtype="förslag">
          <head xml:id="i-AY8dm8dCdygKRP5ptF8kzg">
            Förslag till riksdagsbeslut
          </head>
          <p xml:id="i-HWMYuj3dSFNK7fB7o4nKCv">
            Riksdagen tillkännager för regeringen som sin mening vad som
            anförs i motionen om fri arbetskraftsinvandring.
          </p>
        </div>
        <div xml:id="i-TfGvmkL5ZS1QGCZHqtKJW7" type="motContent">
          <head xml:id="i-15JQaXVQdonGPLbRdRfwk5" type="h1">
            Motivering
          </head>
          <p xml:id="i-WLKhv1N7JwFwPzPcGoWVFR">
            Invandring och migration har ofta stor betydelse för utvecklingen
            i såväl ursprungsländer som destinationsländer. Vi har en lång
            historia av migration i Sverige, både när det gäller de valloner
            som flyttade till Sverige på 1600-talet och de många svenskar
            som på 1800-talet utvandrade till Amerika. Jag ser möjlighet till
            rörlighet som någonting positivt. Politiken har dock inte alltid
            förmått att hantera många av de frågor som rör migration och integration,
            vare sig det gäller att ta tillvara möjligheter eller undanröja
            problem. Det är en trend som nu är på väg att vända.
          </p>
          <p xml:id="i-QWFGKqLJFpzmo9g1xSFua9">
            Sverige står idag inför många utmaningar. Vi har en åldrande
            befolkning som kommer att skapa behov inom vården, omsorgen och
            tjänstesektorn i stort, men också lämna stora luckor efter sig
            när de lämnar arbetsmarknaden. I länder med demografiska obalanser,
            såsom Sverige, har invandringen en tendens att minska generationsklyftan
            eftersom invandrargruppen är betydligt yngre än befolkningsgenomsnittet.
          </p>
          <p xml:id="i-xfRmiQn4oT1RoQ5KxYVni">
            Till det kommer vårt behov av att förnya svensk arbetsmarknad
            och göra det möjligt för nya idéer att växa och nya jobb att komma
            till. Vi måste ständigt vara i rörelse framåt och komma vidare
            för att inte halka efter eller bli omsprungna av andra som är
            mer kreativa.
          </p>
          <p xml:id="i-F5vuAX7NGLEYA4LDM7m13x">
            Ett sätt att vitalisera och stödja upp den svenska utvecklingen
            är att göra det möjligt för andra att komma hit och bidra med
            sina kunskaper. Precis som många duktiga svenskar väljer att resa
            ut i världen och arbeta, ta in nya intryck och bidra till välståndsutvecklingen
            ska vi välkomna dem som vill berika svensk arbetsmarknad och svenskt
            företagande. Det är bra att människor vill komma till Sverige.
            Det betyder att Sverige är ett attraktivt land att leva, bo och
            arbeta i.
          </p>
          <p xml:id="i-Ufaf3wgeAAySYEdiHD4X1b">
            Arbetskraftsinvandring möjliggör för enskilda individer att förverkliga
            livsmål genom att exempelvis höja sina löner och få drägligare
            arbetsvillkor. Historiskt sett har invandringen fört med sig nya
            impulser och ambitioner som berikat samhällsutvecklingen. Invandringen
            är en ingrediens i skapandet av en starkare och konkurrenskraftigare
            ekonomi, eftersom den möjliggör större specialisering på arbetsmarknaden,
            tillsätter uppkomna vakanser (lediga arbeten) och genom att invandrare
            i egenskap av konsumenter vidgar storleken på den inhemska marknaden.
          </p>
          <p xml:id="i-U8roY7pYeXGYDcqNNqM1nm">
            Flera rapporter och många företagare vittnar nu om att det på
            allt fler områden saknas utbildad arbetskraft. Det kan hota tillväxten.
            Svensk arbetsmarknad går som tåget. Sysselsättningen ökar och
            prognoserna är fortsatt positiva. Detta är naturligtvis oerhört
            glädjande men ställer till enorma problem för vissa företag som
            kanske tvingas tacka nej till stororder på grund av att de inte
            har anställda som kan producera varan. Om ingenting görs för att
            motverka de ökande rekryteringsproblemen hotas den goda utvecklingen
            på arbetsmarknaden. Därmed kan tillväxten mattas.
          </p>
          <p xml:id="i-GWLJLijZQCwc6HmrUNje2v">
            Det kommer att råda konkurrens om den utländska arbetskraften
            i framtiden. Den demografiska obalansen i Sverige har sin motsvarighet
            i länder som Tyskland, Italien och Spanien, som står inför ännu
            större utmaningar än vi. I den konkurrensen står sig svenska löner
            dåligt vi kan inte räkna med att den utländska arbetskraften kommer
            hit utan att vi aktivt tar initiativ till det. Därför är det önskvärt
            och nödvändigt att vi ligger i framkant i den europeiska integrationsprocessen
            och vinner konkurrensfördelar genom att tidigt öppna för arbetskraftsinvandring.
          </p>
          <p xml:id="i-JXjuTQyfZU6ckhd2EKQgvy">
            Vi bör snarast eliminera de hinder som finns för medborgare utanför
            EU att komma till Sverige. Det är orimligt att i praktiken ha
            stängda gränser när välfärdsstaten står inför så kraftiga utmaningar.
            Det finns inga argument för att neka invandrare som har ett arbetserbjudande
            att komma till Sverige och bidra till vår välfärd och utveckling.
            En arbetsförsäkran borde leda till snabb handläggningstid och
            ett omedelbart uppehållstillstånd och arbetstillstånd.
          </p>
          <p xml:id="i-Sk3nJ4USLnLwAJrLPdcbta">
            Dagens problem är inte att lagen är för generös och därmed möjliggör
            lönedumpning, utan tvärtom att gränserna är stängda.
          </p>
        </div>
        <div xml:id="i-B285DHUs2AkyPUc8KF1CVG" type="motSignatures">
          <list xml:id="i-RTRBSo22A6SPCXTmnyUuV">
            <item xml:id="i-USD9Qg1Y3YXZg5PtEvoTTd" who="i-U4pHk2tFdyZvzTiVobxoV7">
              Anna Bergkvist (m)
            </item>
          </list>
        </div>
      </div>
    </body>
  </text>
</TEI>
