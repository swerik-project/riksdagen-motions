<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__297/mot_1960__ak__297-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            ut
          </p>
          <p>
            Motioner i Andra kammaren, nr 297 år 1960
          </p>
          <p>
            Nr 297
          </p>
          <p>
            Av herr Hedlund m. fl., om utredning rörande försvarets sam-
            mansättning och behov.
          </p>
          <p>
            Då man tyvärr ej kan konstatera någon väsentlig och varaktig
            ljusning i den internationella militärpolitiska utvecklingen och
            även årets försvars- proposition i allt väsentligt ansluter till
            1958 års försvarsöverenskommelse, som gäller till och med budgetåret
            1960/61, saknas nu anledning till en mera allmän och ingående
            diskussion i försvarsfrågan. Det har utan tvivel varit till stort
            gagn för vårt försvar — och därmed också för bibehållandet av
            en konsekvent alliansfri utrikespolitik, varom i stort sett allmän
            enighet kunnat upprätthållas att försvarsfrågan under senare år
            hållits över partistriderna. Ett starkt och effektivt försvar
            till värn för vår frihet och vårt oberoende i en tid, som ofta
            nog präglas av oroliga skiftningar i det internationella läget,
            är en gemensam angelägenhet för oss alla. Samförståndslösningarna
            får givetvis ej utesluta en fri och förutsätt- ningslös försvarsdebatt,
            men meningsskiljaktigheterna i fråga om försvarets utformning
            och inriktning i stort har under senare år i regel ej varit större
            än att de motsättningar, som uppstått tid efter annan, relativt
            lätt kunnat överbryggas. Det är därför, anser vi, ett naturligt
            önskemål att försvars- frågan i stort alltjämt skall kunna lösas
            över partigränserna i enighetens tecken. En förutsättning härför
            är enligt vår uppfattning, att en parlamentarisk utredning i syfte
            att finna underlag för fortsatt försvarspolitisk enighet sna-
            rast möjligt kommer till stånd för att — i god tid före utgången
            av 1958 års försvarsöverenskommelse — allsidigt pröva försvarets
            aktuella sammansätt- ning och behov samt de lämpligaste riktlinjerna
            för dess utveckling under de närmaste åren. En sådan parlamentarisk
            försvarskommitté, vars arbete torde få påbörjas under den allra
            närmaste tiden, bör naturligtvis bestå av företrädare för riksdagens
            samtliga demokratiska partier. Behovet av en utredning är särskilt
            påkallat av de krav på besparingar inom olika delar av försvaret,
            som efter hand gjorts gällande med syfte att i den fortskridande
            kostnadsutvecklingen kunna bibehålla krigsorganisatio- nens effektivitet
            till rimliga försvarskostnader. Det hävdas exempelvis, att försvarsorganisationen
            — om ej någon oförutsedd försämring inträffar i vårt militärpolitiska
            läge — ur samhällsekonomisk synpunkt bör ges en sådan utformning,
            att försvarskostnaderna står i rimligt förhållande till vår totala
            produktion.
          </p>
          <pb facs="riksdagen-motions-pdf/data/1960/mot_1960__ak__297/mot_1960__ak__297-002.pdf"/>
          <p>
            6 Motioner i Andra kammaren, nr 297 år 1960
          </p>
          <p>
            Den föreslagna parlamentariska utredningen bör sålunda bl. a.
            pröva olika möjligheter till rationalisering och besparing då
            det gäller försvarets organisation och verksamhet i fred på sådant
            sätt att kraven på tillräcklig effektivitet i händelse av krig
            ej eftersättes. Härvid kan sannolikt underlag för vissa bedömanden
            bl. a. förväntas av den av chefen för försvarsdeparte- mentet
            tillsatta expertkommittén, som under våren skall granska de olika
            utgiftsposterna i försvarsbudgeten. Försvarets organisation påverkas
            numera snabbt av den militärtekniska utvecklingen och därav föranledda
            ändringar i den strategiska planläggningen. Det är av stor vikt
            att sådana element i organisationen, som tenderar att bli otidsenliga,
            ej bibehålles i onödan utan följdriktigt avvecklas i den takt
            tillkomsten av modernare resurser medger. Detta är särskilt nödvändigt
            på den i hög grad kostnadskrävande materiel- sidan, där det nuvarande
            systemet för beställningsbemyndiganden blivit föremål för viss
            kritik och vissa ändringar måhända bör kunna övervägas. Vi vill
            särskilt framhålla vikten av att man noga uppmärksammar utveck-
            lingen på det militärtekniska området, speciellt då det gäller
            luftförsvarets successivt starkt stigande kostnader. I årets försvarsproposition
            uppgår anslaget till anskaffning av flygmateriel m. m. till 733
            miljoner kronor, och för perioden 1960/67 beräknas för flygmateriel
            sammanlagt 5 810 miljoner kronor. Mot bakgrund av den utveckling,
            som nu kan konstateras utomlands, bör det ifrågasättas om ej återhållsamhet
            är påkallad i fråga om jaktflygets utbyggnad för att man i stället
            skall kunna skapa bättre förutsättningar för en övergång till
            luftförsvarsrobotar, vilket synes angeläget ur såväl effek- tivitets-
            som besparingssynpunkt. Behovet av en översyn framstår också som
            angeläget, då det gäller krigs- maktens fast anställda personal
            samt den numera kraftigt ansvällda orga- nisationen av centrala
            militära staber och förvaltningar m.m. I fråga om flertalet av
            sistnämnda institutioner — allt i allt ett åttiotal — är en fortsatt
            lokalisering till stockholmsområdet icke godtagbar ur beredskapssynpunkt
            och sannolikt på längre sikt onödigt kostnadskrävande. Lönekostnaderna
            tar i anspråk en mycket avsevärd del av försvarsutgif- terna —
            inemot en halv miljard kronor för den aktiva befälspersonalen
            och civila tjänstemän m. fl. — och måste, då det gäller den fortsatta
            utvecklingen, bli föremål för särskild uppmärksamhet. En icke
            oväsentlig faktor i detta sammanhang är de mer än 10 000 civila
            tjänstemännen inom försvaret. Det bör enligt vår uppfattning närmare
            undersökas, om icke — vi bortser från exempelvis kvalificerade
            tekniska funktioner där behovet av civil expertis är uppenbart
            — en betydande del av dessa tjänster inom försvaret, i synner-
            het sådana av administrativ och assisterande natur, skulle kunna
            bestridas med militär personal, som kvarstode mot arvodesersättning
            efter pensions- ålderns inträde eller för vilka en höjd pensioneringsålder
            finge gälla. Pen- sioneringen av militär personal sker f.n. i
            fråga om det stora flertalet påfal- lande tidigt (redan vid 50
            års ålder). En lösning i denna riktning skulle otvi-
          </p>
          <pb facs="riksdagen-motions-pdf/data/1960/mot_1960__ak__297/mot_1960__ak__297-003.pdf"/>
          <p>
            Motioner i Andra kammaren, nr 297 år 1960 1
          </p>
          <p>
            velaktigt efter hand kunna innebära icke obetydliga utgiftsminskningar
            för statsverket och även inrymma andra fördelar, bl. a. minskade
            omställnings- problem för den fast anställda militära personalen.
            En annan fråga, som ofta är föremål för diskussion och har visat
            sig ha icke ringa betydelse för den allmänna försvarsinställningen
            bland gemene man, är repetitionsövningarnas utformning och lokalisering
            till tiden. Möj- ligheterna till sådana justeringar av övningarnas
            uppläggning och i samband därmed eventuellt viss differentiering
            av inkallelserna, som kan ske utan eftersättande av fältförbandens
            effektivitet, bör noga prövas. Då det gäller utbildningen i övrigt
            inom försvaret synes tiden mogen för en grundlig undersökning
            rörande lämpligheten att på längre sikt bibehålla den hittills-
            varande, starkt splittrade organisationen med relativt små och
            ensidiga för- band på ett mycket stort antal olika platser i vårt
            land, där varje förband måste upprätthålla egen förvaltning och
            egna serviceanläggningar m.m. samt ta i anspråk betydande övningsfält.
            Många av dessa nu vitt skilda för- band skall i krigsorganisationen
            uppträda gemensamt i samma enheter. Den av oss föreslagna utredningen
            bör bl. a. ta ställning till denna fråga, som synes ha stor betydelse
            för framtiden ej endast ur ekonomisk synpunkt — här torde, frånsett
            vissa investeringsutgifter, mycket avsevärda kostnads- minskningar
            stå att vinna genom en rationalisering — utan även med hän- syn
            till den tekniska och taktiska utvecklingens enligt samstämmiga
            uppgifter från militärt håll alltmer framträdande krav på samverkan
            och samövning mellan förbanden ur olika truppslag för att ge de
            numera sammansatta krigsorganisatoriska enheterna tillräcklig
            effektivitet. En uppgift för försvarsutredningen måste även anses
            vara att, icke minst ur skyddssynpunkt, studera atomstridsmedlens
            inverkan på försvarsorga- nisationen. Det är särskilt angeläget
            att så snart som möjligt mera detalje- rat klara ut den ekonomiska
            innebörden av en anskaffning av atomvapen icke blott i och för
            sig utan också med hänsyn till försvarsorganisationen i övrigt,
            särskilt i vad mån en atombeväpning kan ge upphov till kostnads-
            minskningar inom andra sektorer av försvaret. Då det gäller atomvapen
            synes den uppfattningen över lag ha accepterats, att man bl. a.
            i enighetens intresse något bör se tiden an, innan beslut fattas
            i fråga om anskaffning
          </p>
          <p>
            av svenska atomstridsmedel. Det bör dock konstateras, att man
            — såsom chefen för försvarsdepartementet framhöll i riksdagen
            i fjol — kan tvingas
          </p>
          <p>
            att utrusta vårt eget försvar med sådana stridsmedel, om de internationella
            nedrustningsförhandlingarna misslyckas och det äger rum en allmän
            upp- rustning beträffande kärnvapen. Vid en översyn av försvaret
            bör de frivilliga försvarsorganisationerna ej lämnas obeaktade.
            Dessa sammanslutningar är ett organiserat uttryck för folkförsvarstanken
            i vår svenska demokrati. De innebär en fast och värde- full förankring
            av försvarsviljan till relativt små kostnader från statens sida
            och bör ges ett så starkt stöd som möjligt.
          </p>
          <pb facs="riksdagen-motions-pdf/data/1960/mot_1960__ak__297/mot_1960__ak__297-004.pdf"/>
          <p>
            S Motioner i Andra kammaren, nr 297 år 1960
          </p>
          <p>
            Slutligen bör den föreslagna utredningen ägna försvarsorganisationen
            speciell översyn i syfte att säkerställa att vid mobilisering
            arbetskraft och produktionsresurser i övrigt i erforderlig omfattning
            står till folkförsörj- ningens förfogande. Med stöd av vad som
            ovan anförts får vi hemställa,
          </p>
          <p>
            att riksdagen i skrivelse till Kungl. Maj:t måtte anhålla om
            tillsättande snarast av en parlamentarisk utredning med uppgift
            att genomföra en allsidig prövning av försva- rets aktuella sammansättning
            och behov samt lämpliga rikt- linjer för dess fortsatta utveckling
            i syfte att såväl upprätt- hålla en effektiv försvarsorganisation
            som genomföra de kostnadsminskningar och besparingar i densamma
            som kan befinnas möjliga.
          </p>
          <p>
            Stockholm den 27 januari 1960
          </p>
          <p>
            Gunnar Hedlund
          </p>
          <p>
            Anders Pettersson Sven Vigelsbo J. W. Pettersson i Dahl i Norregård
            Nils G. Hansson Per Svensson J. Onsjö
          </p>
          <p>
            i Skegrie i Stenkyrka
          </p>
        </div>
      </div>
    </body>
  </text>
</TEI>
