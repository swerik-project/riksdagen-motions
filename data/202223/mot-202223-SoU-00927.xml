<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00927">
  <teiHeader>
    <fileDesc>
      <titleStmt>
        <title>God vård och omsorg i fråga om äldre</title>
        <author corresp="i-Uq8cgRMrRNcxY3QYetppCT">av Linda Lindberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:927 av Linda Lindberg m.fl. (SD)</title>
          <idno type="rdwebb">HA02927</idno>
          <rs type="number">927</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/HA02927/text</ref>
          <ref type="dokument_url_html">http://data.riksdagen.se/dokument/HA02927</ref>
          <ref type="dokumentstatus_url_xml">http://data.riksdagen.se/dokumentstatus/HA02927</ref>
          <ref type="pdf">http://data.riksdagen.se/fil/9FA27BC3-7BA2-4D2F-BE8E-9EDABB8F68CF</ref>
          <ref type="docx">http://data.riksdagen.se/fil/701F7D84-36AA-403F-B905-24B4CCD4FE0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3sWANYcrP4dzCBqkXqrJRu</idno>
            <name>Johnny Svedin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Blomkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-2HFQhchqUWZTJKFYz4PjBu</idno>
            <name>Carita Boulwén</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FPGZiJKoEaB7Cn3XAsLwnv" type="signed"/>
        <correspContext corresp="i-FPGZiJKoEaB7Cn3XAsLwnv">
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-3sWANYcrP4dzCBqkXqrJRu"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-2HFQhchqUWZTJKFYz4PjBu"/>
        </correspContext>
        <correspAction xml:id="i-5rVYKZEmVidnRBLdRBmiZX" type="submitted">
          <date when="2022-11-22"/>
          <time when="11:57:58"/>
        </correspAction>
        <correspAction xml:id="i-Fz7g2KWgt29w9XktCB1FuN" type="reviewed">
          <date when="2022-11-22"/>
          <time when="19:12:11"/>
        </correspAction>
        <correspAction xml:id="i-MxxmTZ2YpNydCsxmwTXJwU" type="referred">
          <date when="2022-12-01"/>
        </correspAction>
        <correspAction xml:id="i-7Q4ew2USAWR94WwzzXAfPr" type="assigned">
          <date when="2023-07-05"/>
          <time when="10:36:35"/>
        </correspAction>
        <correspContext corresp="i-7Q4ew2USAWR94WwzzXAfPr">
          <ref type="assignedTo">Socialutskottet</ref>
        </correspContext>
        <correspAction xml:id="i-5QzG71tXWC5pfjXRPTjTuG" type="behandlas_i"/>
        <correspContext corresp="i-5QzG71tXWC5pfjXRPTjTuG">
          <ref type="uppgift">2022/23:SoU14</ref>
          <ref type="ref_dok_id">HA01SoU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NPQyK3kJvT4SxHR6ALS5VV" type="behandlas_i"/>
        <correspContext corresp="i-NPQyK3kJvT4SxHR6ALS5VV">
          <ref type="uppgift">2022/23:SoU16</ref>
          <ref type="ref_dok_id">HA01SoU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU16</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H3gANPv2tmaQqy28wqezXz" type="behandlas_i"/>
        <correspContext corresp="i-H3gANPv2tmaQqy28wqezXz">
          <ref type="uppgift">2022/23:SoU18</ref>
          <ref type="ref_dok_id">HA01SoU18</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU18</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J4K8UcCsW4Hfm83MaMEdS" type="behandlas_i"/>
        <correspContext corresp="i-J4K8UcCsW4Hfm83MaMEdS">
          <ref type="uppgift">2022/23:SoU22</ref>
          <ref type="ref_dok_id">HA01SoU22</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU22</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JHLADwUTKbq5ymNfSky2uE" type="behandlas_i"/>
        <correspContext corresp="i-JHLADwUTKbq5ymNfSky2uE">
          <ref type="uppgift">2022/23:TU12</ref>
          <ref type="ref_dok_id">HA01TU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU12</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:927 av Linda Lindberg m.fl. (SD)
          God vård och omsorg i fråga om äldre
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NBbs4jALHTK92eA2CX2VSy">
            Förslag till riksdagsbeslut
          </head>
          <list>
            <item xml:id="i-4SCnQAqsmP2vNkvgqm8Wu8" sortKey="Yrkande 1">
              Riksdagen ställer sig bakom det som anförs i motionen om att
              regeringen bör överväga att äldreomsorgslagen blir en rättighetslag
              och tillkännager detta för regeringen.
            </item>
          </list>
          <list>
            <item xml:id="i-XgDmLDkhR1FJFNteREjcdB" sortKey="Yrkande 2">
              Riksdagen ställer sig bakom det som anförs i motionen om att
              regeringen bör se över hur LOV kan införas för äldreomsorg i landets
              kommuner och tillkännager detta för regeringen.
            </item>
          </list>
          <list>
            <item xml:id="i-K8AZFmZ1avwk8SbfZ1k3ua" sortKey="Yrkande 3">
              Riksdagen ställer sig bakom det som anförs i motionen om att
              regeringen bör se över möjligheten till en äldreombudsman i kommunerna
              och tillkännager detta för regeringen.
            </item>
          </list>
          <list>
            <item xml:id="i-YX7zhC7Ecr5h35WEgiceqj" sortKey="Yrkande 4">
              Riksdagen ställer sig bakom det som anförs i motionen om att
              regeringen bör överväga att en SIP tas fram redan i första kontakten
              med den äldre och tillkännager detta för regeringen.
            </item>
          </list>
          <list>
            <item xml:id="i-3Nsmm9yBPrmW6jsUUDUbmu" sortKey="Yrkande 5">
              Riksdagen ställer sig bakom det som anförs i motionen om att
              regeringen bör arbeta för att parbogarantin följs i hela landet
              och tillkännager detta för regeringen.
            </item>
          </list>
          <list>
            <item xml:id="i-WcZRYaFebmXNki1J3JTu7B" sortKey="Yrkande 6">
              Riksdagen ställer sig bakom det som anförs i motionen om att
              överväga krav på bemanning på särskilda boenden dygnet runt och
              tillkännager detta för regeringen.
            </item>
          </list>
          <list>
            <item xml:id="i-DBF9gNhspRUC8MycQUmRXF" sortKey="Yrkande 7">
              Riksdagen ställer sig bakom det som anförs i motionen om att
              regeringen bör se över tillgången till kategoriboende med husdjursprofil
              och tillkännager detta för regeringen.
            </item>
          </list>
          <list>
            <item xml:id="i-5neq9Qr5Gns6njWSjhDoog" sortKey="Yrkande 8">
              Riksdagen ställer sig bakom det som anförs i motionen om att
              regeringen i sitt arbete bör se över hur fler demensbyar kan byggas
              och tillkännager detta för regeringen.
            </item>
          </list>
          <list>
            <item xml:id="i-MhH6g7ne5kjvd4WqhUvHqF" sortKey="Yrkande 9">
              Riksdagen ställer sig bakom det som anförs i motionen om att
              motverka digitalt utanförskap och tillkännager detta för regeringen.
            </item>
          </list>
          <list>
            <item xml:id="i-TjKLpeQ6nz8eWWXEvNYeZo" sortKey="Yrkande 10">
              Riksdagen ställer sig bakom det som anförs i motionen om att
              äldreomsorgen bör erbjuda insatser som möjliggör ett hälsosamt
              åldrande och tillkännager detta för regeringen.
            </item>
          </list>
          <list>
            <item xml:id="i-NUGD5rJ8f1mY6v1MZrpwZi" sortKey="Yrkande 11">
              Riksdagen ställer sig bakom det som anförs i motionen om att
              regeringen bör se över hur kommuners studier och utvärdering kring
              våld i nära relationer även kan innefatta äldreomsorgen och tillkännager
              detta för regeringen.
            </item>
          </list>
          <list>
            <item xml:id="i-2nrJW4u7wciTFyt6Cf1PBM" sortKey="Yrkande 12">
              Riksdagen ställer sig bakom det som anförs i motionen om att
              regeringen i sitt arbete mot våld i nära relation även bör inkludera
              våld mot äldre och tillkännager detta för regeringen.
            </item>
          </list>
          <list>
            <item xml:id="i-2gnP1vp5bj1qyRMB9G8JDf" sortKey="Yrkande 13">
              Riksdagen ställer sig bakom det som anförs i motionen om att
              regeringen bör främja arbetet med att minska antalet fallolyckor
              bland äldre och tillkännager detta för regeringen.
            </item>
          </list>
          <list>
            <item xml:id="i-Zu9CcX3vh48x9K2Sw7Bnd" sortKey="Yrkande 14">
              Riksdagen ställer sig bakom det som anförs i motionen om att
              regeringen bör överväga reformer om att nattfastan inte bör överskrida
              elva timmar och tillkännager detta för regeringen.
            </item>
          </list>
          <list>
            <item xml:id="i-71zmEy6X2v8k3a7EyH7UvP" sortKey="Yrkande 15">
              Riksdagen ställer sig bakom det som anförs i motionen om att
              regeringen bör verka för ett måltidslyft inom äldrevården och
              tillkännager detta för regeringen.
            </item>
          </list>
          <list>
            <item xml:id="i-57mm3HUfUvbGfU3iGxAq8P" sortKey="Yrkande 16">
              Riksdagen ställer sig bakom det som anförs i motionen om att
              regeringen bör se över möjligheten till en utökad kontroll i belastningsregistret
              vid nyanställning till att även innefatta praktiserande och studerande
              inom äldreomsorgen och tillkännager detta för regeringen.
            </item>
          </list>
          <list>
            <item xml:id="i-VzmTkpj6voo1iQXX1uMScq" sortKey="Yrkande 17">
              Riksdagen ställer sig bakom det som anförs i motionen om att
              regeringen bör överväga att kontrollen i belastningsregistret
              ska ske kontinuerligt och tillkännager detta för regeringen.
            </item>
          </list>
          <list>
            <item xml:id="i-JudLVDyfHBMbBBhYiUTN1B" sortKey="Yrkande 18">
              Riksdagen ställer sig bakom det som anförs i motionen om att
              arbeta för en utökad möjlighet till heltid för de anställda som
              så önskar inom vården och omsorgen och tillkännager detta för
              regeringen.
            </item>
          </list>
          <list>
            <item xml:id="i-J9Fq6bvFgqcHkPBunGozvA" sortKey="Yrkande 19">
              Riksdagen ställer sig bakom det som anförs i motionen om att
              regeringen bör överväga ett åtgärdsprogram för hemlösa äldre och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-VKFGaMRPPhVHXEvUHth5N8" type="h1">
            Motivering
          </head>
          <p xml:id="i-MDZpRRk7zowdyWdWXFYHBr">
            I Sverige utgör äldre personer en växande andel av befolkningen
            och den väntas öka varje år fram till 2040. Många svenska äldre
            har fått uppleva en stadig försämring av sina levnadsvillkor och
            hundratusentals svenska pensionärer tvingas att leva på en månadsinkomst
            som ligger på eller strax över existensminimum. En alltför stor
            andel äldre utsätts för våld, övergrepp eller försummelser. Därtill
            är det för svårt för äldre i behov av samhällets insatser att
            få tillgång till adekvat vård och omsorg. Denna nega­tiva utveckling
            måste snarast vändas och en rad åtgärder behöver vidtas för att
            öka livskvalitén för våra äldre.
          </p>
          <p xml:id="i-WeUZwTW1spzieSyPuq4feQ">
            Hela synen på äldreomsorgen måste förändras och förbättras. Omhändertagandet
            av de mest sköra och sjuka äldre får aldrig försummas. Vården
            och omvårdnaden måste genomsyras av mänsklig empati, trygghet
            och förtroende. Alla har rätt till ett tryggt omhändertagande
            och en god vård. Äldre förtjänar bättre än att användas som en
            del i ett integrationsprojekt där de varken förstår personalen
            eller kan göra sig förstådda.
          </p>
          <p xml:id="i-TQhRzhuPxgta8LtzWbhMxA">
            Välfärden ska sträcka sig genom livets alla skeden och därför
            anser Sverigedemo­kraterna att en ny äldreomsorgslag bör utformas.
            Detta är glädjande nog redan på gång. Under året har covid-19
            kraftigt påverkat vårt samhälle och speciellt äldre har drabbats
            hårt. De som skulle värnas mest skyddades allra minst. Tusentals
            äldre har sorgligt nog avlidit i sviterna av smittan och andra
            har, efter svår sjukdomspåverkan, fått sina liv begränsade. Äldreboenden
            införde besöksförbud och den ofrivilliga ensamhet som detta ledde
            till påverkade livslusten och den psykiska hälsan negativt. När
            pandemin slog till stod vårt land inte rustat att möta den. Krisen
            visade smärtsamt upp äldreomsorgens allvarliga brister. Det är
            av största vikt att äldreomsorgen stärks genom ökad person­kontinuitet
            och kompetent och välutbildad personal, men också genom stärkt
            tillgång till medicinsk utrustning vid behov.
          </p>
          <head xml:id="i-2fX2brY3cD62XVHibvLkSG" type="h2">
            Gör äldreomsorgslagen till en rättighetslag
          </head>
          <p xml:id="i-TvfC7WNbZQGGpGpHsdbcoS">
            Vi menar att en ny lag behövs för att ge vård- och omsorgsbehövande
            äldre en starkare ställning. Begreppet ”skälig levnadsnivå”, som
            inte är gott nog, ska fasas ut och ersättas av ”goda levnadsvillkor”.
            De rättigheter som anses självklara för andra grupper i sam­hället
            ska även vara självklara för omsorgsbehövande äldre, och äldreomsorgslagen
            bör därför bli en rättighetslag. En rättighetslag är en lag som
            innebär att de personer som omfattas av lagen har rätt till vissa
            bestämda insatser.
          </p>
          <head xml:id="i-9z7frpaUfcsRDwP6uNTxdS" type="h2">
            Lagen om valfrihetssystem (LOV)
          </head>
          <p xml:id="i-5MFdhzCbo7G7dyQuzWm3Pi">
            Valfrihet och privata vårdformer är positivt så länge de privata
            vårdgivarna lever upp till samtliga ställda kvalitetskrav. Lagen
            om valfrihetssystem, LOV, innebär att kommunen genom konkurrensutsättning
            kan tillåta andra utförare av omsorgstjänster och liknande än
            bara den kommunala. Det sker genom en upphandling inom ramen för
            LOV, där kommunen specificerar de villkor som utförarna ska uppfylla.
            Vid all upphandling på entreprenad är det vår bestämda uppfattning
            att kvalitet alltid ska gå före pris. LOV möjliggör, i de kommuner
            där den tillämpas, att den äldre och dennes anhöriga kan välja
            den utförare av hemtjänst som passar den enskilde. Den enskilde
            och dennes närstående vet bäst vilken omsorg som passar och vilka
            behov och önskningar som den äldre har. Oavsett ålder ska man
            kunna påverka den vård och omsorg man är i behov av vare sig det
            handlar om val av boende, hemtjänst eller vårdcentral. LOV stärker
            äldres självbestämmande och ger en ökad valfrihet men leder också
            till att verksamheter som inte är tillräckligt bra kan väljas
            bort. LOV bör göras obligatorisk för äldreomsorg i alla landets
            kommuner.
          </p>
          <head xml:id="i-Xxr7CjZXQFpMLRayRWPLde" type="h2">
            Äldreombudsman
          </head>
          <p xml:id="i-AZUuvTHdYNcNEbkLvi8VKo">
            Sverigedemokraterna anser att regeringen bör se över möjligheten
            att införa en äldreombudsman i kommunerna för att uppmärksamma
            äldres behov, även om dessa bor hemma utan några sociala insatser
            från samhället. De äldre ska, från pensionsåldern, erbjudas samtal
            om deras situation i vardagen en gång per år för att belysa om
            det finns behov av exempelvis sociala aktiviteter eller hälsofrämjande
            insatser. Äldresamtalen skulle ge både samhället och närstående
            möjlighet att upptäcka exempelvis begynnande eller pågående sjukdomstillstånd
            i tid. Detta är en fråga på kommunal nivå men vi menar att det
            bör finnas krav på att varje kommun har en äldreombudsman och
            att möjligheterna till detta ses över.
          </p>
          <head xml:id="i-UzYCHcHoTZzwPeHq7Wwi43" type="h2">
            Samordnad individuell plan (SIP)
          </head>
          <p xml:id="i-EV2z5vb6iCp4izaTf8dhes">
            En samordnad individuell plan (SIP) ska alltid upprättas, av
            både socialtjänst och hälso- och sjukvård, tillsammans med den
            person som har behov av stöd. Det gäller oavsett personens ålder
            eller problem. Planen ska tydliggöra vem som gör vad och när.
            Vi menar att en sådan plan bör upprättas redan vid det första
            besöket för att säkerställa att rätt insatser sätts in från början.
          </p>
          <head xml:id="i-V7Nwyp66J7KN1Zj6UJmxUp" type="h2">
            Likvärdig möjlighet till särskilt boende
          </head>
          <p xml:id="i-XV1NataufQiUgfhxknTENo">
            Äldre personer som på grund av oro, ångest, ensamhet eller liknande
            har svårt att bo kvar i sin bostad bör erbjudas ett batteri av
            insatser. Kommunerna kan i samverkan med regionernas hälso- och
            sjukvård och civilsamhället erbjuda psykiatriskt stöd, dag­verksamheter,
            träffpunkter, väntjänst och boendeformer som kan underlätta gemenskap.
            Tillgången till platser i särskilda boenden för äldre personer
            varierar mellan kommuner, men det totala antalet platser har minskat
            under 2000-talet. I vissa kommuner har det samtidigt skett en
            ökning av andelen äldre personer som har hemtjänst. Möjligheten
            att få flytta in på ett äldreboende varierar beroende på var i
            landet man bor. SKR:s läges­prognos för 2019 visar också att det
            finns skillnader mellan kommuner när det gäller vilka behov som
            ska tillgodoses och vilka personer som ska få flytta in på äldreboenden.
            En lämplig myndighet bör få i uppdrag att kartlägga skillnader
            mellan kommunerna vad gäller riktlinjer och tillämpning för att
            bevilja bistånd till särskilt boende, och vilka orsaker som i
            så fall kan förklara dessa skillnader. Kartläggningen bör också
            innefatta om kommunernas ekonomi har någon betydelse.
          </p>
          <p xml:id="i-L7bsQ5nQabbTJBPedMMFqT">
            Att kunna få bo tillsammans på äldre dagar, även i de fall där
            endast den ena parten är i behov av vård- och omsorgsinsatser
            i ett särskilt boende, är en rättighet. Det är viktigt att säkerställa
            att parbogarantin följs i hela landet så att sammanboende inte
            tvingas att bo i varsitt hushåll när den ena parten fått en plats
            i någon form av särskilt boende. För en efterlevande partner som
            beviljats medboende menar Sverigedemo­kraterna att kommunen ska
            erbjuda en fortsatt plats på det särskilda boendet om möjlig­het
            finns. Om det inte finns en sådan möjlighet ska kommunen ha en
            skyldighet att tillhandahålla en annan lämplig bostad. Regeringen
            bör därför se över möjligheten och förutsättningarna för att ställa
            sådana krav på kommunerna.
          </p>
          <head xml:id="i-55cTWS4LY7nn8Jq3DAU9rH" type="h2">
            Nattbemanning på särskilda boenden
          </head>
          <p xml:id="i-VPjiUt1TSYjKmpJkJqC2xu">
            Redan 2016 infördes en ny bestämmelse i socialtjänstförordningen
            (2001:937), SoF, om bemanning av särskilda boenden för äldre.
            De nya reglerna anger att personal ska finnas tillgänglig utan
            dröjsmål dygnet runt. Detta innebär att särskilda boenden inte
            behöver vara bemannade med personal dygnet runt utan endast att
            personal finns tillgänglig. Att en person finns tillgänglig ger
            inte samma trygghet och möjlighet att få hjälp direkt som om det
            finns bemanning dygnet runt. Trots skärpta krav på nattbemanningen
            är den fortfarande låg på många äldreboenden i landet. Redan nu
            ser Ivo hur låg personaltäthet påverkar tryggheten och säkerheten
            för de mest utsatta, såsom äldre personer med demenssjukdom och
            demensliknande tillstånd.
          </p>
          <p xml:id="i-EHjfdWAVJCcXtMF9T1Ajnw">
            Enligt Ivos oanmälda inspektioner blir de boende, bland dem många
            med demens, fortfarande inlåsta. Det är oacceptabelt och det visar
            att de skärpta kraven ej fått önskad effekt. Därför menar vi att
            särskilda boenden bör vara bemannade dygnet runt så att personal
            kan ge nödvändig hjälp utan dröjsmål. Kommunerna ansvarar för
            hur natt­personalen organiseras, varför bemanningen också kan
            se olika ut i olika kommuner. De boende ska kunna vara säkra på
            att det finns personal till hands då de behöver den, oavsett i
            vilken kommun de bor.
          </p>
          <head xml:id="i-KCBaqeg32NUAXkEnCH65Xw" type="h2">
            Brandskydd i särskilda boenden
          </head>
          <p xml:id="i-S9yExQcJ7tDPdm7ckdw7ku">
            MSB, Myndigheten för samhällsskydd och beredskap, har sedan år
            2010 ett regerings­uppdrag om en nollvision där ingen ska omkomma
            eller skadas allvarligt till följd av bränder i Sverige. Som delmål
            i visionen finns att till år 2020 minska antalet omkomna till
            80 personer per år. 2019 omkom 80 personer, och lika många dog
            under det första halvåret 2020. Äldre är kraftigt överrepresenterade
            i statistiken då hela 42 procent av de omkomna var över 65 år.
            Många var ensamma i bostaden när branden startade och kunde inte
            själva släcka branden eller ta sig ur bostaden. Det är inte så
            att det brinner oftare hos personer över 65 år, tvärt om, men
            trots att bränder hos äldre är mindre vanliga leder de oftare
            till allvarligare skador eller dödsfall. Personer i åldersgruppen
            65 år och äldre är överrepresenterade i dödsbränder och det är
            vanligt att de omkomna har någon form av funktionsnedsättning.
            Flest dödsfall inträffar under vintermånaderna, på helger och
            under nattetid. Gruppen är också extra utsatt i fråga om andra
            riskfaktorer som bland annat demens och medicinering, där trötthet
            kan vara en av biverkningarna.
          </p>
          <p xml:id="i-3z2Ye7iAEazi1L9CC3UA66">
            Sverigedemokraterna anser att det behövs fler åtgärder för att
            MSB:s nollvision ska uppfyllas. Det skulle kunna vara åtgärder
            som t.ex. ett ökat individanpassat brandskydd för att förebygga
            brand och olycka samt en utökad uppsökande verksamhet för att
            upptäcka personer i riskgrupp. En biståndshandläggare eller annan
            utsedd lämplig person inom varje kommun som bedömer riskfaktorer
            och tillsätter åtgärder vid behov för enskilda personer som har
            insatser utifrån LSS och socialtjänstlagen behövs. Det kan också
            handla om åtgärder såsom spisvakter eller ett mobilt automatiskt
            sprinklersystem. Detta förebygger att människor som är oförmögna
            att själva utrymma omkommer eller skadas allvarligt till följd
            av bränder.
          </p>
          <p xml:id="i-6zf7pQV1bxtfY1drk39euK">
            Den 1 januari 2012 trädde Boverkets ändrade byggregler i kraft,
            där det ingår krav på sprinkler på sjukhus och i särskilda boenden.
            Byggreglerna innebär på sikt att särskilda boenden och sjukhus
            kommer att ha sprinkler och därmed en högre personsäkerhet. Boendesprinkler
            aktiveras tidigt i ett brandförlopp och ökar därför också chansen
            att rädda liv. Reglerna gäller dock endast vid nybyggnad och vid
            ändring eller ombyggnad. Det finns däremot inga krav på att installera
            sprinkler i redan befintliga boenden. Sverigedemokraterna menar
            att reglerna ska omfatta alla särskilda boenden och att säkerheten
            inte ska avgöras utifrån vilket boende du placerats i.
          </p>
          <p xml:id="i-SkGg5cyc46TAWuKE5YkAvn">
            Enligt en studie som MSB gett ut, ”Kostnadsnyttoanalyser – Sprinkler
            i särskilda boenden för äldre” är sprinklerinstallationer samhällsekonomiskt
            lönsamma eftersom värdet av nyttan är större än kostnaden. Kommunernas
            och andra vårdgivares resurser är begränsade och valet kan stå
            mellan att installera sprinkler eller att förbättra vård­kvaliteten.
            Kostnaden för att installera sprinkler i en befintlig byggnad
            ligger på ca 1 050 kr per år och lägenhet. Vi ser det som rimligt
            att regeringen ser över möjlig­heten att ekonomiskt kompensera
            kommuner för installation av sprinkler eller ett annat släckningssystem
            i redan befintliga boenden.
          </p>
          <head xml:id="i-CXLEyrLG4Tk2wrRe46rK2" type="h2">
            Kategoriboende
          </head>
          <p xml:id="i-5bgxN42Q49wHUvNzFeVwYk">
            Det finns forskning från bland annat Vårdhundskolan som visar
            att djur kan medföra positiva hälsoeffekter och öka de äldres
            livskvalitet. Djurens närhet påverkar både psykiska, fysiska och
            sociala funktioner positivt. Undersökningar visar också att äldre
            personer som har djur äter färre läkemedel samt har en bättre
            egenvård. Trots kunskapen om att äldre människor mår bättre av
            att umgås med djur är det oftast inte tillåtet att ta med sitt
            sällskapsdjur vid flytt till ett äldreboende. Endast ett fåtal
            äldreboenden i landet erbjuder denna möjlighet. Sverigedemokraterna
            anser att regeringen bör ta fram en nationell målsättning och
            strategi för att öka tillgången till kategoriboende med husdjursprofil.
          </p>
          <head xml:id="i-Crziyr8wbL9zXnYMzxZ7Lv" type="h2">
            Demensbyar
          </head>
          <p xml:id="i-Gf7ybW5t6hYmQZLANnkvnX">
            I ett tiotal länder, däribland Danmark, har man byggt en form
            av demensbyar för att ge de boende en trygg och meningsfull vardag.
            Demensbyarna finns inom ett avgränsat område där det förutom demensboende
            även finns faciliteter som exempelvis butiker, frisör, pub, bibliotek
            och dylikt. Man kan beskriva det som en inhägnad stadsdel i miniformat.
            Demensbyn ska förutom diverse kommersiell verksamhet även erbjuda
            en god utomhusmiljö med fina promenadstråk i en harmonisk miljö.
            En vacker natur är som balsam för själen och kan hjälpa den demenssjuke
            att finna lugn. Demensbyar har redan byggts på ett antal orter.
            Det är dock viktigt att de demenssjuka inte stigmatiseras och
            att demensbyar inte blir den enda lösningen eller alternativet
            för dem som lider av demens. Det är självklart viktigt att det
            finns personal, kompetens och resurser för att kunna erbjuda en
            god demensvård både i och utanför demensbyarna. Konceptet med
            demensbyar verkar vara framgångsrikt och regeringen bör därför
            se över hur fler demensbyar kan byggas.
          </p>
          <head xml:id="i-LnbeGFryajcPqff27Bt5Na" type="h2">
            Nyckelfri hemtjänst och digitalisering
          </head>
          <p xml:id="i-UVV8LjxHo664FFX6JULrLS">
            Allt fler rapporter om äldre som råkar ut för stölder, rån och
            överfall i sina egna hem presenteras, exempelvis Brås rapport
            ”Brott mot äldre”. För att säkerställa äldre människors trygghet
            bör regeringen möjliggöra för kommuner att snarast installera
            någon form av nyckelfria lås. Nyckelfri hemtjänst fungerar genom
            att hemtjänst­personalen vid ankomsten till brukaren verifierar
            sin identitet med mobiltelefonen, vilket låser upp låset. Administrationen
            av behörigheter och uppdatering av program­varan hanteras centralt
            för alla mobila enheter. Inloggningen i mobiltelefonen sker med
            användarnamn och personlig kod. Det som avgör vilka dörrar personalen
            är behörig att öppna styrs av de personliga inloggningsuppgifterna.
            Ett sådant system förhindrar att obehöriga kan ta sig in i lägenheter
            genom att falskt utge sig för att vara anställda i hemtjänsten.
            Digitala nycklar medför en enkel hantering för personalen, hög
            säkerhet och ökad trygghet för brukaren, då vanliga låsnycklar
            ej kan komma i oönskad cirkulation.
          </p>
          <p xml:id="i-4njuLLdpvK7kcdgdpDqD6z">
            Nyckelfri hemtjänst och digitalisering är ett steg mot en professionell
            och trygg hemtjänst. Digitalisering av vissa sysslor kan vara
            till stor nytta för brukaren, exempel­vis genom en nattkamera
            så att personalen inte behöver störa nattsömnen genom att fysiskt
            gå in i rummet och titta till den som förhoppningsvis sover gott.
            Larmmattor som löser ut om brukaren nuddar dem är också ett bra
            hjälpmedel som ger direkt hjälp till personalen, som genom dessa
            ges god uppsikt. Modern teknik kan förbättra livs­kvaliteten och
            underlätta för äldre i behov av stöd.
          </p>
          <p xml:id="i-NS43x8a8pTVNcG8aR3FuXs">
            I dagens samhälle blir allt fler samhällstjänster digitala och
            andra alternativ erbjuds inte alltid. Äldre som saknar kunskap
            om och praktisk erfarenhet av internet riskerar då att stängas
            ute från många delar av samhället. Idag lever drygt 400 000 personer
            över 65 år i digitalt utanförskap. Äldre personer med en kognitiv
            sjukdom, exempelvis demens, riskerar att hamna i utanförskap i
            ännu högre grad, enligt Folkhälsomyndig­heten. Regeringen borde
            därför överväga en handlingsplan för att motverka det digitala
            utanförskapet bland grupper av äldre.
          </p>
          <head xml:id="i-DyqafcbvHFzDXkjX1TPcmY" type="h2">
            Insatser mot våld mot äldre
          </head>
          <p xml:id="i-Vy4JaEDojtPESUFJst5xKc">
            De senaste årtiondena har äldre människors situation kommit att
            uppmärksammas allt mer. År 1991 antog FN:s generalförsamling en
            resolution som konkretiserade äldre personers rättigheter. Våld
            mot äldre är aldrig acceptabelt och måste tas på största allvar.
            Flera studier pekar på att förövaren oftast är någon i den äldres
            närhet, t.ex. en partner, vuxna barn (inklusive ingifta) eller
            släktingar men också medicinsk personal. Forskning visar också
            att äldre underrapporterar sin våldsutsatthet, vilket gör att
            den kan vara svårupptäckt. Ekonomiska faktorer kan försvåra uppbrottet
            från en relation med en våldsutövande partner. Det kan också vara
            försvårande omständigheter som att man är beroende av förövaren
            för till exempel vård. I vissa fall kan förövaren tvärtom också
            vara den som är beroende av omvårdnad och även detta kan försvåra
            för den utsatta att bryta upp från relationen.
          </p>
          <p xml:id="i-UCbD8GsEiuQ3H8fJqdpAYJ">
            I Sverige har det uppmärksammats att det finns en bristande kunskap
            om våld i nära relationer inom äldreomsorgen. När studier, utvärderingar
            eller enkäter kring våld i nära relationer genomförs i kommuner
            ingår sällan äldreomsorgen. Ett stort behov av forskning om våld
            mot äldre kvinnor finns, speciellt forskning om våld mot äldre
            kvinnor som lever i samkönade relationer eller som har utländsk
            bakgrund. Våld mot äldre kan förebyggas genom att äldre personer
            får information om deras rätt till olika former av stöd och hjälp.
            Kunskapen om våldsbrott mot äldre bör ökas genom riktade utbildningar
            i ämnet.
          </p>
          <p xml:id="i-HjFdM11GQEtGNJD7yhe3jB">
            Tyvärr inträffar det att personal utövar olika typer av våld
            mot äldre människor som befinner sig i en utsatt situation. Det
            är viktigt att utöka kraven på kontroller av belastningsregistret,
            så att de sker kontinuerligt och omfattar anställda, praktiserande
            och studerande inom äldreomsorgen, för att på så sätt, i så stor
            utsträckning som möjligt, förhindra att personer som är dömda
            för våldsbrott arbetar inom äldreomsorgen.
          </p>
          <p xml:id="i-DvR3wad7CAGa6aZCM3Vh5x">
            Studier visar att äldre oftare bär på en oro för att utsättas
            för brott. Detta är allvarligt, eftersom känslan av otrygghet
            kan ha stor inverkan på hur de lever i sin vardag. Känslan av
            otrygghet kan leda till begränsningar, exempelvis att de äldre
            undviker att vistas utomhus eller i övrigt medvetet undviker vissa
            situationer. Regeringen bör därför se över möjligheten att låta
            kommuners studier och utvärdering kring våld i nära relationer
            även innefatta våld mot äldre och att man i arbetet bör beakta
            en nationell strategi för att i högre grad öka tryggheten samt
            förebygga, upptäcka och hantera våld mot äldre.
          </p>
          <head xml:id="i-EocAwZi6YAuxxxZduMGMRT" type="h2">
            Fallolyckor
          </head>
          <p xml:id="i-5AZ9trL7ADnYubnefHGE53">
            Fallolyckor skapar stort lidande för de äldre, som ofta skadas
            svårt. Nästan tre gånger så många avlider årligen på grund av
            fallskador jämfört med antalet omkomna i trafiken. I genomsnitt
            kommer var tredje person över 65 år att råka ut för en fallolycka.
            Statistik visar att ungefär 8 av 10 som faller och skadar sig
            är personer över 65 år, och kvinnor drabbas i högre utsträckning.
            Det beror dels på kvinnors längre medellivslängd, dels på att
            kvinnor oftare drabbas av benskörhet än män. Försämrad muskulatur
            och balans, sämre syn och sjukdomar och mediciner som följer med
            stigande ålder är också risk­faktorer för fall. Fallolyckor är
            därmed en stor utmaning att hantera för vården och omsorgen. Bruk
            av vissa läkemedel kan vara en bidragande orsak till fall och
            fallskador bland äldre. Balansen kan därmed försämras. Bland riskläkemedel
            finns framförallt läkemedel mot oro, sömnsvårigheter, depression
            och vanföreställningar. En del blodtryckssänkande läkemedel kan
            också försämra balansen.
          </p>
          <p xml:id="i-GEETvEuCZeG6seen4Qsovq">
            Risken för att falla skapar rädsla och det hindrar många från
            att gå ut och röra på sig. Konsekvensen blir ökad isolering, försämrad
            fysisk prestationsförmåga och ett på­skyndat åldrande. Med förebyggande
            insatser kan dock många fallolyckor förhindras. Möbler, i första
            hand mattor, sängar och stolar, är föremål som oftast anges som
            utlösande faktorer eller orsak till olyckshändelser. Förebyggande
            arbete och utveckling av produkter kan leda fram till en bättre
            placering och utformning av dessa, för att minska antalet olyckor.
            Golv och trappor är ofta också utlösande faktorer för fall. Vattenpölar
            på golv anges ofta som en enskild orsak. Det borde vara möjligt
            att utveckla nya typer av golv, med högre energiupptagande förmåga,
            som skulle kunna läggas in i olika boendeformer, till exempel
            i särskilda boenden.
          </p>
          <p xml:id="i-GbNCMgN7tuY5MeAxwKKTcX">
            En stor del av fallolyckorna sker utomhus, varför det är viktigt
            att i det skadeföre­byggande arbetet även fokusera på denna miljö.
            Utomhus är underlaget, ofta i form av is och snö, orsak till många
            olyckshändelser. Att spara pengar genom att vänta med snö- och
            halkbekämpning är ur ett samhälleligt perspektiv förkastligt och
            enbart ett sätt att flytta kostnader från ett kostnadsställe till
            ett annat. En vanlig höftledsfraktur kostar samhället en kvarts
            miljon kronor. Användandet av halkskydd bör därför uppmuntras.
            Goda exempel finns där kommuner kostnadsfritt erbjuder invånare
            över 65 år halkskydd.
          </p>
          <head xml:id="i-AxkxmohUQP77Dca98DTPGm" type="h2">
            Måltidslyft
          </head>
          <p xml:id="i-CEMVATwh1uJMXT3Ci1cVP8">
            Undernäring är ett vanligt problem i Sverige, framför allt bland
            äldre. År 2019 hade de inom kommunerna som registrerades i undersökningen
            Senior Alert, i snitt 60 procents risk för undernäring. Snittet
            i regionerna låg på 57 procent. Detta är inte acceptabelt. Det
            bör vara en självklarhet att man även på äldre dagar får avnjuta
            nylagad, välsmakande och näringsrik mat. Matens kvalitet och tillagningssätt
            har stor betydelse för de äldres välbefinnande och hälsa. Smakerna
            förändras ofta genom livet och aptiten kan för­sämras. Medicinering
            kan också leda till att aptiten försämras, vilket därmed kan inne­bära
            en risk för undernäring. Det får inte gå för lång tid mellan måltiderna,
            vilket kan bli ett stort problem under exempelvis nattfastan.
            De äldre behöver inte sällan gå till sängs tidigt för att personalen
            ska hinna med att lägga alla innan nattpersonalen tar vid. Därför
            kan det bli alldeles för många timmars nattfasta. Sverigedemokraterna
            anser att fastan inte bör överskrida 11 timmar.
          </p>
          <p xml:id="i-VkB66633kGpg5cVEtsfWHd">
            Utbildade kockar och kokerskor med rätt kunskap om livsmedel
            ska ansvara för inköp av råvaror och tillagning av maten på äldreboenden.
            Omvårdnadspersonalen på särskilda boenden är ofta stressad eftersom
            arbetsbördan med att både ge omsorg och tillaga alla måltider
            är för stor. Kunskap om näringsämnen och livsmedel kan också saknas
            hos sådan personal. Inom hemtjänsten bör de äldre erbjudas nylagad
            mat i hemmet i så stor utsträckning som möjligt, likaväl som de
            ska kunna välja att få en matlåda levererad hem till sig. Samverkan
            mellan skolor och äldreboenden, där maten kan tillagas i skolor
            och levereras till äldreboenden, är ytterligare ett positivt förslag.
            Erbjudande om att äta i skolbespisningen ska också finnas. Äldre
            människor är olika och har givetvis olika behov och viljor som
            ska bemötas på bästa sätt. Detta måltidslyft, som kan finansieras
            genom statens allmänna statsbidrag, säkerställer att äldres måltider,
            i likhet med skolbarnens, uppfyller vissa grundkrav gällande näringsinnehåll
            och kvalitet.
          </p>
          <head xml:id="i-RCY4mD6SVN6eaoYB6THUHY" type="h2">
            Utdrag ur belastningsregister
          </head>
          <p xml:id="i-7eSFTH2bNxGtWHFviRjnTW">
            Under de senaste åren har det i medier framkommit uppgifter om
            att vårdsökande, dementa och personer med psykiska eller fysiska
            funktionsnedsättningar har utsatts för sexuella övergrepp, misshandel
            och kränkande behandling av personal som jobbat i verksamheten.
            Det är inte rimligt att personer som utfört grova våldsbrott,
            misshandel och rån eller sexuella övergrepp jobbar i verksamheter
            med människor som befinner sig i en utsatt situation. Lagen om
            registerkontroll bör utökas så att den omfattar anställda, praktiserande
            och studerande inom sjukvården, äldreomsorgen och psykiatrin och
            inom särskilda boenden för personer med funktionsvariationer och
            funktionsnedsättningar. En sådan kontroll bör kunna ske kontinuerligt,
            exempelvis vid varje medarbetar- eller lönesamtal.
          </p>
          <head xml:id="i-MgpS2c7WLTxQ3RRLpXqajQ" type="h2">
            Kompetensförsörjning och arbetsvillkor
          </head>
          <p xml:id="i-2dGSSVem7XcxLDdSJJ7Fvv">
            För närvarande råder det brist på yrkesutbildad personal i flertalet
            yrken inom vården av och omsorgen om äldre personer. Denna brist
            förväntas öka de kommande åren, då den demografiskt betingade
            efterfrågan på arbetskraft ökar kraftigt. Tillgången till sådan
            personal måste därför utökas påtagligt. Staten och huvudmännen,
            samt privata utförare, måste i samverkan vidta långsiktigt hållbara
            åtgärder för att främja kompetensförsörj­ningen. Det är tydligt
            att vi behöver höja kvaliteten avsevärt på omsorgen och säker­ställa
            god kompetens hos personalen. Det är angeläget att göra arbetet
            attraktivt för vård- och omsorgspersonalen.
          </p>
          <p xml:id="i-JcDHr4bjmz3nk1nasi7Qum">
            Varje vårdanställd har sina unika förutsättningar och ett eget
            livspussel att få ihop. Att i alltför hög grad tvingas att anpassa
            sina arbetstider efter arbetsgivarens behov sliter på både kropp
            och sinne. Detsamma gäller den som inte får arbeta i tillräckligt
            hög utsträckning eller saknar rätt att gå ner i arbetstid. Det
            kan förefalla praktiskt för arbets­givaren att fritt få schemalägga
            sin personal, men i slutändan blir hela organisationen lidande
            om anställda säger upp sig och unga människor undviker att över
            huvud taget arbeta inom vården. Anställda inom den offentliga
            sektorn bör ha ett stort inflytande över arbetstiderna, med rätt
            till såväl heltid som deltid. Vårdpersonal ska slippa ofrivilligt
            delade turer och oönskat skiftarbete, något som ofta är både fysiskt
            och mentalt påfrestande. Därutöver ska vårdpersonal inte omfattas
            av karensdagar vid sjukskrivning, för att på så sätt motverka
            smittspridning. Det är viktigt att de som är sjuka har råd att
            stanna hemma.
          </p>
          <head xml:id="i-Wv3PDACJ3eZQG86WLAogrB" type="h2">
            Hemlösa äldre
          </head>
          <p xml:id="i-GczFLoxwByApuzb7GEtUN1">
            Hemlöshet skapar en rad personliga tragedier och innebär ett
            stort lidande för dem som inte kan få en bostad. Dessutom äventyrar
            det allvarligt rättssäkerheten för människor med särskilda behov,
            eftersom samhället inte kan leva upp till socialtjänstlagens mål
            om att alla ska garanteras en skälig levnadsstandard. Dagens bostadsbrist
            riskerar att skapa ett permanent utanförskap för de hemlösa som
            står längst ifrån bostadsmarknaden. De får leva på härbärgen och
            andra institutioner utan att få en reell chans på den ordinarie
            bostadsmarknaden. Det skapar också ökande klyftor på bostadsmarknaden,
            mellan dem som har och dem som inte har en bostad. Dessutom är
            hemlösheten ett nederlag för alla välfärdsdemokratier.
          </p>
          <p xml:id="i-4nXkyBjVqvFXnMGMcgtmib">
            De globala målen och Agenda 2030 syftar bland annat till att
            utrota fattigdom och hunger. För att nå relevanta mål i Agenda
            2030 på nationell nivå behövs en tvär­sektoriell samverkan. Det
            finns flera mål i Agenda 2030 som har bäring på hemlöshet och
            dess orsaker. Att motverka hemlöshet är en bostadspolitisk fråga
            och den berör även andra politikområden, såsom hälso- och sjukvård,
            arbetsmarknad och integrations­politik.
          </p>
          <p xml:id="i-EkMzsKeXckF6MbaEGjSX1F">
            I Sverige finns det idag många äldre hemlösa. Sverigedemokraterna
            anser att regeringen bör överväga ett paket med åtgärder för att
            stärka denna grupps livssituation. De äldre som arbetat hela sina
            liv ska inte på ålderns höst behöva leva på gatan.
          </p>
        </div>
        <div type="motSignatures">
          <list>
            <item xml:id="i-LBTQVkxqXPeNiJPcy1ig91" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-MYttY4Ws3TnQ5DVsifQ674" who="i-9P5NZaksQybZxn8tBxUxvh">
              Carina Ståhl Herrstedt (SD)
            </item>
            <item xml:id="i-VBs2AHHB9g86TFQPRkL1UT" who="i-3sWANYcrP4dzCBqkXqrJRu">
              Johnny Svedin (SD)
            </item>
            <item xml:id="i-NNgLctfZWYvjFqCR7eN2tL" who="i-TtRdTWTGZX1yMjrAtYnz3m">
              Anna-Lena Blomkvist (SD)
            </item>
            <item xml:id="i-2VXU6VRtU8ETyXjuU8DyHJ" who="i-2HFQhchqUWZTJKFYz4PjBu">
              Carita Boulwén (SD)
            </item>
          </list>
        </div>
      </div>
    </body>
  </text>
</TEI>
