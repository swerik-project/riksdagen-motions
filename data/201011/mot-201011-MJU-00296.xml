<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00296">
  <teiHeader>
    <fileDesc>
      <titleStmt>
        <title>Kemikalier</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikalier</title>
          <idno type="rdwebb">GY02MJ296</idno>
          <rs type="number">MJ296</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ296/text</ref>
          <ref type="dokument_url_html">http://data.riksdagen.se/dokument/GY02MJ296</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ296</ref>
          <ref type="doc">http://data.riksdagen.se/fil/A20D8670-0734-4A86-988E-9BFB2F7E866E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8YLPB6vukU6w1zmU4WxNPz" type="signed"/>
        <correspContext corresp="i-8YLPB6vukU6w1zmU4WxNPz">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction type="numbering" xml:id="i-5keaVBx9QN5xGVBkH9ZX4p">
          <date when="2010-10-28"/>
        </correspAction>
        <correspAction type="submission" xml:id="i-2JpeAvTQptczRPk4vJvK3M">
          <date when="2010-10-26"/>
        </correspAction>
        <correspAction type="transfer" xml:id="i-XZnagJihae1rYy4oLjAMkv">
          <date when="2010-10-26"/>
        </correspAction>
        <correspAction type="assigned" xml:id="i-7GnM85G8tpzeQNnBHTTzKU"/>
        <correspContext corresp="i-7GnM85G8tpzeQNnBHTTzKU">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-8QBX6juCSZWuGJCFPKBb9r">
          <head xml:id="i-2dNLF6MY7z8zdyVQ4beYJu">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Motivering 3
            </item>
            <item>
              4 Reach 3
            </item>
            <item>
              5 Farliga ämnen i vår närhet 3
            </item>
            <item>
              5.1 Livsmedel 4
            </item>
            <item>
              5.2 Varor 4
            </item>
            <item>
              5.2.1 Flamskyddsmedel 4
            </item>
            <item>
              5.2.2 Bisfenol A 4
            </item>
            <item>
              5.2.3 Produkter riktade till barn 5
            </item>
            <item>
              5.3 Ökad forskning 5
            </item>
            <item>
              5.4 Nanoteknologi 5
            </item>
            <item>
              5.5 Offentlig upphandling 6
            </item>
          </list>
        </div>
        <div type="motProposal" subtype="förslag">
          <head xml:id="i-TQvqqRymfDWcUkLqm6X5wN">
            2 Förslag till riksdagsbeslut
          </head>
          <list style="ol">
            <item xml:id="i-ApY6BgN8bdFc8gyUCNSpd7">
              Riksdagen tillkännager för regeringen som sin mening vad som
              anförs i motionen om förändringar av Reach.
            </item>
            <item xml:id="i-VjfC4grshEVR6Ns68gAMXq">
              Riksdagen tillkännager för regeringen som sin mening vad som
              anförs i motionen om förbud mot farliga tillsatser i livsmedel.
            </item>
            <item xml:id="i-HJBSVExrco4a1bsicEPxB9">
              Riksdagen tillkännager för regeringen som sin mening vad som
              anförs i motionen om förbud av dekaBDE och att förbud av andra
              flamskyddsmedel ses över.
            </item>
            <item xml:id="i-6LdT5oM4EfHDh47S4ZyNhZ">
              Riksdagen tillkännager för regeringen som sin mening vad som
              anförs i motionen om ett totalförbud mot bisfenol A.
            </item>
            <item xml:id="i-HyDPP1gezEv84zUaRVyPNc">
              Riksdagen tillkännager för regeringen som sin mening vad som
              anförs i motionen om ett förbud mot alla farliga ämnen och allergiframkallande
              ämnen i barns leksaker. 1
            </item>
            <item xml:id="i-CxDdbHS47ttfnBafsBQkLp">
              Riksdagen tillkännager för regeringen som sin mening vad som
              anförs i motionen om att se över möjligheten att införa krav på
              tredjepartstestning av alla leksaker som sätts ut på marknaden.
              1
            </item>
            <item xml:id="i-Wa6Wp6XsQ6UXfJFDyq4HXV">
              Riksdagen tillkännager för regeringen som sin mening vad som
              anförs i motionen om att undersöka möjligheten att inrätta ett
              grönt kemikalieinstitut.
            </item>
            <item xml:id="i-X2bGd5cz1P4jFL1dgr7RVw">
              Riksdagen tillkännager för regeringen som sin mening vad som
              anförs i motionen om ökad forskning om hälsoeffekterna av kemikalier
              hos män respektive kvinnor.
            </item>
            <item xml:id="i-PMmqV9YcaatFoFxBWu6KCZ">
              Riksdagen tillkännager för regeringen som sin mening vad som
              anförs i motionen om inrättandet av en mellanstatlig kemikaliepanel.
            </item>
            <item xml:id="i-QTq51HWtqg9RRN1iQ4dmzC">
              Riksdagen tillkännager för regeringen som sin mening vad som
              anförs i motionen om nanoteknologi.
            </item>
            <item xml:id="i-HkqkfWTFRNrkvkihs8spje">
              Riksdagen tillkännager för regeringen som sin mening vad som
              anförs i motionen om att styra den offentliga upphandlingen till
              att minska användningen av riskabla kemikalier. 2
            </item>
          </list>
          <p xml:id="i-JEpc8a1bMwTMScq1Df57Fz">
            1 Yrkandena 5 och 6 hänvisade till CU.
          </p>
          <p xml:id="i-S74GKWkhRep617GAYD8pDM">
            2 Yrkande 11 hänvisat till FiU.
          </p>
        </div>
        <div type="motContent">
          <head type="h1" xml:id="i-WCWF2cwiP1zdBnHX1Gv9bP">
            3 Motivering
          </head>
          <p xml:id="i-AR8bAKbrS643YeC9xVgQtD">
            I dag omger vi oss av kemikalier. De finns i våra kläder, i vår
            mat, i våra hus, i möbler och i barnens leksaker. De finns i jorden,
            luften och vattnet, och vi vet inte vad närvaron av dessa kemikalier
            kommer att ge för konsekvenser för vår hälsa, våra ekosystem och
            våra framtida livsmöjligheter.
          </p>
          <p xml:id="i-Fw64ukrCx2LiX6xE12nriX">
            I dag är osäkerheten om många kemikaliers risker stor. Vi vet
            inte hur många och vilka kemikalier som släpps ut runt om i världen.
            Mindre än 5 procent av de drygt 100 000 kemikalier som finns på
            den europeiska marknaden idag har testats i någon större utsträckning.
          </p>
          <head type="h1" xml:id="i-Sx3UdyG1wYKKvZYiZdedWN">
            4 Reach
          </head>
          <p xml:id="i-2UH3JExspYoLWg2VVvNtWM">
            Reach står för Registration, Evaluation, Authorization of Chemicals
            och är EU:s kemikalielagstiftning som trädde i kraft den 1 juni
            2007. Förordningen är mycket omfattande och innehåller 40 olika
            EG-författningar på kemikalieområdet. I och med införandet av
            Reach justerades den svenska kemikalielagstiftningen för att på
            så sätt undvika dubbelregleringar eller bestämmelser som skulle
            kunna strida mot Reach.
          </p>
          <p xml:id="i-PwsXpZsnhQRUrC1cbLarWJ">
            Vi anser att vissa förändringar behöver göras inom Reach för
            att förbättra hanteringen av kemikalier inom EU. Bland annat måste
            principen om att farliga kemikalier ska ersättas med mindre farliga
            alternativ skärpas i Reach. Även försiktighetsprincipen måste
            stärkas och fler förslag lämnas till kandidatlistan. Vi vill att
            fler så kallade lågvolymämnen och nanopartiklar bör omfattas av
            Reach. Slutligen behöver ett RoHs3-direktiv för textil införas.
            Vad som ovan anförs om förändringar av Reach bör riksdagen som
            sin mening ge regeringen till känna.
          </p>
          <head type="h1" xml:id="i-NocugLbnbfqzHp8tdEyh5p">
            5 Farliga ämnen i vår närhet
          </head>
          <p xml:id="i-2mWyCPaZbSK5AbTcDi3Npx">
            Ett farligt ämne är ett kemiskt ämne som har egenskaper som misstänks
            ge skador på hälsa eller miljö. Ämnen som kännetecknas som farliga
            ämnen är cancerframkallande, fosterskadande, arvsanlagspåverkande
            eller hormonstörande. Hit hör även ämnen som är bioackumulerande
            (ämnen vars upptagningshastighet är många gånger högre än utsöndringshastigheten)
            samt långlivade ämnen (ämnen som tar lång tid på sig att brytas
            ned, detta beror inte enbart på ämnets kemiska struktur utan även
            på miljön där ämnet finns).
          </p>
          <head type="h2" xml:id="i-RyQqr8Y9v59qHq8ktQs2Pn">
            5.1 Livsmedel
          </head>
          <p xml:id="i-C5wBBywKqqYZ51Dr7Nt1B1">
            Syntetiska ämnen är tyvärr väldigt vanligt som livsmedelstillsatser.
            En sådan vanlig tillsats är så kallade azofärger som finns i godis,
            bakverk, läsk, juice, kaviar m.m. Azofärger kan ge upphov till
            allergiska reaktioner och beteendestörningar. Vi anser att dessa
            färger bör förbjudas. Frågan bör även drivas i EU. Förbudet bör
            även på sikt utvidgas till att gälla fler tillsatser som är skadliga
            för hälsa eller miljö. Detta bör riksdagen som sin mening ge regeringen
            till känna.
          </p>
          <head type="h2" xml:id="i-NSVSpqCviiGoAw6wj3hT8a">
            5.2 Varor
          </head>
          <head type="h3" xml:id="i-NossC4XF4sQ9kJe8PDxJNe">
            5.2.1 Flamskyddsmedel
          </head>
          <p xml:id="i-AXVqiD8CdbZirG67GYchcH">
            Många varor innehåller bromerade flamskyddsmedel. Medlen används
            i bl.a. plaster, elektronisk utrustning och textilier för att
            göra produkterna mindre eldfängda. Så länge medlet är kvar i produkten
            är det bra att det är stabilt och inte bryts ned så lätt. Problemet
            uppstår då ämnet istället läcker ut i naturen. Det säger sig självt
            att ett svårnedbrytbart ämne stannar längre i miljön och därmed
            gör större skada.
          </p>
          <p xml:id="i-GsGMQjNDsJuaWWX9smShYV">
            Bromerade flamskyddsmedel är på många sätt lika miljögifterna
            PCB och DDT i sin kemiska struktur. De är organiska molekyler
            och mycket fettlösliga, vilket innebär att de lättare tas upp
            av organismer.
          </p>
          <p xml:id="i-5BzBvXptFMVVJgN4sWQv6u">
            Flamskyddsmedlet dekaBDE förbjöds i Sverige 2006, men den borgerliga
            regeringen hävde förbudet i maj 2008 trots kunskapen om ämnets
            negativa effekter. Vi vill återinföra förbudet samt se över möjligheterna
            att förbjuda användning av andra farliga bromerade flamskyddsmedel.
            Detta bör riksdagen som sin mening ge regeringen till känna.
          </p>
          <head type="h3" xml:id="i-VphpNsWojRT46z3w5Fmjuk">
            5.2.2 Bisfenol A
          </head>
          <p xml:id="i-VNW3sRD1KYSmyMdzye5Tk7">
            Bisfenol A är ett ämne som bland annat används för att göra platsprodukter
            hårdare. Det finns i kvitton, mobiltelefoner, epoxyfärger och
            limmer, kopieringspapper, matbehållare, nappflaskor, konservburkar,
            vattenflaskor, ögonlinser, tandfyllningsmaterial m.m. Vid förslitning
            eller skada släpper varan ifrån sig ämnet och vi riskerar att
            få det i oss. Ju äldre plast desto lösare sitter molekylerna.
            I kvitton sitter molekylerna löst och vi får i oss ämnet direkt
            genom huden eller om vi slickar på fingrarna eller tar i livsmedel
            som vi sedan äter. Ämnet är hormonstörande eftersom ämnet är östrogent.
            Forskning har även visat att bisfenol A kan leda till diabetes
            och hjärt- och kärlsjukdomar hos vuxna samt beteendestörningar
            hos barn.
          </p>
          <p xml:id="i-8FLscYs123gnvNGWbt2guM">
            Den borgerliga regeringen säger sig verka för ett förbud mot
            bisfenol A, vilket är bra, men tyvärr alldeles för sent. Riskerna
            med bisfenol A har varit kända sedan länge. Trots detta har regeringen
            inte agerat. Nyligen publicerade svenska studier har visat att
            koncentrationen av bisfenol A förekommer i kvitton med en koncentration
            som kan vara upp till 1 000 gånger kraftigare än i nappflaskor.
            Trots att miljöminister Carlgren talat om vikten av ett brett
            förbud mot bisfenol A skriver man i budgeten för 2011 enbart om
            ett förbud i vissa platsprodukter så som nappflaskor. Vi anser
            att ett totalförbud mot detta ämne bör införas omgående. Detta
            bör riksdagen som sin mening ge regeringen till känna.
          </p>
          <head type="h3" xml:id="i-YJt7cSWZ5AVYHxs2GGXeXL">
            5.2.3 Produkter riktade till barn
          </head>
          <p xml:id="i-6tHzezGdBH6VL7RuuvcjfU">
            År 2008 antog EU-parlamentet ett nytt leksaksdirektiv. Direktivet
            är i grunden bra, men avsnittet om kemikalier måste skärpas. Inga
            undantag bör förekomma och alla farliga kemikalier ska bort, inte
            enbart de som kommer i direkt kontakt med barnet. Vi vill därför
            införa ett förbud mot alla farliga ämnen och allergiframkallande
            doftämnen i barns leksaker och andra produkter riktade till barn.
            Detta bör riksdagen som sin mening ge regeringen till känna.
          </p>
          <p xml:id="i-Qf2pSHdHqCNXaZ6WfFq6Du">
            Företagens ansvar för de leksaker som finns på marknaden bör
            öka och möjligheten att införa ett liknande system som finns i
            USA (Consumer Product Safty Improvement Act) om krav på tredjepartstestning
            av alla leksaker som sätts ut på marknaden bör ses över. Detta
            bör riksdagen som sin mening ge regeringen till känna.
          </p>
          <head type="h2" xml:id="i-8GeYfKCU4L7qFCmJ79nRmL">
            5.3 Ökad forskning
          </head>
          <p xml:id="i-JwrL1xtCEiBZeECkrLHNkX">
            Vi vill undersöka möjligheten att inrätta ett grönt kemikalieinstitut
            som forskar på utvecklingen av kemikalier som är miljöanpassade
            på molekylnivå. Här ser vi en möjlighet för Sverige att ligga
            i framkant. Detta bör riksdagen som sin mening ge regeringen till
            känna.
          </p>
          <p xml:id="i-L7hCTB9D6XmbJ4XJUJtaqF">
            Forskning om hur påverkan av kemikalier och andra farliga ämnen
            skiljer sig mellan könen är mycket eftersatt. Redan i november
            2007 konstaterade Kemikalieinspektionen att det behövs mer forskning
            om hälsoeffekterna av kemikalier hos män respektive kvinnor. Vi
            instämmer, mer forskning inom området krävs. Detta bör riksdagen
            som sin mening ge regeringen till känna.
          </p>
          <p xml:id="i-YGRiGLryyTYpXDVjCB2Pzi">
            För att möjliggöra välgrundande beslut krävs ökat beslutsunderlag
            globalt. Vi föreslår därför inrättandet av en mellanstatlig kemikaliepanel
            i likhet med FN:s klimatpanel. Panelen ska bestå av oberoende
            forskare som kan arbeta med alla aspekter av kemikalier och deras
            betydelse och påverkan på miljö och hälsa. Detta bör riksdagen
            som sin mening ge regeringen till känna.
          </p>
          <head type="h2" xml:id="i-HRyzeKEvLWQyhsiYyUHaGH">
            5.4 Nanoteknologi
          </head>
          <p xml:id="i-GX5nBj1BgrAen9EGPawu2s">
            Nanoteknik innebär att man ändrar partikelstorlek och kan t.ex.
            användas inom elektronik och kemiska tillämpningar. Idag används
            nanoteknik för att skapa slitstarka däck, stekpannor som inte
            repas, byxor som inte blir smutsiga osv. Förändringen av partikelstorleken
            kan även påverka ett ämnes effekt på miljö och hälsa. Det är därför
            viktigt att det ställs höga säkerhetskrav inom tekniken. Vi avser
            därför att inom EU driva på för ett genomgripande regelverk där
            det tydliggörs vilka ämnen som får användas i vilka sammanhang
            och vilka krav det ska ställas när nya nanopartiklar introduceras
            på marknaden. Vi vill även se över vad som kan göras i Sverige.
            För att klara detta behöver kunskapsläget om nanopartiklars effekter
            på miljö och hälsa förbättras. Detta bör riksdagen som sin mening
            ge regeringen till känna.
          </p>
          <head type="h2" xml:id="i-Nrn4Bp9VQ9pef3XdK6SpLP">
            5.5 Offentlig upphandling
          </head>
          <p xml:id="i-P8NbwCiCqHhtXgHW2AuvvS">
            Den offentliga upphandlingen är ett utmärkt verktyg i arbetet
            mot ett mer miljövänligt samhälle och bör därför styras till att
            minska användningen av riskabla kemikalier i den offentliga verksamheten.
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-659s2yT2RXwLmWi4dFUCQ7">
              Jens Holm (V)
            </item>
            <item xml:id="i-ABC2PFQEckSwaQM3dbfVv4">
              Torbjörn Björlund (V)
            </item>
            <item xml:id="i-YWnuArG4Wwivtzok8fRtFi">
              Siv Holma (V)
            </item>
            <item xml:id="i-8Sqae9X7V9ZMgQdMQoVqV7">
              Hans Linde (V)
            </item>
            <item xml:id="i-9u8PTDbtUm44bNCHDg1GdY">
              Kent Persson (V)
            </item>
            <item xml:id="i-TeRvqGYjo3JXP2B1P9PXab">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
