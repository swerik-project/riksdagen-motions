<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00320">
  <teiHeader>
    <fileDesc>
      <titleStmt>
        <title>Kampen mot barnsexturism</title>
        <author corresp="i-KCyyRs9HnkQhss61gii5F7 i-X74MvWzSQtfREMzLLMbjc7">av Fredrik Lundh Sammeli och Hannah Bergstedt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kampen mot barnsexturism</title>
          <idno type="rdwebb">GY02Ju320</idno>
          <rs type="number">Ju320</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju320/text</ref>
          <ref type="dokument_url_html">http://data.riksdagen.se/dokument/GY02Ju320</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju320</ref>
          <ref type="doc">http://data.riksdagen.se/fil/99A19415-AAEB-400B-AFD7-2F580E38216C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GDXqkfSeJ5G7tSm5yMwPPF" type="signed"/>
        <correspContext corresp="i-GDXqkfSeJ5G7tSm5yMwPPF">
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-X74MvWzSQtfREMzLLMbjc7"/>
        </correspContext>
        <correspAction xml:id="i-UJTrNGjdUURzkeP6aTLnL3" type="numbering">
          <date when="2010-10-28"/>
        </correspAction>
        <correspAction xml:id="i-FJBRVc8FTTGznhg2WZZrFR" type="submission">
          <date when="2010-10-27"/>
        </correspAction>
        <correspAction xml:id="i-LF1g1pbE7gTq3xr6AU8rzs" type="transfer">
          <date when="2010-10-22"/>
        </correspAction>
        <correspAction xml:id="i-Rcx1qVnTs9gRRNx7r8M2c6" type="assigned"/>
        <correspContext corresp="i-Rcx1qVnTs9gRRNx7r8M2c6">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QBdVBUmHnCDzFzFcDx8JVW">
            Förslag till riksdagsbeslut
          </head>
          <list style="ol">
            <item xml:id="i-2MmW8gU2LpTAUcu622uCXJ">
              Riksdagen tillkännager för regeringen som sin mening vad som
              anförs i motionen om att arbetet mot barnsexturism bör få en högre
              prioritet hos Rikskriminalpolisen.
            </item>
            <item xml:id="i-TaTt3EMYgp6rgJxmKFLvGX">
              Riksdagen tillkännager för regeringen som sin mening vad som
              anförs i motionen om att förenklade möjligheter att anmäla misstanke
              om barnsexturism bör införas vid fler svenska beskickningar med
              stationerad polissambandsman.
            </item>
          </list>
        </div>
        <div type="motContent">
          <head xml:id="i-93H8AiuDTV72i28Y3P2bAw" type="h1">
            Motivering
          </head>
          <p xml:id="i-NPJ2aBfqrCBMSwDDqWwLQw">
            Barnsexturism är när personer reser till ett annat land och begår
            sexuella övergrepp på barn. Resenärerna kallas ofta barnsexturister
            men inkluderar affärsresenärer, utlandsstationerade trupper, biståndsarbetare
            med flera. Bland barnsexturisterna finns även svenskar. Enligt
            FN:s barnkonvention har Sverige ett ansvar att stoppa svenska
            förövare, även om brottet begås utomlands. Det är dags att ta
            det ansvaret.
          </p>
          <p xml:id="i-FTHaGKJmVrDc87P9Mewf7i">
            1995 uppmärksammades den så kallade 66-åringen stort i svenska
            medier. Mannen hade två år tidigare utnyttjat en 13-årig pojke
            på sin semester i Thailand. Rätten valde visserligen att tro på
            pojkens berättelse men gav samtidigt 66-åringen ett lägre straff
            med motiveringen att osäkerhet råder om pojken åsamkats någon
            nämnvärd skada. Vidare att mannen drabbats av betydande olägenheter
            och obehag till följd av den stora uppmärksamhet massmedia har
            ägnat fallet.
          </p>
          <p xml:id="i-D6kAzUpPcyLK117RVTJFE2">
            Endast ett fåtal svenskar har sedan dess dömts för barnsexhandel
            utomlands. En viktig orsak till att brottsligheten fortgår är
            att det saknas statliga åtgärder mot barnsexturism. Det gör att
            Sverige fått kritik från FN:s barnrättskommitté så sent som år
            2009. Barnrättskommittén övervakar hur länderna lever upp till
            FN:s barnkonvention. Kommittén anser att regeringen systematiskt
            måste samla in kunskap om övergrepp mot barn som begås utomlands,
            samt åtal och domar. Någon sådan information finns inte idag.
            Regeringen uppmanas även bedriva opinionsbildande verksamhet för
            att påverka attityder kring brottsområdet. Förövare som begått
            övergrepp mot barn utomlands måste åtalas och dömas i Sverige,
            om inte åtal sker på plats. Möjligheten att åtala i Sverige har
            funnits sedan 1960-talet men knappt utnyttjats.
          </p>
          <p xml:id="i-MazLjCWfAR1m4ZSzgdDrPc">
            Under 2008 offentliggjordes en rapport av forskarna Christian
            och Eva Diesen, Stockholms universitet. Rapporten togs fram på
            initiativ av Ecpat. Den visar att sexualbrott mot barn utomlands
            slentrianmässigt läggs ner i Sverige trots att förövaren kan dömas
            i svensk domstol. Det råder i princip straffrihet för sådana brott,
            konstaterar rapporten. Så här kan det inte fortsätta, arbetet
            mot barnsexturism måste prioriteras och det måste bli enklare
            att anmäla en misstanke om barnsexturism.
          </p>
          <p xml:id="i-ArTZiFgA7vLKVfsJPhXVgx">
            I Thailand har en anmälningshotline, för att kunna ta emot tips
            av denna typ från regionen, inrättats som ett resultat av ett
            samarbete mellan svensk polis, den svenska sambandsmannen på plats
            och ambassaden. Dylika hotlines bör inrättas i fler länder där
            svensk barnsexturism är vanligt förekommande och det finns en
            polissambandsman. Information om dessa anmälningskanaler bör också
            kommuniceras till allmänheten på bred front.
          </p>
        </div>
        <div type="motSignatures">
          <list>
            <item xml:id="i-pjePeKW3956FG1AbbTu91" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-MWADuNHSTvMc3h6FyDNaV" who="i-X74MvWzSQtfREMzLLMbjc7">
              Hannah Bergstedt (S)
            </item>
          </list>
        </div>
      </div>
    </body>
  </text>
</TEI>
