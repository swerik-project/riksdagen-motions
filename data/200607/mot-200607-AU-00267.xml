<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00267">
  <teiHeader>
    <fileDesc>
      <titleStmt>
        <title>Kvinnors löner och arbetsmarknad</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnors löner och arbetsmarknad</title>
          <idno type="rdwebb">GU02A267</idno>
          <rs type="number">A267</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A267/text</ref>
          <ref type="dokument_url_html">http://data.riksdagen.se/dokument/GU02A267</ref>
          <ref type="dokumentstatus_url_xml">http://data.riksdagen.se/dokumentstatus/GU02A267</ref>
          <ref type="doc">http://data.riksdagen.se/fil/D4A2FF17-C0C1-487F-8BC4-2E08EF051625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HCZYuMxqMtjVHitU8bEbGB" type="signed"/>
        <correspContext corresp="i-HCZYuMxqMtjVHitU8bEbGB">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-RnWtNUQCpycyMXbuRLTXcR"/>
        </correspContext>
        <correspAction xml:id="i-UUssFtVXPPYkuNLh7aeXXm" type="referral">
          <date when="2006-11-07"/>
        </correspAction>
        <correspAction xml:id="i-JrzjxYEHvhgNSE7KVwR4Zm" type="dismissal">
          <date when="2006-11-07"/>
        </correspAction>
        <correspAction xml:id="i-6snFMuUGwBVnHS3pJhfv9C" type="numbering">
          <date when="2006-11-01"/>
        </correspAction>
        <correspAction xml:id="i-VzZV6Z23iWkvXuFpFFRCMF" type="submission">
          <date when="2006-10-31"/>
        </correspAction>
        <correspAction xml:id="i-22FLGdvh9DCvXQ6EwtjugS" type="transfer">
          <date when="2006-10-30"/>
        </correspAction>
        <correspAction xml:id="i-WR7X7in4PgyBvKDt7hmCtH" type="assigned"/>
        <correspContext corresp="i-WR7X7in4PgyBvKDt7hmCtH">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ua9z5RW6NF7r8Ah2H9dhXb" type="motBody">
        <div xml:id="i-54611steGSDadMo34WhBXA" type="motProposal" subtype="förslag">
          <head xml:id="i-QhMSDT2JHVWYyUkyg43jZ2">
            Förslag till riksdagsbeslut
          </head>
          <list xml:id="i-FRxQbxzpjxqwBoxLLTP6WB" style="ol">
            <item xml:id="i-XzNMPV6PbZhrwy5R6KDXUj">
              Riksdagen tillkännager för regeringen som sin mening vad i motionen
              anförs om en lagstiftning som gör heltidsarbete till en rättighet
              och deltidsarbete till en möjlighet.
            </item>
            <item xml:id="i-5fAHngP9vEeLurQaMHTn2u">
              Riksdagen tillkännager för regeringen som sin mening vad i motionen
              anförs om att regeringen bör ta initiativ till insatser som syftar
              till att skapa reella förutsättningar för ökad efterfrågan på
              arbetskraft av underrepresenterat kön i syfte att bryta den könsuppdelade
              arbetsmarknaden.
            </item>
            <item xml:id="i-N4LxMgamk37jJfdNMCWo1o">
              Riksdagen begär att regeringen återkommer med förslag till ett
              löneutjämningssystem enligt vad i motionen anförs.
            </item>
            <item xml:id="i-W5qcSw7eGnDnUUXFD8mgHE">
              Riksdagen tillkännager för regeringen som sin mening att regeringen
              årligen bör kalla statliga, kommunala och landstingskommunala
              arbetsgivare till överläggningar kring jämställdhetsarbetet i
              enlighet med motionen.
            </item>
            <item xml:id="i-XFk7t3aDVgHiG3B63kjJtR">
              Riksdagen tillkännager för regeringen som sin mening vad i motionen
              anförs om att tillsvidareanställningar ska utgöra normen på arbetsmarknaden
              och tidsbegränsade anställningar undantag.
            </item>
            <item xml:id="i-EtjP7hKjCkZYSJv7LNTtK5">
              Riksdagen begär att regeringen återkommer med ett handlingsprogram
              och en samlad strategi för att stärka utlandsfödda kvinnors ställning
              i arbetslivet.
            </item>
          </list>
        </div>
        <div xml:id="i-P5L8LkN3cHyBDn8iPsEnwM" type="motContent">
          <head xml:id="i-D2aT1xi3rBF1KioSTiEiNL" type="h1">
            Kvinnors löner och arbetsmarknad
          </head>
          <head xml:id="i-BwWQTwcjHrzB9fHheWMygV" type="h1">
            Motivering
          </head>
          <p xml:id="i-HrnjZ7j8mYgucLaFPbBWv4">
            Samhället i Sverige idag, liksom samhällen på andra platser och
            i andra tider, struktureras och ordnas utifrån klass och kön.
            I samhället värderas och rangordnas kvinnor och män olika, och
            detta resulterar i en orättvis fördelning av status och makt mellan
            könen. Män är överordnade och kvinnor underordnade, män har stor
            makt och kvinnor liten. Överallt i vår vardag återspeglas denna
            könsmaktsordning.
          </p>
          <p xml:id="i-3aJs8trLDtyAzsdkCYV1hr">
            Den traditionella heterosexuella kärnfamiljen är fortfarande
            den underliggande normen för samhällets förväntningar på individerna.
            Inom den ramen förväntas kvinnor och män ägna sig åt olika saker.
            Kvinnor förväntas ta huvudansvar för hemarbete och omsorg av barn
            och äldre. Den här arbetsdelningen mellan könen samspelar med
            och leder till att också arbetsmarknaden är könssegregerad. Kvinnor
            och män finns till stor del på olika delar av arbetsmarknaden
            och inom olika yrken och branscher. Medan kvinnor arbetar både
            i offentlig och privat sektor, befinner sig män till största delen
            i privat sektor.
          </p>
          <p xml:id="i-16upozb3rfXsdfyYdY6mqs">
            På arbetsmarknaden avgörs kvinnors villkor dessutom av maktrelationen
            som följer av konflikten arbetekapital. Arbetsgivaren har ett
            intresse av att hålla nere löner, av att skapa flexibilitet genom
            att deltidsanställa och att anställa tidsbegränsat, att motsätta
            sig arbetstidsförkortningar och så vidare. Allt för att kortsiktigt
            maximera sin egen vinst.
          </p>
          <p xml:id="i-E5nu57va3djqw23iqfkAj7">
            Det är ett tryck som läggs på samtliga löntagare på arbetsmarknaden,
            men styrkepositionerna inom löntagarkollektivet ser olika ut.
            Den maktordning som finns på grund av kön gör att arbetsgivaren
            kan pressa kvinnor hårdare än män. Den maktordning som finns på
            grund av klass gör att arbetsgivaren pressar LO-anställda hårdare
            än Sacoanställda. Den strukturella rasismen gör att arbetsgivaren
            pressar ner villkoren för utlandsfödda och deras barn hårdare
            än inrikesfödda och deras barn.
          </p>
          <p xml:id="i-532KTJ4gdCicBp8LwqGFX6">
            Arbetsmarknadens parter har ett stort ansvar för att arbeta mot
            diskriminering, men det är ett ofrånkomligt faktum att även politiken
            måste bli bättre på att ta ett övergripande ansvar för dessa frågor.
          </p>
          <head xml:id="i-FFi99KgDCcmuVyc6NSK1RM" type="h1">
            Löneklyftan
          </head>
          <p xml:id="i-Qdrm3vcJc2mSU46bhqj7op">
            Inkomst- och löneklyftan mellan kvinnor och män är en viktig
            komponent i ojämlikheten på arbetsmarknaden. Sett till hela arbetsmarknaden
            tjänar kvinnor i genomsnitt 83 procent av mäns löner, eller omvänt,
            har cirka 20 procent lägre lön än män. Efter standardvägning när
            hänsyn har tagits till att kvinnor och män har olika ålder, utbildning,
            arbetstid, och finns på olika sektorer och tillhör olika yrkesgrupper
            minskar löneskillnaden till cirka åtta procent. För att få till
            stånd en förändring av denna orättvisa är det viktigt att utgå
            från en analys som tar in samtliga aspekter av hur löneklyftan
            uppstår och upprätthålls. Generellt för arbetsmarknaden gäller
            att kvinnor är underordnade. Det handlar om hur fördelningen mellan
            det betalda och det obetalda arbetet ser ut, om att kvinnor fortfarande
            har ansvaret för omsorgsarbetet både det betalda och det obetalda.
            Det handlar om att kvinnors arbete värderas lägre än mäns. Vänsterpartiet
            menar att det finns tre huvudförklaringar till löneklyftan mellan
            könen: arbetstid, arbetsdelning och diskriminering.
          </p>
          <head xml:id="i-8bwNHMYoptVE2vRaSoPjEv" type="h2">
            Arbetstid
          </head>
          <p xml:id="i-C1fC1RgaHm3EBKuJos9rRt">
            Sett över veckans alla dagar arbetar kvinnor och män lika många
            timmar per dag. Skillnaden är att kvinnor arbetar mer obetalt
            och män mer betalt. Män arbetar dubbelt så mycket betalt som obetalt.
            Enligt arbetskraftsundersökningen (AKU) år 2004 utfördes 125 miljoner
            timmar förvärvsarbete per vecka på marknaden av kvinnor och män
            i åldern 2064 år. Av dessa timmar svarade kvinnor för 42 procent
            och män för 58 procent. Den stora klyftan mellan mäns och kvinnors
            löner skapas mellan 18 och 34 års ålder. Det beror till stor del
            på att kvinnor i stor utsträckning förvärvsarbetar deltid. Deltidsarbete
            är både orsak till och en effekt av att kvinnor utför en större
            del av det obetalda arbetet. I alla sektorer och yrken arbetar
            kvinnor deltid i större utsträckning än män. Det omfattar både
            deltid av arbetsmarknadsskäl, dvs där arbestgivaren endast erbjuder
            deltidsanställning och deltidsanställningar där den anställde
            själv av olika anledningar valt att inte jobba heltid. Deltidsarbete
            ger en lägre månadsinkomst eftersom arbetet omfattar färre timmar,
            men även timlönen är lägre för deltidsarbetande. Vidare är det
            belagt att deltidsanställda har mindre inflytande på arbetsplatserna,
            att de får mindre kompetensutveckling och sämre möjligheter till
            befordran vilket i sin tur ytterligare försämrar löneutvecklingen.
            Förutom lägre arbetsinkomst innebär deltidsarbetet att ersättningen
            från socialförsäkringssystemen och den framtida pensionen blir
            lägre.
          </p>
          <p xml:id="i-GcCCLvu6Y5TWon57CaR2e4">
            Det är tydligt att deltidsarbetet har tydliga köns-, klass- samt
            etniska aspekter som intimt hänger samman med övergripande maktstrukturer
            på arbetsmarknaden och i samhället i stort. Det är därför av stor
            vikt att genomföra förändringar som minskar alla former av deltidsarbete
            om man vill skapa förutsättningar för ett jämställt, icke-diskriminerande
            och demokratiskt arbetsliv. Vi utvecklar resonemang och förslag
            till beslut nedan, samt i motionerna Arbetstider och Individualiserad
            föräldraförsäkring samt i motionen med anledning av regeringens
            budgetsproposition 2006/07:1. Analogt med detta föreslår vi en
            lagstiftning om stärkt rätt till arbete på heltid. Arbetsgivare
            i både privat och offentlig sektor diskriminerar kvinnor genom
            att de oftare än män hänvisas till deltidsarbete. Därför behövs
            en lagstiftning som gör att heltidsarbete blir till en rättighet
            och deltidsarbete till en möjlighet.
          </p>
          <p xml:id="i-UfVcuXuKn7N3J2DBYvs1TT">
            Detta bör riksdagen ge regeringen till känna.
          </p>
          <head xml:id="i-EFmTJP9oEt8CGpwZsRGE3B" type="h2">
            Arbetsdelning
          </head>
          <p xml:id="i-3Kyj7SCw4fv3RQLFGqrSzT">
            Genusordningen och könsarbetsdelningen sätter sina tydliga spår
            i arbetslivet. Principerna om isärhållande av könen och en manlig
            norm påverkar både den horisontella och den vertikala könsstrukturen
            på arbetsmarknaden. Kvinnor och män befinner sig till stor del
            inom olika yrken och branscher detta brukar benämnas som den könssegregerade
            arbetsmarknaden. Medan kvinnor arbetar både i offentlig och privat
            sektor befinner sig män till största delen i privat sektor. De
            yrken och branscher som domineras av män tenderar att vara högre
            avlönade än de kvinnodominerade, oavhängigt grad av ansvar, utbildning
            etc. Inom samma yrkesgrupper återfinns kvinnor i högre utsträckning
            på lägre befattningar, med lägre löner, medan män i större utsträckning
            innehar chefspositioner.
          </p>
          <p xml:id="i-65qLaPhjmrDgmLfxZTb5dD">
            Trots att könssegregeringen på arbetsmarknaden är stark har könsuppdelningen
            minskat något under nittiotalet. Det är kvinnorna som har breddat
            sina yrkesval framför allt till många mansdominerade yrken som
            kräver högre utbildning. Män har dock inte gjort större inbrytningar
            på några kvinnodominerade områden. Avgörande för att vända den
            skeva utvecklingen är att övergripande strukturella insatser görs
            för att höja lönerna och förbättra arbetsvillkor och arbetsmiljö
            i de traditionellt kvinnodominerade yrkena. Men det utesluter
            inte parallella och mer riktade strategier för att bryta könsuppdelningen.
            Det arbete som hittills bedrivits, med Skolverket, Högskoleverket
            och Arbetsmarknadsverket som viktiga aktörer, har i stor utsträckning
            handlat om att försöka påverka arbetstagarna till att göra otraditionella
            yrkesval. Vänsterpartiet menar att fokus också måste läggas på
            arbetsgivarna och deras ansvar. Det kan exempelvis handla om att
            se över den fysiska utformningen av arbetsplatser och hjälpmedel,
            att aktivt arbeta med den psykosociala arbetsmiljön och att arbeta
            mer aktivt med rekrytering och kompetensutveckling.
          </p>
          <p xml:id="i-R4NTGXpy1TRNhkkobBRhUD">
            Regeringen bör därför ta initiativ till insatser som syftar till
            att skapa reella förutsättningar för ökad efterfrågan på arbetskraft
            av underrepresenterat kön i syfte att bryta den könsuppdelade
            arbetsmarknaden.
          </p>
          <p xml:id="i-LNj5uZFaT91fASB99uCEH">
            Detta bör riksdagen som sin mening ge regeringen till känna.
          </p>
          <head xml:id="i-QPkoM62Rcz9TkUYswotVrQ" type="h2">
            Diskriminering
          </head>
          <p xml:id="i-T4juFaJKMBkrN17WDWXo1X">
            Utöver de strukturella hinder som arbetsdelningen och arbetstiden
            utgör, återfinns löneskillnader som inte kan förklaras av arbetstider,
            olika erfarenheter, utbildning, ålder och liknande faktorer. Denna
            form av diskriminering existerar både på kollektiv och individuell
            nivå. Den kollektiva formen av diskriminering brukar benämnas
            som värdediskriminering, och dess huvudfokus ligger på att kvinnodominerade
            och mansdominerade yrken värderas olika även om innehållet i arbetsuppgifterna
            är likvärdiga i form av exempelvis ansvar och krav. Arbetsvärdering
            är ett verktyg som kan användas för att förhindra denna typ av
            diskriminering. Den individuella diskrimineringen föreligger när
            två personer av olika kön hos samma arbetsgivare, med likvärdiga
            arbeten, har olika lön. Även om denna form av diskriminering inte
            är av samma omfattning som de övriga, utgör den ett sista led
            i den struktur som sanktionerar mäns överordning på arbetsmarknaden.
          </p>
          <p xml:id="i-L5KvaaZmVpTsputw7QU1WN">
            Viktiga verktyg för att bekämpa diskriminering är diskrimineringslagstiftningen
            och jämställdhetslagen. Vänsterpartiet utvecklar i andra motioner
            förslag till skärpningar av lagstiftningen.
          </p>
          <head xml:id="i-61wQchq9JH1RzFDaCCnbh2" type="h1">
            Statsbidragsfinansierat löneutjämningssystem för kommunsektorn
          </head>
          <p xml:id="i-U3xS63jwr59ZH8ga6hacma">
            Vår gemensamt finansierade offentliga sektor är en grundbult
            i möjligheten att skapa ett jämställt samhälle. Vi utvecklar detta
            i nästa kapitel. Vänsterpartiet vill stimulera lönejämlikhet i
            offentlig sektor och premiera kommuner och landsting som kan visa
            att de når resultat i arbetet med att utjämna könsrelaterade löneskillnader.
            Vänsterpartiet har därför avsatt pengar i budgetmotionen för 2007
            för att inrätta ett statsbidrag som ska skapa incitament att minska
            löneskillnaderna mellan kvinnor och män, en modell som ekonomiskt
            stimulerar offentliga arbetsgivare som aktivt arbetar för och
            har framgång i att systematiskt reducera osakliga löneskillnader
            mellan könen.
          </p>
          <p xml:id="i-4yLXRCnTj7koTabsL2Mxhw">
            Skillnaderna i löneinkomster mellan kvinnor och män beror, i
            kommunsektorn liksom i den privata sektorn, dels på lönediskriminering
            i jämställdhetslagens mening, dels på undervärdering av kvinnodominerade
            yrken. Vi menar kommuner och landsting har ett särskilt ansvar
            som arbetsgivare med demokratisk förankring att avskaffa löneskillnaderna
            mellan kvinnor och män också utöver det som är tvingande enligt
            jämställdhetslagen. Inom ramen för befintlig budget har kommunsektorn
            möjlighet att omfördela pengar så att detta mål kan nås. Ambitionsnivån
            i arbetet med att utjämna löneklyftan är dessvärre mycket varierande.
            Vänsterpartiet föreslår därför en modell med viktade statsbidrag
            som ekonomiskt stimulerar offentliga arbetsgivare som aktivt arbetar
            för och har framgång i att systematiskt reducera osakliga löneskillnader
            mellan könen.
          </p>
          <p xml:id="i-Po5CjwNGjUMvHXGLQap7Ga">
            Den kommande mandatperioden vill vi avsätta 10 miljarder i statens
            budget för detta ändamål. Vi utgår från att de totala utbetalningarna
            i systemet bör öka efter hand, varför vi har budgeterat för 2
            miljarder -07 och -08, och 3 miljarder -09 och -10. Systemet ger
            alla kommuner extra statsbidrag, men gynnar de kommuner som har
            lyckats med att minska löneskillnaderna mellan kvinnor och män.
            Fördelningen av statsbidraget skall baseras på ett jämställdhetsindex
            som omfattar hela kommunsektorn och där skillnaden i genomsnittlig
            löneinkomst för samtliga kvinnor och män mellan 20 och 64 år utgör
            grunden. Skillnaden uttrycks som en procentkvot där kommuner som
            har ett index över 100 %, dvs. där skillnaden mellan kvinnors
            och mäns löner är mindre än i kommunsektorn i sin helhet, premieras.
            De kommuner som har större löneskillnader, dvs. ett sämre index,
            får mindre bidrag. Statsbidraget gynnar kommuner med små inkomstskillnader
            mellan kvinnor och män.
          </p>
          <p xml:id="i-Bzdaktb2SXCk8uvgGLTvk5">
            Denna modell lägger fokus på kommuners och landstings ansvar
            att höja kvinnors löner i förhållande till mäns. Utbetalningarna
            ur systemet ska inte ses som en kompensation för högre lönekostnader,
            utan som ett incitament för att bedriva det omfördelningsarbete
            som är nödvändigt för att åstadkomma jämställda löner i offentlig
            sektor. Det är upp till kommunerna själva att bestämma vilka verktyg
            som används för att höja kvinnors löner och på så sätt förbättra
            jämställdhetsindexet. Oavsett om en kommun eller ett landsting
            satsar allt krut på att höja de lägsta lönerna eller att utjämna
            löneskillnader mellan kvinnliga och manliga tjänstemän, eller
            på någon annan modell, påverkas indexet positivt vilket gör att
            utbetalningen ur systemet höjs. Utvecklingen i utbetalningar från
            systemet över tid skulle synliggöra kommunernas ansträngningar
            och resultat i arbetet för att skapa jämställda löner.
          </p>
          <p xml:id="i-Ad1gHYVw7LWcLS3jnK6bov">
            Regeringen bör återkomma med förslag på hur det löneutjämningssystem
            som skisseras ovan skall utformas för att få maximal effekt.
          </p>
          <p xml:id="i-GwABerirJpFuvia8tCyK9t">
            Detta bör riksdagen som sin mening ge regeringen till känna.
          </p>
          <head xml:id="i-Y8J6awQtUoQmm6HoLSbt4e" type="h1">
            Offentlig sektor som föregångare i jämställdhetsarbetet
          </head>
          <p xml:id="i-BNyMmbYTPsQ8d92f9NGJtq">
            Välfärdssamhället vilar på en offentligt finansierad omsorgssektor.
            Ofta förenklas problematiken med den könssegregerade arbetsmarknaden
            i den offentliga debatten genom att man angriper den offentliga
            sektorn. Detta är en, i vissa fall avsiktlig, feltolkning. I utredningen
            Den könsuppdelade arbetsmarknaden (SOU 2004:43) konstaterar utredaren
            att Sverige ofta beskrivs som ett mycket, ibland till och med
            extremt, könssegregerat land i jämförelse med andra motsvarande
            länder. Av utredningen framgår att det inte finns fog för dessa
            påståenden. Skillnaderna beror helt på vad man räknar som arbete.
            Inkluderas både oavlönat och avlönat arbete är skillnaderna mellan
            länderna tämligen små. I Sverige har vi skapat lönearbete i den
            offentliga sektorn av det som i de flesta andra länder är osynliggjort
            och oavlönat arbete, och som utförs av kvinnor. I statistiken
            ger detta intrycket av att länder med en stor del hemarbetande
            kvinnor skulle vara mindre könssegregerade än länder med en låg
            andel hemarbetande, men så är självklart inte fallet. Kvinnors
            arbetskraftsdeltagande i Sverige är bland de högsta i världen.
            Detta faktum är viktigt att ha som grund när man talar om den
            könssegregerade arbetsmarknaden. En omfångsrik, gemensamt finansierad,
            offentlig sektor har varit och är alltjämt avgörande för möjligheten
            att skapa ett jämställt samhälle. Kvinnors höga andel förvärvsarbete
            i Sverige har byggt upp den välfärd och det sociala trygghetssystem
            vi har i dag, och fortfarande är det till stor del kvinnors arbete
            som bär upp offentlig sektor, som också är en grundbult för kvinnors
            möjlighet till egen försörjning. För kvinnor innebär det ett minskat
            ekonomiskt beroende av enskilda män och för ensamstående mödrar
            en möjlighet till egen försörjning kombinerat med förvärvsarbete.
          </p>
          <p xml:id="i-NgzdUmq1Grfh5UeCy8XZCn">
            Både privata och offentliga arbetsgivare har ansvar för att förhindra
            diskriminering och könsorättvisor. Eftersom välfärdssektorn ägs
            och styrs av gemensamma medel har den dock särskilda krav på sig
            att vara en föregångare i jämställdhetsarbetet. Arbetsgivarna
            i offentlig verksamhet är förtroendevalda, och det innebär att
            demokratins räckvidd där är större än i privat sektor. För att
            utjämna orättvisorna mellan kvinnor och män fordras en rad insatser.
            Det handlar om lönesättning, anställningsvillkor, kompetensutvecklig
            och så vidare. För att offentliga arbetsgivare ska kunna leva
            upp till sitt särskilda ansvar föreslår Vänsterpartiet att regeringen,
            årligen, bör kalla till överläggningar med statliga, kommunala
            och landstingskommunala arbetsgivare. Syftet är att kvalitetssäkra
            jämställdhetsarbetet så att kontinuerliga framsteg kan avläsas.
          </p>
          <p xml:id="i-5hn6gZ3u5zzYsxZCTiYhWe">
            Detta bör riksdagen som sin mening ge regeringen till känna.
          </p>
          <head xml:id="i-EUxEGqnRiXE4oDW3DBKKPy" type="h1">
            Föräldraförsäkringen
          </head>
          <p xml:id="i-FnRTKsV16Q31Uv7kbu6B1z">
            Som påpekats ovan har frågan om fördelningen mellan det betalda
            och det obetalda arbetet avgörande betydelse för att få till stånd
            ett jämställt arbetsliv. Kvinnor tar ut merparten av dagarna i
            föräldraförsäkringen; cirka 80 procent. Som en effekt av detta
            har kvinnor ett underläge vid anställningssituationer där arbetsgivare
            kalkylerar att risken för frånvaro är högre för kvinnor. Det förväntade
            huvudansvaret för hem, barn och omsorg som vilar på kvinnors axlar
            är ett högt pris som kvinnor betalar i form av ohälsa och stress,
            sämre arbetsvillkor och ett enormt ekonomiskt bortfall. Föräldraskapet
            kostar, för en tioårsperiod, 304 000 kronor för mamman och 10
            000 kronor för pappan (budgetprop. 2004/05:1 bilaga 4) Huvudförklaringen
            är att kvinnorna tar ansvaret för att familjens tidsekvation skall
            gå ihop genom att arbeta deltid. I praktiken subventioneras mäns
            lönearbete, karriärmöjligheter och högre pensioner genom kvinnors
            obetalda arbete.
          </p>
          <p xml:id="i-NMGBNyJ6gBDF5Tf5eHSCPu">
            Hur kvinnor och män skall förmås fördela ansvar för hem och barn
            lika är en av de mest centrala jämställdhetsfrågorna i vår tid.
            Dagens utformning av föräldraförsäkringen bidrar till att återskapa
            och förstärka en ordning på arbetsmarknaden som försvagar och
            lönediskriminerar kvinnor. Systemet upprätthåller dessutom en
            föråldrad föreställning om vad kvinnor respektive män har för
            ansvar i förhållande till barn. Det är en spegel av den könsmaktsstruktur
            där föräldraskapet har gjorts till ett obligatoriskt ansvar för
            kvinnor och ett frivilligt erbjudande för män. Uttaget av föräldraledigheten
            bygger inte på ett fritt och rationellt val, och det är inte någon
            neutral förhandlingsfråga mellan föräldrarna, som borgerliga företrädare
            försöker framställa det. Det är snarare normer, sammanhang, och
            olika förväntningar på kvinnor och män som styr hur föräldraledigheten
            fördelas. För att komma till rätta med dagens situation behöver
            föräldraförsäkringen reformeras så att ett jämnt uttag mellan
            föräldrarna uppnås och därmed stärker ett jämställt vårdnadsansvar.
          </p>
          <p xml:id="i-EpD956ZApzoBWD7zLNPUkG">
            Vänsterpartiet menar att en viktig och central reform för att
            förändra den orättvisa fördelningen av obetalt arbete och för
            att stärka kvinnors position på arbetsmarknaden är att införa
            en individuell föräldraförsäkring. Detta utvecklar vi i motionen
            Individualiserad föräldraförsäkring.
          </p>
          <head xml:id="i-SUgcg87G8GynTGYapCRrMu" type="h1">
            Förkortad arbetsdag
          </head>
          <p xml:id="i-42TnDVECvUxTb3v5AqDdkL">
            Vänsterpartiet har sedan årtionden drivit frågan om en förkortning
            av veckoarbetstiden med målet sex timmars arbetsdag. Trots en
            utveckling med olika avtalslösningar som innefattar arbetstidsförkortningar
            framstår en förkortning av normalarbetstiden fortfarande som den
            modell som tar sikte på jämställdhet och på förändrade förutsättningar
            för en annan fördelning av det obetalda och betalda arbetet. Den
            40-timmarsnorm som finns i arbetstidslagen är föråldrad och bygger
            på ett hemmafruideal som inte varit verkligt sedan 1950-talet.
            Arbetsgivarnas makt i kombination med könsarbetsdelningen, där
            kvinnor förväntas ta huvudansvaret för det oavlönade arbetet,
            gör att kvinnor, framför allt i LO-kollektivet, tvingas avstå
            från att arbeta heltid. De orimliga konsekvenserna av kvinnors
            deltidsarbete har vi utvecklat ovan. Vi utvecklar resonemangen
            och lägger förslag till beslut om förkortning av veckoarbetstiden
            i motionen Arbetstider.
          </p>
          <head xml:id="i-N7GrUqb4cHiB17w65VGsJx" type="h1">
            Tidsbegränsade anställningar
          </head>
          <p xml:id="i-4eehCC9gKxGK8NHJDUZM84">
            Trygghet i anställning ger också trygghet i försörjning och bättre
            möjligheter att planera framtiden. Den anställningsform som innebär
            den allra största otryggheten är den s.k. behovsanställningen.
            Arbetsgivaren ringer och erbjuder arbete när behov uppstår, kanske
            först samma morgon under den dag då man vill att den anställde
            ska arbeta. Förutom den otrygghet och ovisshet som situationen
            i sig ger upphov till har det visat sig att behovsanställningar
            i mycket liten utsträckning leder till fasta jobb. Vidare minskar
            behovsanställningarna antalet arbetade timmar för arbetstagaren
            eftersom dessa utgör ett hinder för henne att arbeta i den omfattning
            hon kan och önskar. Behovsanställningar är i särklass vanligast
            bland LO:s kvinnor, och de fackförbund där de oftast förekommer
            är Handels, Fastighets, Transport, Kommunal och Hotell- och Restaurang.
            Bland kvinnor som invandrat från utomnordiska länder är andelen
            med tillfälliga anställningar nästan 50 procent. I Arbetslivsinstitutets
            utredning Hållfast arbetsrätt för ett föränderligt arbetsliv konstateras
            att kvinnor, yngre arbetstagare och personer med utländsk bakgrund
            är överrepresenterade när det gäller tidsbegränsade anställningar,
            samt att dessa får mindre kompetensutveckling, har mindre kontroll
            över hur arbetet utförs, har sämre hälsotillstånd och upplever
            större oro för sin ekonomiska situation. Frågan om anställningsform
            har således tydliga kopplingar till etnicitet, kön och klass.
            För att nå målsättningen en jämställd och trygg arbetsmarknad
            för alla är det av största vikt att andelen visstidsanställningar
            minskar. Vänsterpartiet menar att tillsvidareanställningar ska
            utgöra normen och tidsbegränsade anställningar undantag på den
            svenska arbetsmarknaden.
          </p>
          <p xml:id="i-KmET4Ku9kun5HLxkz2nd2Z">
            Detta bör riksdagen ge regeringen till känna.
          </p>
          <head xml:id="i-EgDke825ym2Fe6EYs3CiVw" type="h1">
            Kvinnors makt och inflytande på arbetsplatserna
          </head>
          <p xml:id="i-Hckes96fa9GZLY2rxmEpGp">
            I SCB:s befolkningsundersökningar kan man se tydligt, att de
            anställda under 1970- och 80-talen upplevde större inflytande
            över olika delar av arbetslivet, till exempel arbetstempo och
            planering, och även vidgade möjligheter till kompetensutveckling.
            I början av 1990-talet inträffade ett trendbrott då många upplevde
            att de fick minskad kontroll över arbetet när det gäller arbetstider,
            arbetsplanering med mera. Denna utveckling är särskilt påtaglig
            inom kommun- och landstingssektorn. Samtidigt uppgav en kraftigt
            ökande andel i alla sektorer att kraven på jobbet var för höga.
            Det är uppenbart att 1990-talets nedskärningar i offentlig sektor
            fått stora effekter på möjligheterna att påverka arbetssituationen
            i stort, inbegripet möjligheten att själv påverka viktiga delar.
            Ökningen av otrygga anställningar har varit kraftig och haft en
            negativ påverkan på inflytandet. Det säger sig självt att människor
            inte upplever samma möjligheter att påtala missförhållanden på
            arbetsplatsen när deras arbetssituation inte är trygg eller permanent.
          </p>
          <p xml:id="i-VBmaSjnCjBgeRMpgXvQeFn">
            Det finns slående könsskillnader i mäns och kvinnors arbetsvillkor.
            Bristande inflytande på arbetet har ett nära samband med sjukdomar
            och utslitning. Arbeten som ger liten kontroll över den egna arbetssituationen
            generar stress- och belastningsskador. Höga krav utan kontroll
            skapar stress och ökar risken för hjärtsjukdomar. Kvinnodominerade
            arbetsplatser ger upphov till större ohälsa än andra.
          </p>
          <p xml:id="i-Heo8XA1ngaQ1LmUVBVdjXi">
            Regeringen föreslår i budgetsproposition 2006/07:1 stora nedskärningar
            i anslagen till arbetsmiljöarbetet inom ramen för Arbetsmiljöverket,
            samt en nedläggning av Arbetslivsintitutet. Vänsterpartiet avvisar
            dessa nedskärningar som kommer att leda till mindre kontroll och
            mindre förebyggande arbetsmiljöarbete, samt till en förskingring
            av den kompetens som finns hos Arbetslivsinstitutet när det gäller
            viktiga arbetsmiljöfrågor. Vi utvecklar våra resonemang och förslag
            om ett förstärkt arbetsmiljöarbete i motionen Minskad ohälsa i
            arbetslivet.
          </p>
          <p xml:id="i-FH9RUZq4R1GXjLvZJGyyLn">
            Att många arbetsplatser inom till exempel barnomsorg, äldreomsorg
            och sjukvården är underbemannade är en bidragande orsak till problemen.
            En viktig fråga är därför att öka inflytandet och arbetsplatsdemokratin,
            särskilt i kvinnodominerade sektorer. Offentliga verksamheter
            måste bli föredömen även när det gäller de anställdas möjlighet
            att påverka sådant som arbetstider och arbetsorganisation. Förslag
            kring detta finns i Vänsterpartiets motion Ett demokratiskt arbetsliv.
          </p>
          <head xml:id="i-DkiunxryRANw7SxgYsYw74" type="h1">
            Klass, kön och etnicitet
          </head>
          <p xml:id="i-8q32vySVbZmmrZjgx2gNqA">
            Den grupp som utsätts för flest former av diskriminering på arbetsmarknaden
            är invandrade kvinnor. Det gäller både kvinnor som kommit till
            Sverige under de senaste åren och kvinnor som varit i Sverige
            länge. Kvinnor i allmänhet, och invandrade kvinnor i synnerhet,
            fungerar som en buffert på arbetsmarknaden inte minst för att
            utföra lågavlönade och lågkvalificerade arbetsuppgifter. Under
            1960- och 70-talen var fler invandrade kvinnor än svenska kvinnor
            ute i arbetslivet och arbetade i genomsnitt mer än de svenska
            kvinnorna. Idag är förhållandet omvänt. Allt tyder på att Sveriges
            ekonomiska behov styr möjligheten att få ett arbete för invandrade
            och flyktingar. 1990-talet var katastrofalt för invandrade kvinnor
            då arbetslösheten steg generellt men drabbade olika invandrargrupper
            specifikt.
          </p>
          <p xml:id="i-Kn4YmS3dsGPFTHaKG295Eh">
            Idag har invandrade kvinnor högre sjukfrånvaro och är oftare
            förtidspensionerade än andra i befolkningen. I samhällsdebatten
            har många velat förklara dessa fakta med så kallade kulturella
            skillnader, men en färsk rapport från Arbetslivsinstitutet (2006)
            fastställer att det beror på att kvinnorna hamnar i lågbetalda
            lågstatusyrken utan möjlighet att byta jobb eller kompetensutveckla
            sig. En del har flera jobb för att få ekonomin att gå ihop. Ohälsan
            beror också på att de blir diskriminerade på arbetsmarknaden.
          </p>
          <p xml:id="i-Qz8Ke63zrsLToR4GQdFWTd">
            Vänsterpartiet menar att orättvisor som skylls på kulturella
            skillnader, och de rådande föreställningarna om invandrade kvinnor
            som offer och isolerade, som ett socialt problem och förtryckta
            av sin kultur och sin man, är ett stort problem. Dessa föreställningar
            är en del av den strukturella rasismen och ligger till grund för
            och legitimerar diskriminering. Den forskning kring invandrade
            kvinnors arbetslivssituation som tog fart på 1980-talet, framför
            allt av den nu pensionerade sociologen och forskaren Wuokko Knocke,
            har idag ytterligare utvecklats. Kunskapen om samverkan mellan
            klass, kön och etnicitet och dess konsekvenser för invandrade
            kvinnors möjligheter på arbetsmarknaden är viktig för att bryta
            föreställningar kring kultur och behöver nå ut mer i samhällsdebatten.
            Idag osynliggörs invandrade kvinnor i såväl statistiken som i
            medierna samt av politiker, fack och arbetsgivare. Arbetslivsinstitutet
            ett nationellt kunskapscentrum för arbetslivsfrågor bedriver forskning,
            utveckling och utbildning bland annat kring vad som händer i skärningspunkten
            mellan kön och etnicitet. Därför är Vänsterpartiet mycket kritiskt
            till att den borgerliga regeringen nu planerar att lägga ner institutet.
            Det behövs mer forskning och fler siffror och undersökningar som
            visar hur verkligheten ser ut. Endast så skapar vi en levande
            och mer faktabaserad samhällsdiskussion. Att lyfta fram invandrade
            kvinnor i statistiken är en förutsättning om man menar allvar
            med att bryta den strukturella diskrimineringen och skapa förutsättningar
            för lika villkor på arbetsmarknaden och i samhället. Risken är
            annars att all argumentation bygger på antaganden och att diskrimineringen
            fortsätter att osynliggöras.
          </p>
          <p xml:id="i-A2fC9p8cXBnz9dah3LPy5d">
            Kunskap, statistik och kvalitativa studier är grundläggande för
            att hitta förändringsstrategier som tar hänsyn till både kön och
            etnicitet. Den kunskap som är under utveckling borde ges större
            spridning, men också möjlighet att omsättas i konkreta åtgärder.
            Till exempel pågår på JämO arbete med att kartlägga invandrarkvinnors
            situation på den svenska arbetsmarknaden. Det behövs också strategier
            gentemot arbetsgivare som på olika sätt begränsar invandrade kvinnors
            möjlighet på arbetsmarknaden.
          </p>
          <p xml:id="i-LxDk6KYRUSefBCFJuzx2E5">
            Vänsterpartiet menar att det behövs intensifierade insatser för
            att stödja invandrade kvinnor att komma in på arbetsmarknaden.
            Regeringen bör återkomma till riksdagen med ett handlingsprogram
            och en samlad strategi för att stärka utlandsfödda kvinnors ställning
            i arbetslivet.
          </p>
          <p xml:id="i-HmmGxNv9Mx2W4jwd1N3YNY">
            Detta bör riksdagen som sin mening ge regeringen till känna.
          </p>
        </div>
        <div xml:id="i-HxBxb62PtaW6eJ22p352hr" type="motSignatures">
          <list xml:id="i-8aEDepE4owrLeMDwHsHazi">
            <item xml:id="i-HTwUteMgP4i3zU8SJZAd5Q" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-RA6ea6DJVno5tXSBLuTjqy" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-CJ13SY2cq5dEg45KRfN5XS" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-PDTWpq6HcEamKaMgph3poj" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-CW835rkPEUZRUgG4NxLsP3" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-VnzWkL62JpemXAza8ZCUTK" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-FYWrN5EcFKYuvWXiG8FHLk" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-KiEKz2c8PmVEqnpEHt7nWb" who="i-RnWtNUQCpycyMXbuRLTXcR">
              Josefin Brink (v)
            </item>
          </list>
        </div>
      </div>
    </body>
  </text>
</TEI>
