<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-02922">
  <teiHeader>
    <fileDesc>
      <titleStmt>
        <title>En human och realistisk asylpolitik</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2922 av Fredrik Malm m.fl. (L)</title>
          <idno type="rdwebb">H6022922</idno>
          <rs type="number">2922</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H6022922/text</ref>
          <ref type="dokument_url_html">http://data.riksdagen.se/dokument/H6022922</ref>
          <ref type="dokumentstatus_url_xml">http://data.riksdagen.se/dokumentstatus/H6022922</ref>
          <ref type="docx">http://data.riksdagen.se/fil/505F7777-E1E4-4D74-9E53-FADE06256B70</ref>
          <ref type="pdf">http://data.riksdagen.se/fil/2BB91C70-FDCB-407C-90D4-D6D7FE203F52</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HqmvfYMYSrKKUHWs8hzgmX" type="signed"/>
        <correspContext corresp="i-HqmvfYMYSrKKUHWs8hzgmX">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-AX7s7Lpdr9TeVts8sVVAoY">
          <date when="2018-11-30"/>
          <time when="16:18:14"/>
        </correspAction>
        <correspAction type="reviewed" xml:id="i-HNqRgwaXmrJxxWqXftTqFR">
          <date when="2018-11-30"/>
          <time when="18:40:17"/>
        </correspAction>
        <correspAction type="referred" xml:id="i-76Pa3QW9veGiMd7QWPfMPX">
          <date when="2018-12-05"/>
        </correspAction>
        <correspAction type="assigned" xml:id="i-QdRbNLo8oEGP3pJNuUchoF">
          <date when="2019-12-11"/>
          <time when="17:21:00"/>
        </correspAction>
        <correspContext corresp="i-QdRbNLo8oEGP3pJNuUchoF">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-4JY5HBLXexA4R2Mh2yGKkG"/>
        <correspContext corresp="i-4JY5HBLXexA4R2Mh2yGKkG">
          <ref type="uppgift">2018/19:UU2</ref>
          <ref type="ref_dok_id">H601UU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VCQ5R1JJ1CCPSGiFPNEWC4"/>
        <correspContext corresp="i-VCQ5R1JJ1CCPSGiFPNEWC4">
          <ref type="uppgift">2018/19:SfU4</ref>
          <ref type="ref_dok_id">H601SfU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU4</ref>
          <ref type="ref_dok_titel">Utgiftsområde 8 Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6SEg9D8jGXnF3KN4dvT3xt"/>
        <correspContext corresp="i-6SEg9D8jGXnF3KN4dvT3xt">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-B7a8PxRADGmwSR8DHgwdor"/>
        <correspContext corresp="i-B7a8PxRADGmwSR8DHgwdor">
          <ref type="uppgift">2018/19:SfU16</ref>
          <ref type="ref_dok_id">H601SfU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU16</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RnXLNebpNiudhiVbaHVigo"/>
        <correspContext corresp="i-RnXLNebpNiudhiVbaHVigo">
          <ref type="uppgift">2018/19:CU7</ref>
          <ref type="ref_dok_id">H601CU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU7</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JsmYtzSM9TgeixcQef33ca"/>
        <correspContext corresp="i-JsmYtzSM9TgeixcQef33ca">
          <ref type="uppgift">2018/19:UbU9</ref>
          <ref type="ref_dok_id">H601UbU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU9</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-XBCntUch7jQwsv55H1bf1V"/>
        <correspContext corresp="i-XBCntUch7jQwsv55H1bf1V">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NWN2nBUpH9vX4evQzEoQHo"/>
        <correspContext corresp="i-NWN2nBUpH9vX4evQzEoQHo">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2922 av Fredrik Malm m.fl. (L) En human och realistisk asylpolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-JDxwxpWRUZmDQ5hWzn2YfM">
            Förslag till riksdagsbeslut
          </head>
          <list style="ol">
            <item xml:id="i-BdJaqHqR3CddRpMKJdRwUA">
              Riksdagen ställer sig bakom det som anförs i motionen om asylrätten
              och en rättssäker och individuell asylprövning och tillkännager
              detta för regeringen.
            </item>
            <item xml:id="i-4Ups5xRATbDSLnExanmgrn">
              Riksdagen ställer sig bakom det som anförs i motionen om behovet
              av en parlamentarisk utredning om framtidens asylpolitik och tillkännager
              detta för regeringen.
            </item>
            <item xml:id="i-Y5Uoo9vRaf7xJuAonepzNr">
              Riksdagen ställer sig bakom det som anförs i motionen om att
              den tillfälliga asyllagstiftningen ska förlängas till dess en
              blocköverskridande överenskommelse är på plats, och detta tillkännager
              riksdagen för regeringen.
            </item>
            <item xml:id="i-HPqH98g5mFRAdZ6rktiTkS">
              Riksdagen ställer sig bakom det som anförs i motionen om att
              svensk migrations­politik måste ligga mer i linje med andra EU-länders
              och tillkännager detta för regeringen.
            </item>
            <item xml:id="i-Qp1V6PzyGfM9nQtaMven3y">
              Riksdagen ställer sig bakom det som anförs i motionen om behovet
              av en stärkt och harmoniserad asylpolitik på EU-nivå och tillkännager
              detta för regeringen.
            </item>
            <item xml:id="i-NE4bKa6kkm7Fn97HU5Zk4S">
              Riksdagen ställer sig bakom det som anförs i motionen om att
              barnfamiljer inte ska splittras och tillkännager detta för regeringen.
            </item>
            <item xml:id="i-LHt8A4ox8TfQNTNP5Aag9H">
              Riksdagen ställer sig bakom det som anförs i motionen om humanitära
              ventiler och tillkännager detta för regeringen.
            </item>
            <item xml:id="i-GMdXvQVk9uUJfx7NEDZ8fG">
              Riksdagen ställer sig bakom det som anförs i motionen om alltför
              korta uppehålls­tillstånd och tillkännager detta för regeringen.
            </item>
            <item xml:id="i-RDNdYojKVeJGqDuAVn5WAi">
              Riksdagen ställer sig bakom det som anförs i motionen om kvotflyktingar,
              inklusive att fler länder bör uppmuntras att samarbeta med UNHCR
              för att ta emot kvot­flyktingar, och tillkännager detta för regeringen.
            </item>
            <item xml:id="i-PvVZTKYMSN5oa25bzGXuaf">
              Riksdagen ställer sig bakom det som anförs i motionen om vikten
              av en kort asylprocess, särskilt för ensamkommande barn och unga,
              och tillkännager detta för regeringen.
            </item>
            <item xml:id="i-RnXBho7DjMyCNjFkd2QGUz">
              Riksdagen ställer sig bakom det som anförs i motionen om flexibilitet
              från skolans sida när det gäller mer av anpassade studier och
              tillkännager detta för regeringen.
            </item>
            <item xml:id="i-CvGhnyhfz5hL2RUnBoLG5j">
              Riksdagen ställer sig bakom det som anförs i motionen om ett
              väl fungerande system för åldersbedömningar och tillkännager detta
              för regeringen.
            </item>
            <item xml:id="i-Wytx6sDE9rMJ6YZcJp9cP9">
              Riksdagen ställer sig bakom det som anförs i motionen om gode
              män och kopplingen till ensamkommande unga och tillkännager detta
              för regeringen.
            </item>
            <item xml:id="i-B89H1ARhZ1KdsgNEsxBHr4">
              Riksdagen ställer sig bakom det som anförs i motionen om asylsökande
              ungdomars psykiska ohälsa och vikten av samhällets stöd och tillkännager
              detta för regeringen.
            </item>
            <item xml:id="i-73FhA8JPbnTUdrzGFyeTSj">
              Riksdagen ställer sig bakom det som anförs i motionen om uppehållstillstånd
              på grund av gymnasiestudier och tillkännager detta för regeringen.
            </item>
            <item xml:id="i-M7ifgzz3JWGYRtB9y5GZCJ">
              Riksdagen ställer sig bakom det som anförs i motionen om tryggheten
              för alla på asylboenden inklusive flickor, kvinnor, hbtq-personer
              samt religiösa minoriteter och tillkännager detta för regeringen.
            </item>
            <item xml:id="i-GqDB5Zj5zGfVE7qQzUK3wD">
              Riksdagen ställer sig bakom det som anförs i motionen om att
              bryta sysslolösheten under asyltiden och tillkännager detta för
              regeringen.
            </item>
            <item xml:id="i-Xr7Uhb6bpmaiGcNuXYK5eT">
              Riksdagen ställer sig bakom det som anförs i motionen om att
              det måste bli enklare att arbeta och praktisera under asyltiden
              och tillkännager detta för regeringen.
            </item>
            <item xml:id="i-A1TzEHDinCuFJASHvDDaXd">
              Riksdagen ställer sig bakom det som anförs i motionen om att
              reformera EBO-lagstiftningen och tillkännager detta för regeringen.
            </item>
            <item xml:id="i-VXve4jtwp1CiQ6zJcf6j98">
              Riksdagen ställer sig bakom det som anförs i motionen om boenden
              för asyl­sökande, inklusive en effektivare statlig organisation,
              och tillkännager detta för regeringen.
            </item>
            <item xml:id="i-4AfiDN4bTbjgCxF1XtWpoY">
              Riksdagen ställer sig bakom det som anförs i motionen om återvändande
              vid avslag på asylansökan och tillkännager detta för regeringen.
            </item>
            <item xml:id="i-7BkJNb29XpuKTYZcEgJ1GB">
              Riksdagen ställer sig bakom det som anförs i motionen om att
              det svenska bilaterala biståndet bör användas för att underlätta
              återvändande och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-3idrSWT8UcoHQAepbjUNXP">
            Motivering
          </head>
          <p xml:id="i-WmmKphDNgxU7u5TESzSZAa">
            Vi lever i en tid med flyktingströmmar som saknar motstycke i
            historien. Krig och konflikter måste få ett slut. Det internationella
            samfundet måste agera för att hjälpa människor i nöd. Alla EU-länder
            måste vara med och ta ansvar för att hjälpa asylsökande.
          </p>
          <p xml:id="i-LY6wG6YqodZdi3czG9aF7g">
            I tider av stora migrationsströmmar är det särskilt viktigt att
            hålla på rättssäkerheten och principerna. Den som har skyddsskäl
            ska få stanna i Sverige, medan den som får avslag måste lämna.
            Det är en ohållbar situation att ett fåtal länder, däribland Sverige,
            får ta ansvar för flyktingmottagandet när andra EU-länder blundar
            för sina skyldigheter. Sverige kan inte ta emot fler människor
            än vad vårt samhälle klarar av vad gäller jobb, bostäder, skola
            med mera.
          </p>
          <p xml:id="i-VRwnZrjoRDfTir5U74VnjV">
            Den förda migrationspolitiken under föregående mandatperiod har
            varit kluven, inhuman och rättsosäker. Familjeåterföreningar försvåras
            och viktigt arbetskraft utvisas, samtidigt som vuxna utan asylskäl
            får stanna för gymnasiestudier. Nu behövs lång­siktighet och blocköverskridande
            överenskommelser om framtidens migrationspolitik.
          </p>
          <p xml:id="i-UZe4rGWcw99foyuUr5uoVd">
            Migrationspolitiken ska bygga på både humanism och realism. Vårt
            fokus ska vara att hjälpa personer som har skyddsskäl. Att ge
            alla människor som fått en fristad i Sverige möjligheter att skapa
            en ny framtid här är en av de största uppgifterna vårt land står
            inför. Misslyckas det kommer nya generationer att hamna i utanförskap.
          </p>
          <p xml:id="i-DtWqGgTv34rj2ivL57NRGR">
            En liberal migrationspolitisk handlar också om väl fungerande
            arbetskrafts­invandring. Arbetskraftsinvandring tillför betydande
            värden till den svenska ekonomin och är viktigt för svensk kompetensförsörjning.
            I Liberalernas särskilda motion om arbetskraftsinvandring finns
            mer utvecklade resonemang och förslag.
          </p>
          <head type="h2" xml:id="i-6cH9Jr9nXMJ24HLnNKWTQj">
            En gemensam och stärkt migrationspolitik på EU-nivå
          </head>
          <head type="h1" xml:id="i-NFV2M1BW42qjuqkGmNwwJP">
            Sverige och Europa ska stå upp för en human och solidarisk asylpolitik.
          </head>
          <p xml:id="i-R6jYP7gCnguJz7LNFmDiec">
            Det behövs mer av harmonisering av EU:s asylregler och den gemensamma
            asylpolitiken måste stärkas och vara långsiktig. Alla länder måste
            ta ansvar och ta emot asylsökande. Fler lagliga vägar in i EU
            är nödvändigt. Människor ska inte behöva riskera livet på väg
            till säkerhet och bli beroende av människosmugglare som tjänar
            pengar på deras utsatthet. Det behövs också ett gemensamt system
            för gränsskydd och kustbevakning. Sverige ska spela en än mer
            aktiv roll i förhandlingar som pågår inom EU.
          </p>
          <head type="h2" xml:id="i-Dzd5PNixsVwQB7ZVUFpnEj">
            Långsiktig och rättssäker asylpolitik
          </head>
          <p xml:id="i-SxxEk9YZnhtap8kdbKx2CH">
            Vi värnar asylrätten och varje människas rätt att söka asyl.
            Vårt asylsystem ska vara rättssäkert och bygga på individuell
            prövning, det vill säga rätten att få sin sak prövad av myndighet
            och domstol. Alla får dock inte asyl och de som saknar asylskäl
            måste också lämna landet. Vårt fokus ska vara att hjälpa personer
            som har skyddsskäl.
          </p>
          <p xml:id="i-6YyXdssduDaL1AsJiy3Ltg">
            Sverige behöver en långsiktigt hållbar asylpolitik. Vi vill tillsätta
            en parlamentarisk utredning och där nå en bred överenskommelse
            om framtidens asylpolitik. En framtida asylpolitik måste också
            beakta pågående EU-förhandlingar. I väntan på gemensamma EU-regler
            ska svensk migrationslagstiftning ligga mer i linje med andra
            EU-länders och fram tills dess en blocköverskridande överenskommelse
            är på plats ska den tillfälliga asyllagstiftningen förlängas men
            i samband med förlängningen vi vill ändå driva på för en generösare
            familjeåterförening.
          </p>
          <p xml:id="i-HkeURqsL6qf6fNddgShbxc">
            De offentligfinansiella effekterna av att förlänga den tillfälliga
            lagen men med generösare familjeåterförening redovisas i Liberalernas
            budgetalternativ för 2019, varför formella yrkanden inte läggs
            här.
          </p>
          <head type="h2" xml:id="i-5sEUyqspGWWsUC2XvXvVxL">
            Barnfamiljer ska inte splittras
          </head>
          <p xml:id="i-PBAqNouKqbkqPc1NvPmmXP">
            Krig och konflikter splittrar familjer. En human asylpolitik
            värnar möjligheten för familjer att återförenas. Dessvärre har
            familjeåterförening försvårats under föregående mandatperiod vilket
            Liberalerna kritiserade redan vid riksdagsbehandlingen av den
            tillfälliga lagen om uppehållstillstånd i juni 2016.
          </p>
          <p xml:id="i-DFNg53P9dLfvAVF5NZ1CQt">
            Liberalerna kritiserade också när riksdagen tog bort bestämmelserna
            om uppehålls­tillstånd på grund av synnerligen eller särskilt
            ömmande omständigheter. Därmed stängdes tyvärr en viktig ventil
            för utsatta grupper som kvinnor, barn, äldre och hbtq-personer.
            Inom ramen för de pågående EU-förhandlingarna om ett gemensamt
            asylpaket måste Sverige därför driva på för att varje medlemsstat
            också ska ha utrymme för humanitära klausuler utöver det EU-gemensamma
            regelverket.
          </p>
          <p xml:id="i-BdUcsHdXmoctEU16zPzKSz">
            Även de korta tillfälliga uppehållstillstånden på 13 månader
            för gruppen alternativt skyddsbehövande, som framförallt omfattar
            syrier, har vi kritiserat eftersom de leder till en rad problem
            för både individ och samhälle.
          </p>
          <head type="h2" xml:id="i-L7UPdKA8X4NutYe4Uo4fKR">
            Fler kvotflyktingar
          </head>
          <p xml:id="i-Kdc7iKDqWGjnc79NY3SbcP">
            Tack vare Liberalerna tar Sverige numera emot 5 000 kvotflyktingar
            per år. Kvotflyktingar är en grupp som FN:s flyktingorgan UNHCR
            utpekat som särskilt skyddsbehövande. Att öka antalet kvotflyktingar
            innebär att fler får möjlighet till lagliga vägar till EU och
            därmed färre farliga resor över Medelhavet vilket minskar flykting­smugglares
            lukrativa affärer. Till exempel har kvinnor inte samma möjligheter
            som män att ta sig till Europa för att söka asyl. Ett utökat kvotflytingsystem
            ökar möjligheterna för fler utsatta flyktinggrupper som kvinnor
            och barn att få ett liv i frihet.
          </p>
          <p xml:id="i-HuDzQZsFrodRcis9T3KEPM">
            Sverige bör i sina internationella kontakter uppmana fler länder
            att samarbeta med UNHCR för att ta emot kvotflyktingar.
          </p>
          <head type="h2" xml:id="i-Vt8rvzrcKnWkXiCnkFDv6r">
            Korta väntan för individen
          </head>
          <p xml:id="i-GuRjDUb54zHdWpcCGxWVtY">
            Att i ovisshet vänta på besked om man får stanna här eller inte
            är ansträngande för individen. Långa väntetider är också kostsamt
            för samhället. Asylprocessen ska vara rättssäker och effektiv.
            Det är av stor vikt att Migrationsverket har både kompetens och
            resurser som gör att varje enskild individ får en rättssäker prövning.
            Höga krav måste ställas på de ombud som företräder asylsökande.
          </p>
          <p xml:id="i-QBBM3W4GBhRbvK3bGQxE5B">
            Den förda politiken under föregående mandatperiod har tyvärr
            bidragit till den långa väntan genom bristfällig och komplicerad
            lagstiftning. Det handlar till exempel om att de som får tillfälliga
            uppehållstillstånd i 13 månader återkommande måste förlänga sina
            tillstånd vilket leder till mer arbete för Migrationsverket. Vidare
            har överklaganden avseende statusbedömningar ökat eftersom den
            tillfälliga lagen ger dem som får status som flyktingar rätt till
            familjeåterförening vilket gruppen alternativt skyddsbehövande
            saknar. Rådande lagstiftning om uppehållstillstånd för gymnasiestudier
            är både rörig och komplicerad, vilket bland annat Lagrådet med
            all tydlighet visat på.
          </p>
          <p xml:id="i-9GH61gBVswdaYzoT5fpnq6">
            Migrationsverket har konstaterat att lagändringarna medfört komplexitet
            till ärendehanteringen vilket bidrar till lägre produktivitet.
            I klartext betyder det att den tidigare rödgröna regeringen inte
            bidragit till att korta handläggningstiderna utan i stället gjort
            dem längre. Det har lappats och lagats men reglerna har blivit
            allt krångligare och otydligare och rättsosäkerheten har växt,
            liksom handläggningstiderna.
          </p>
          <head type="h2" xml:id="i-4Vgwzn69uH3Hu1wk6KEPMk">
            Ensamkommande barn och unga
          </head>
          <p xml:id="i-T1ddnonsz7Vk9ZNu4rsN9F">
            Många ensamkommande barn och unga befinner sig ofta i en svår
            situation då de befinner sig i ett främmande land med en oviss
            framtid och långt från sina familjer. Det är särskilt viktigt
            att asylprocessen är så kort som möjligt för dessa barn och unga.
            Dessvärre gäller ofta det motsatta.
          </p>
          <p xml:id="i-7ZekA3EJkFeCeA6o6XVC6Z">
            Barn ska behandlas som barn och de ska få det stöd och hjälp
            de behöver. Vårt asylsystem ska vara rättssäkert och effektivt
            inklusive ett väl fungerande system för åldersbedömningar, inklusive
            medicinska åldersbedömningar, av unga. Det är viktigt att arbetet
            med medicinska åldersbedömningar följs noga och att ansvariga
            myndigheter använder metoder som är vetenskapligt förankrade.
          </p>
          <p xml:id="i-PZiottKvQm4WzrjDfm1fgq">
            Unga asylsökande ska uppmuntras att gå i skolan. Asyltiden i
            Sverige bör användas som förberedelsetid oavsett var i världen
            den unge kommer att ha sin framtid. Därför bör det till exempel
            finnas flexibilitet från skolans sida när det gäller mer av anpassade
            studier för att fokusera på ämnen som den unge har användning
            för även utanför Sverige.
          </p>
          <p xml:id="i-5v4U4AsxUTTHG2atudYMiJ">
            Civilsamhället, inklusive studieförbunden, kan spela en viktig
            roll när det gäller att bidra till verksamheter som ger de unga
            färdigheter för livet.
          </p>
          <p xml:id="i-S6E4tvTZfcYD8zE58yZTCB">
            Den som är över 18 år har inte längre rätt till god man vilket
            kan innebära svårigheter för en ung asylsökande. Den som varit
            förordnad som god man för en person under en övergångstid bör
            kunna fungera som den unges kontaktperson även för den vars ålder
            efter åldersbedömning bedöms vara mellan 18 och 21 år. Det ska
            i så fall gälla tills beslutet vunnit laga kraft och om den unge
            så önskar.
          </p>
          <p xml:id="i-AVJXJwNhqZYRuavgnx9a6A">
            Därutöver finns det anledning att se över systemet med gode män
            och kopplingen till ensamkommande unga. En god man har en juridisk
            funktion i frånvaro av en vårdnadshavare men den unge har ofta
            ett behov av en kontaktperson som är mer av en länk in i samhället.
          </p>
          <p xml:id="i-4U7HXY6kgy8o1ygHCBpuqv">
            Ensamkommande barn och unga måste få stöd i att hantera sin situation.
            Här spelar skolan, socialtjänst, barn- och ungdomsmottagningar,
            sjukvården och organisationer en stor roll. Det är centralt att
            kommunernas kunskap och förutsättningar att hantera asylsökande
            ungdomars psykiska ohälsa stärks inom socialtjänsten och att samverkan
            mellan kommunen och sjukvårdshuvudmännen i frågor som gäller psykisk
            ohälsa bland asylsökande ungdomar förbättras.
          </p>
          <p xml:id="i-NcdbPSptYz4QkSPbAuESLE">
            Många gånger knyts starka band mellan de unga och personer som
            befinner sig i deras närhet. Ett avslagsbesked drabbar därför
            fler än den enskilde individen. Olika personalgrupper och andra
            som arbetar med ensamkommande unga måste stärkas i sin professionella
            roll genom till exempel utbildning och handledning. Det handlar
            om att vara ett stöd för den unge här och nu oavsett var den unges
            framtid kommer att vara.
          </p>
          <p xml:id="i-PqfDXDgtFzfHez2oB4Z3nW">
            Liberalerna har kritiserat den lagstiftning som nu ger cirka
            9 000 vuxna utan asylskäl möjligheten att få stanna i Sverige
            om de planerar att gå på gymnasiet (2017/18:4178). Lagen är rättsosäker
            och orättvis. En särskild grupp som saknar skyddsskäl och har
            fått avslag – ofta i flera instanser – väljs ut framför andra
            och ges en ny möjlighet till uppehållstillstånd. Vi värnar asylrätten
            med individuell prövning där varje människas skyddsbehov står
            i centrum, inte gymnasiestudier eller långa hand­läggningstider.
            Många remissinstanser var också djupt kritiska till lagen. Lagrådets
            kritik sammanfattades i formuleringen att ”gränsen har nåtts för
            vad som är acceptabelt i fråga om hur lagstiftning kan utformas”.
            Att två av migrationsdomstolarna sedan inte ansåg sig kunna tillämpa
            lagen visar på dess stora brister som inneburit ännu längre väntan.
          </p>
          <p xml:id="i-SJdXLnzVBgKMsivtV32QXD">
            Lagstiftningen innebär också påfrestningar för skolans personal.
            De riskerar att hamna i mycket svåra etiska dilemman eftersom
            de ofrånkomligen involveras i beslut om uppehållstillstånd. Det
            finns en uppenbar risk att lärare och rektorer måste fatta beslut
            som blir avgörande för om en person får stanna i landet, och kan
            också utsättas för tryck utifrån för att undvika avvisning. Det
            är inte rimligt att ett sådant ansvar läggs på skolpersonal.
          </p>
          <p xml:id="i-2xW2ie6sKWTwTRpZgLLeBo">
            Vidare läggs ett stort ansvar på kommunerna. Det råder stora
            oklarheter runt om i Sveriges kommuner hur alla dessa unga ska
            kunna ordna eget boende i bostadsbristens Sverige. Vidare är det
            många gånger oklart hur de ska kunna försörja sig på studiemedel
            som knappt handlar om 2 000 kronor i månaden. Notan kommer att
            hamna hos kommunerna som behöver ordna boenden liksom täcka upp
            med försörjningsstöd för att undvika att fler hamnar på gatan
            och i utsatthet.
          </p>
          <p xml:id="i-BLpF6yTBzUSL3wnmyc46gv">
            Den som fått uppehållstillstånd för gymnasiestudier ska kunna
            stanna om man efter avslutade studier kommer i arbete och egen
            försörjning. För det första är det många som inte kommer att klara
            av sina studier. För det andra finns en uppenbar risk att personer
            i desperat jakt på jobb kommer att utnyttjas på svensk arbetsmarknad
            på grund av en uppenbar beroendeställning till en eventuell arbetsgivare.
            För många kommer det i praktiken handla om en uppskjuten utvisning.
            Vi ser stora risker med att fler unga går under jorden med växande
            parallellsamhällen som följd.
          </p>
          <head type="h2" xml:id="i-MXaKaWAf5BaZeUNWF6QH65">
            Trygghet för alla på asylboenden och en meningsfull väntan
          </head>
          <p xml:id="i-W8ncuYivATbbRiPnjLbtft">
            Tryggheten på boenden för asylsökanden måste förbättras avsevärt,
            oavsett vem som ansvarar för driften av boendet. På allt för många
            håll råder otrygghet för bland annat för flickor, kvinnor, hbt-personer
            och religiösa minoriteter. Människor som flytt krig och förföljelse
            ska inte förföljas och trakasseras på svenska asylboenden. När
            det gäller hbtq-personer och deras asylprocess hänvisas till Liberalernas
            motion som hanterar hbtq-personers rättigheter.
          </p>
          <p xml:id="i-WhgCzabiURG1yLhXLtWS3W">
            Svenskundervisning och obligatorisk samhällsinformation ska ges
            redan under asyltiden och deltagandet ska kopplas till erhållen
            dagpenning. Kunskaper i svenska och om det svenska samhället liksom
            centrala frågor för vårt demokratiska, sekulära och jämställda
            samhälle måste belysas och är avgörande att ha vetskap om för
            att kunna bygga sin framtid i Sverige. Tillgången till digitala
            verktyg för språkinlärning och samhällsinformation under asyltiden
            måste möjliggöras. Det måste också bli enklare att arbeta och
            praktisera under asyltiden. Varje asylsökande vars identitet är
            styrkt bör per automatik få ett så kallat samordningsnummer för
            att det ska vara möjligt att praktisera och jobba.
          </p>
          <p xml:id="i-9anthw71MY9yViuDF6MLqX">
            Sysslolösheten under asyltiden måste motverkas. Asylsökande ska
            ses som aktiva individer som ska involveras i asylmottagandet.
            För att bryta det destruktiva omhänder­tagandet och passiviteten
            ska huvudregeln på anläggningsboenden vara att de asyl­sökande
            själva sköter städning, matlagning och liknande.
          </p>
          <p xml:id="i-R7H76hZWALPdnbzuC16xp">
            De offentligfinansiella effekterna av svenskundervisning och
            samhällsinformation under asyltiden redovisas i Liberalernas budgetalternativ
            för 2019, varför formella yrkanden inte läggs här.
          </p>
          <head type="h2" xml:id="i-M4VPFf24KtJ9oGsC7Uvn9H">
            Boenden
          </head>
          <p xml:id="i-3uENibB5cq6L2CTNL7cPfU">
            EBO-lagstiftningen har på många håll bidragit till trångboddhet
            och utanförskap i utsatta bostadsområden. EBO-systemet ska inte
            avskaffas eftersom människor ska kunna bosätta sig var man vill.
            Samtidigt är det tydligt att nuvarande system bidragit till många
            problem och att EBO måste reformeras. Liberalerna anser att det
            i vissa kommuner/kommundelar där läget är så ansträngt bör antalet
            personer boende i EBO begränsas men ibland behövs också ett EBO-stopp.
            Migrationsverket ska informera asylsökande om vilka kommuner och
            kommundelar där det råder ett begränsat EBO-mottagande. En person
            som med hänvisning till EBO anmäler sig som boende i dessa kommuner
            måste först få ett godkännande av Migrationsverket efter samråd
            med kommunen. Den som går emot Migrationsverkets beslut och bosätter
            sig i en kommun med EBO-begränsning får indragen dagersättning.
            Vi noterar också att mottagande­utredningen (SOU 2018:22) bland
            annat föreslagit social prövning av eget boende (EBO) i vissa
            kommuner.
          </p>
          <p xml:id="i-GEE17Li1sjNq5h2YtwgNPh">
            Ett högt asylmottagande kräver också snabba och kreativa boendelösningar,
            till exempel inventering av alla bostadsmöjligheter och modulboenden.
            Det behövs en effektivare statlig organisation och fler långsiktiga
            anläggningsboenden till rimligt pris. Vi noterar de förslag som
            Mottagandeutredningen (SOU 2018:22) lagt som måste analyseras
            närmare. Lägenheter ska prioriteras för dem som har erhållit uppehålls­tillstånd,
            särskilt barnfamiljer.
          </p>
          <head type="h2" xml:id="i-J19H1BYcatfjUfpBaWbB3Z">
            Återvändande
          </head>
          <p xml:id="i-5mNLhkJHheGcS9w4pBEap7">
            Vårt fokus ska vara på dem som har asylskäl. Antalet som återvänder
            till sitt hemland efter att ha fått avslag på sin asylansökan
            behöver öka. Migrationsverket ska göra sitt yttersta för att övertyga
            den enskilde om frivilligt återvändande. Återvändande­samordnare
            på plats i hemländerna kan spela en viktig roll för att underlätta
            återvän­dandet. Sverige ska tillsammans med EU ställa krav på
            återvändandeländer att ta emot dem som fått avslag på sina ansökningar.
            Liberalerna anser att svenskt bilateralt bistånd bör ses över
            för att kunna kan användas för att underlätta återvändande. Samarbetet
            med internationella aktörer som International Organization for
            Migration (IOM) behöver utvecklas för att underlätta för dem som
            nekats asyl att åka hem.
          </p>
        </div>
        <div type="motSignatures">
          <list>
            <item xml:id="i-3NDg9XxAtofBdT9NoY9Wmq">
              Fredrik Malm (L)
            </item>
            <item xml:id="i-XKce3NAedTfmscKJ887uBo">
              Christer Nylander (L)
            </item>
            <item xml:id="i-EznjvAM59BqPZCA4Tc2bed">
              Tina Acketoft (L)
            </item>
            <item xml:id="i-UHhGFPeXzC3B1BiTqTqu81">
              Mats Persson (L)
            </item>
            <item xml:id="i-Cat8SXyfWYfjbDrFA456tX">
              Lina Nordquist (L)
            </item>
            <item xml:id="i-CJdgdCEdUzrc8wBxZ5ZXGR">
              Allan Widman (L)
            </item>
          </list>
        </div>
      </div>
    </body>
  </text>
</TEI>
