<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-NU-00157">
  <teiHeader>
    <fileDesc>
      <titleStmt>
        <title>Mineralpolitik för en stark gruvnäring</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:157 av Eric Palmqvist m.fl. (SD)</title>
          <idno type="rdwebb">H602157</idno>
          <rs type="number">157</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H602157/text</ref>
          <ref type="dokument_url_html">http://data.riksdagen.se/dokument/H602157</ref>
          <ref type="dokumentstatus_url_xml">http://data.riksdagen.se/dokumentstatus/H602157</ref>
          <ref type="docx">http://data.riksdagen.se/fil/8F4E87AC-8089-4D08-A1FA-01EC3C0D1E02</ref>
          <ref type="pdf">http://data.riksdagen.se/fil/E21E8A2E-EE5C-45CC-98EC-A5C6D16B49DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HXU3RCakes21jUPrnAnoCt" type="signed"/>
        <correspContext corresp="i-HXU3RCakes21jUPrnAnoCt">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-6ctAkhAPfFh9tSqsjtgLqV" type="submitted">
          <date when="2018-10-23"/>
          <time when="14:57:15"/>
        </correspAction>
        <correspAction xml:id="i-6c5jeDmxoE9c8YCTpBp3f7" type="reviewed">
          <date when="2018-10-23"/>
          <time when="15:31:05"/>
        </correspAction>
        <correspAction xml:id="i-TMUm6WQJsndo7E2sCV697P" type="referred">
          <date when="2018-12-05"/>
        </correspAction>
        <correspAction xml:id="i-NaDsChn6hNR6VUik1RerQ8" type="assigned">
          <date when="2019-05-09"/>
          <time when="16:45:44"/>
        </correspAction>
        <correspContext corresp="i-NaDsChn6hNR6VUik1RerQ8">
          <ref type="assignedTo">Näringsutskottet</ref>
        </correspContext>
        <correspAction xml:id="i-NMpbnHmqMbRR1e6hLSMkBt" type="behandlas_i"/>
        <correspContext corresp="i-NMpbnHmqMbRR1e6hLSMkBt">
          <ref type="uppgift">2018/19:NU9</ref>
          <ref type="ref_dok_id">H601NU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU9</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DdXzZzS3kj58qQCRpwyAcU" type="behandlas_i"/>
        <correspContext corresp="i-DdXzZzS3kj58qQCRpwyAcU">
          <ref type="uppgift">2018/19:NU4</ref>
          <ref type="ref_dok_id">H601NU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XvkwMvkRo8jruCDAiF7hLn" type="behandlas_i"/>
        <correspContext corresp="i-XvkwMvkRo8jruCDAiF7hLn">
          <ref type="uppgift">2018/19:UbU12</ref>
          <ref type="ref_dok_id">H601UbU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU12</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7v2QdnLs2i2Bd7pnDFxPj7" type="behandlas_i"/>
        <correspContext corresp="i-7v2QdnLs2i2Bd7pnDFxPj7">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AWy6hVmm95ZfCZniSHqXj5" type="behandlas_i"/>
        <correspContext corresp="i-AWy6hVmm95ZfCZniSHqXj5">
          <ref type="uppgift">2018/19:NU11</ref>
          <ref type="ref_dok_id">H601NU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU11</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ER2bj1YHAPwu2jmgZWVHHA" type="motHeader">
        <div xml:id="i-Lbx1E2YWLDijNDzKWa8toa" type="motTitle">
          Motion till riksdagen 2018/19:157 av Eric Palmqvist m.fl. (SD)
          Mineralpolitik för en stark gruvnäring
        </div>
      </div>
      <div xml:id="i-S6mmkd6ULVN5fhNt2EkTR" type="motBody">
        <div xml:id="i-VepuJmE2wYTSTGML4dfwxE" type="motProposal" subtype="förslag">
          <head xml:id="i-QVPcAKRp8eNf51rvuttpu1">
            Förslag till riksdagsbeslut
          </head>
          <list xml:id="i-DshVz1i2zwd3eczybK7EHk" style="ol">
            <item xml:id="i-Si7EPBL5WjZjXTALDGndvp">
              Riksdagen ställer sig bakom det som anförs i motionen om att
              stärka infrastrukturen kopplat till gruvnäringen och tillkännager
              detta för regeringen.
            </item>
            <item xml:id="i-EszJ8fnKzNxj4tpPAgfEJd">
              Riksdagen ställer sig bakom det som anförs i motionen om att
              satsa på utbildning kopplad till gruvnäringens behov och tillkännager
              detta för regeringen.
            </item>
            <item xml:id="i-DrShohsa4GLkYYUzgzxLYE">
              Riksdagen ställer sig bakom det som anförs i motionen om LKAB
              och prospektering och tillkännager detta för regeringen.
            </item>
            <item xml:id="i-6TKv8ZfJ8a7vVfKxPi821M">
              Riksdagen ställer sig bakom det som anförs i motionen om behovet
              av en översyn av tillståndsprocessen och införandet av en one
              stop shop för densamma och tillkännager detta för regeringen.
            </item>
            <item xml:id="i-6FT95xMVgWdTiikWgmYyr5">
              Riksdagen ställer sig bakom det som anförs i motionen om att
              stärka resurserna till geovetenskaplig grundforskning och tillämpad
              forskning och tillkännager detta för regeringen.
            </item>
            <item xml:id="i-EWVjsCsPHEMgBZxcXXatxt">
              Riksdagen ställer sig bakom det som anförs i motionen om att
              reformera mineralersättningen och tillkännager detta för regeringen.
            </item>
            <item xml:id="i-KjvmZDcqEVg8CZuWCpUbqZ">
              Riksdagen ställer sig bakom det som anförs i motionen om att
              reformera lagstiftningen över bolagens ansvar för sanering och
              efterbehandling av mark i samband med avslutad gruvverksamhet
              och tillkännager detta för regeringen.
            </item>
            <item xml:id="i-E2ZQW5AvYXT65MvgHnfyBg">
              Riksdagen ställer sig bakom det som anförs i motionen om att
              det återigen ska vara möjligt att ge tillstånd enligt miljöbalken
              till gruvdrift för att utvinna uran, vidare att det ska vara möjligt
              att ge tillstånd till brytning, provbrytning, bearbetning och
              fysikalisk eller kemisk anrikning av uran för att använda uranets
              fissila egenskaper och tillkännager detta för regeringen.
            </item>
          </list>
        </div>
        <div xml:id="i-S261PrDq1myDcF6bSKTdLn" type="motContent">
          <head xml:id="i-UWeLnDcr3vXKCW718f3csJ" type="h1">
            Motivering
          </head>
          <p xml:id="i-5uC5ew36LoVkrR42tu6DrP">
            Den svenska gruvnäringen har långa anor, exempelvis stod Falu
            koppargruva under medeltiden för två tredjedelar av Europas samlade
            kopparproduktion. Idag innebär högre efterfrågan från tillväxtländer
            tillsammans med en strävan inom EU att bli mer självförsörjande
            vad gäller olika malmer och mineraler en långsiktig trend mot
            högre priser. Sverigedemokraterna är positiva till gruvnäringen
            och vill stimulera och bidra till dess tillväxt på flera sätt.
          </p>
          <head xml:id="i-7c3z7gXuGEQk41G6iLF3Zw" type="h2">
            Infrastruktur för gruvnäring
          </head>
          <p xml:id="i-EQjckYDqQkWN6iYgmfZ5MW">
            En av grundförutsättningarna för Sveriges tunga industri, dit
            gruvindustrin hör, är en fungerande infrastruktur då produktionen
            av många av våra råvaror och produkter ligger långt ifrån marknaderna.
            Vad malmbrytning beträffar ligger verksamheten dessutom oftast
            i norra Sveriges inland, långt ifrån kontinenten. Våra transportsystem
            är därför helt centrala för att Sverige ska kunna vara med och
            konkurrera på världsmarknaden. Gruvindustrin är i starkt behov
            av väl fungerande vägtransporter för att behovet av exempelvis
            maskindelar, bränsle, förbrukningsmateriel och kompetensförsörjning
            skall kunna säkerställas. Även om malmtransporter på vissa håll
            till viss del sker med lastbil, medför malmens vikt och volym
            att järnväg och fartygstransport utgör de primära transportslagen
            för att kunna transportera de volymer som krävs för att nå lönsamhet
            i produktionen. Järnvägen i Sverige av idag är dock bristfällig
            i såväl omfattning som standard vad gäller att tillmötesgå gruvindustrins
            behov. I samband med framtida infrastrukturplanering är det därför
            viktigt att särskilt betona behoven hos den tunga industrin.
          </p>
          <head xml:id="i-6gwmBJRSJVRq1k11skRYq5" type="h2">
            Utbildning
          </head>
          <p xml:id="i-TgK7NdhJxTbQEear6J9kxB">
            Det behövs satsningar på utbildningar kopplade till gruvnäringen.
            Behov finns för såväl längre civilingenjörsutbildningar som KY-
            och APL-utbildningar till exempelvis bergarbetare eller maskinoperatörer.
            Vi anser därför att man bör stärka utbildningssatsningarna för
            att möta näringens behov där syftet är att öka antalet utbildningsplatser
            med inriktning mot gruv- och mineralverksamhet. Där så är möjligt
            bör sådan utbildning också förläggas nära de orter där gruvnäringen
            bedrivs för att dels motverka ytterligare urbanisering och dels
            skapa fler arbetstillfällen på dessa orter i Sveriges glesbygd.
            Vi menar att detta är fullt möjligt om man nyttjar de tekniska
            möjligheter som finns tillgängliga för exempelvis distansutbildning.
          </p>
          <head xml:id="i-NtMNsgPb5QabypfHJLtCi7" type="h2">
            LKAB
          </head>
          <p xml:id="i-FA9wfTg3Kwnt3CBwykADjh">
            Sverige måste driva en mer aktiv gruvpolitik. Vi menar att det
            finns ett gemensamt intresse mellan staten och gruvnäringen där
            vi vill stimulera samt bidra till gruvnäringens tillväxt. En del
            i en mer aktiv gruvpolitik är enligt vår mening att det statligt
            ägda LKAB får ändrade ägardirektiv. Riksdagen bör därför tillkännage
            för regeringen att LKAB:s ägardirektiv ska reformeras med ett
            tydligare fokus på prospektering.
          </p>
          <head xml:id="i-K2hF4q6chf1hSS8mFzdesN" type="h2">
            Innovationskritiska metaller
          </head>
          <p xml:id="i-3stCFqREWuEAHyVPjENtiS">
            Vi är positiva till att SGU kartlägger förekomsten av innovationskritiska
            mineraler som exempelvis kobolt och litium i berggrunden, inte
            minst i Bergslagen. Dessa och andra mineraler krävs för att tillverka
            mobiltelefoner, elbilsbatterier och komponenter inom sol- och
            vindkraft. Hitintills har inte de stora svenska gruvbolagen, Boliden,
            LKAB och Lundin Mining, varit särskilt intresserade av prospektering
            av dessa mineraler. Istället är det de juniora bolagen som utför
            prospekteringar.
          </p>
          <head xml:id="i-RMFGHcNwm2V5k5tEq8DSSh" type="h2">
            Tillståndsprocessen – one stop shop
          </head>
          <p xml:id="i-5hPtSwtu7rXq6gzGix894t">
            De juniora bolagen är mer beroende av riskkapital och känsliga
            för osäkerheter fram till gruvdriftstart än de större bolagen
            som har en annan uthållighet genom sitt kassaflöde från befintliga
            gruvor i drift. Enligt rapporten ”Hur kan staten främja investeringar
            i utvinning av innovationskritiska metaller och mineral” från
            Tillväxtanalys framhålls att juniora bolag helst ser ett tidigt
            avslag i tillståndsprocessen för en potentiell gruva, så att kapitalet
            kan arbeta vidare någon annanstans. En del bolag menar också att
            tillståndsprocessen är godtycklig och att det inte går att förutse
            eller påverka resultatet oavsett hur mycket underlag de tar fram.
            Det här riskerar i förlängningen att urholka Sveriges attraktivitet
            på den globala gruvmarknaden. Därför föreslår vi att regeringen
            inför en så kallad one stop shop, vilket innebär att en myndighet
            får i uppdrag att koordinera tillståndsprocessen och är den enda
            parten som ställer frågor till tillståndssökande gruvbolag. Vidare
            föreslår vi att regeringen får i uppdrag att se över tillståndsprocessen
            för nya gruvor och återkommer till riksdagen med förslag på förbättringar
            för densamma.
          </p>
          <head xml:id="i-9m7WyaHj5EJGvqY844PDoF" type="h2">
            Geovetenskaplig forskning
          </head>
          <p xml:id="i-ALqSQTs8cXmCYefm1iMa6C">
            För att främja gruvnäringen anser vi att staten över tid bör
            avsätta mer resurser för riktad geovetenskaplig grundforskning
            och tillämpad forskning.
          </p>
          <head xml:id="i-MSRwjhgVEqHa1eRKnL3zec" type="h2">
            Mineralersättning
          </head>
          <p xml:id="i-U5YLkQWYBEwFSs2ha3S2mH">
            Sverige har rikliga förekomster av mineraler och vi betraktar
            i grunden detta som svenska folkets tillgångar. Förutom att gruvnäringen
            kan generera arbetstillfällen ser vi det också som rimligt att
            värdet av tillgångarna ska komma medborgarna till del. Av denna
            anledning vill vi reformera mineralersättningen.
          </p>
          <p xml:id="i-VkDCF9evqRNFMWZqFjL5kM">
            Den nuvarande mineralersättningen konstruerades i en tid då den
            utländska konkurrensen inte var lika stark som idag. Den är heller
            inte kompatibel med synen på att politiken ska spela en aktiv
            roll inom gruvnäringen. Om staten inte har någon direkt ersättning
            för det värde som bryts ur en gruva går det heller inte att vänta
            sig att staten ska vara villig att ställa upp med finansiering
            av exempelvis järnvägar och annan infrastruktur.
          </p>
          <p xml:id="i-ATkuEk4V57cRT61XqkCtQX">
            Vi menar att det finns ett ömsesidigt intresse mellan stat och
            gruvnäring vad gäller en reformering av mineralersättningen syftandes
            till att möjliggöra en mer aktiv gruvpolitik. Vår syn är att utmaningen
            inte ligger i att fördela värdet av det vi bryter utan i att tillsammans
            få det att växa. Mineralersättningen ska spegla det ömsesidiga
            förhållande som finns mellan det offentliga och gruvnäringen.
          </p>
          <p xml:id="i-WGGSkn5WvcRFoBL3gk8sF">
            Mineralersättningen ska reformeras och tas ut med totalt 5 procent,
            att jämföra med dagens 2 promille. Markägarens andel kvarstår
            på dagens nivå medan resterande del tillfaller staten i sin helhet.
            På så vis garanterar vi att det offentliga får en avkastning på
            sina investeringar i exempelvis infrastruktur.
          </p>
          <head xml:id="i-UsMY8pcm69CcAPYXLouGt" type="h2">
            Sanering och efterbehandling
          </head>
          <p xml:id="i-VWBSTz8mMQteLPoMWmeTDD">
            Industriverksamhet i allmänhet och gruvindustri i synnerhet medför
            ingrepp i naturen. Sådana ingrepp orsakade av mineralutvinning
            ska efterbehandlas till en god miljöstandard när gruvbrytningen
            har upphört, vilket bl.a. kan medföra kostsamma marksaneringsinsatser.
            En variant som vi förordar är att bearbetningskoncessionen villkoras
            med att koncessionsinnehavaren löpande avsätter medel som ska
            kunna täcka de sanerings- och återställningskostnader som bedöms
            återstå då verksamheten är avslutad.
          </p>
          <head xml:id="i-FHEdtEG39ux27cR3Qi7jov" type="h2">
            Uran
          </head>
          <p xml:id="i-RsPwQ2WGjj1XibhBbzRvLK">
            Det nyligen införda förbudet mot uranbrytning riskerar att ge
            en negativ bild av Sverige som gruvnation. Det skapar även en
            politisk osäkerhet för de företag som redan är etablerade här
            samt äventyrar potentiella etableringar, vilket Sverige inte är
            betjänt av på något sätt.
          </p>
          <p xml:id="i-BYbdA6rNAk23EMbfS9jwAN">
            Uran är mycket vanligt förekommande tillsammans med sällsynta
            och innovations­kritiska jordartsmetaller, så pass vanligt att
            uran ofta används som ledmetall för att hitta dessa. Innovationskritiska
            metaller används bland annat vid batteritillverkning, så kallade
            batterimetaller. Förbudet mot utvinning av uran försvårar allvarligt
            möjligheterna att prospektera och utvinna sådana metaller.
          </p>
          <p xml:id="i-HN2BmMgzXG2yihyZNgMm8A">
            Då den föregående riksdagsmajoriteten inte närmare motiverade
            sitt beslut att förbjuda uranbrytning är det uppenbart att starka
            ideologiska motiv låg till grund. Den rimliga positionen för ett
            kärnkraftsland är den som lagstiftningen tidigare byggde på, att
            under kontrollerade former tillåta prospektering och brytning
            av uran. Vi menar därför att riksdagen ska ge regeringen i uppdrag
            att återkomma med förslag där det återigen ska vara möjligt att
            ge tillstånd enligt miljöbalken till gruvdrift för att utvinna
            uran. Vidare att det ska vara möjligt att ge tillstånd till brytning,
            provbrytning, bearbetning och fysikalisk eller kemisk anrikning
            av uran för att använda uranets fissila egenskaper.
          </p>
        </div>
        <div xml:id="i-TJzyFLScurXVqMuVijqkjR" type="signatureBlock">
          <list xml:id="i-TABrMuBC6HzhYHKGAQjegB">
            <item xml:id="i-YWPHCkCP3gW91ZtDdcSfHE" who="i-Y6pV2kmHmseFnW9xv9t8yX" type="signature">
              Eric Palmqvist (SD)
            </item>
            <item xml:id="i-5zRDr9gVjoNBoa7iYXHNbD" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-NLe7B3z5N494qpLDoVUCz9" who="i-PtgVSQS6zzFSG7jQDufZYA" type="signature">
              Tobias Andersson (SD)
            </item>
            <item xml:id="i-M46P63dxyoPWLprkzYtxyZ" who="i-Cbfe9kLftFCPyoPQ2gDG1P" type="signature">
              Charlotte Quensel (SD)
            </item>
            <item xml:id="i-LPP2C9ivCmdLbCpF6ZBm3W" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
