<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0797/mot_199900_MJ_0797-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ797 pnr: v204
          </p>
          <p>
            Motion till riksdagen 1999/2000:MJ797
          </p>
          <p>
            av Peter Pedersen (v)
          </p>
          <p>
            Laserpennor
          </p>
          <p>
            Laserpennor har funnits i många år. På senare tid har de sjunkit
            i pris och därför blivit mer tillgängliga och efterfrågade. Laserpennan
            var tänkt som ett hjälpredskap till lärare, föreläsare m.fl.,
            som med hjälp av laserpennans lilla, röda prick kunde markera
            och peka på delar av en text, en bild o.d., på till exempel en
            filmduk, overheadbild m.m. Tyvärr använder många barn och ungdomar
            dessa laserpennor som en leksak. I skolan och på fritiden pekar/siktar
            man på olika föremål som när siktet är rätt inställt får den karakteristiska
            lilla pricken på sig. Principen är densamma som när laserstråle
            används vid skytte (t.ex. jakt). Det finns speciella lasersikten
            som ger hög precision. Om en levande människa ser en sådan prick
            på sitt bröst är det omöjligt att avgöra om strålen kommer från
            en till synes ofarlig laserpenna eller om någon faktiskt "har
            dig på kornet". Det är förstås en mycket obehaglig upplevelse
            att utsättas för detta. Undertecknad har i sommar sett laserpennor
            användas på detta sätt vid ett flertal tillfällen. På offentliga
            uppträdanden med dans och musik så dök det plötsligt upp små röda
            prickar på både publiken och de uppträdande på både det ena och
            andra stället. Det är Statens strålskyddsinstitut som handhar
            ärenden rörande laserpennor och därmed institutets föreskrifter
            om laser (SSI FS 1993:1) med stöd av strålskyddsförordningen.
            Någon åldersgräns finns inte enligt dessa föreskrifter. Enligt
            Strålskyddsinstitutet är laserpennorna harmlösa. För att skada
            t.ex. synen på något sätt måste ögat belysas under en lång tid.
            Det förekommer dock uppgifter om att det har inträffat direkta
            olycksfall där barn har träffats i ögat av laserpennans stråle
            med skador på synen som följd. Det är därför helt nödvändigt att
            se över regelverket avseende laserpennor. Det måste till en åldersgräns,
            lämpligen 18 år, för att få köpa en laserpenna. Det behövs också
            information om hur laserpennan skall användas och vilka skaderisker
            som finns om den används på ett felaktigt sätt.
          </p>
          <pb facs="riksdagen-motions-pdf/data/199900/mot_199900_MJ_0797/mot_199900_MJ_0797-0002.pdf"/>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen hos
            regeringen begär en snar översyn av regelverket, t.ex. Statens
            strålskyddsinstituts föreskrifter om lasrar samt strålskyddsförordningen,
            rörande försäljning och användande av laserpennor, 2. att riksdagen
            som sin mening ger regeringen till känna vad i motionen anförts
            om att överväga ett förbud för omyndiga att köpa eller använda
            laserpennor.
          </p>
          <p>
            Stockholm den 28 september 1999
          </p>
          <p>
            Peter Pedersen (v)
          </p>
          <p>
            Mot. 1999/2000 MJI797
          </p>
        </div>
      </div>
    </body>
  </text>
</TEI>
