<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00406">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__406/mot_1957__ak__406-001.pdf"/>
      <fw xml:id="i-KmKhgYY36svrpckBsQxG83">
        6 Motioner i Andra kammaren, nr 406 år 1957
      </fw>
      <div xml:id="i-ToerVCickacv2bpGMVVQT1" type="motHeader">
        <div xml:id="i-TU1nAyz9KroQ8XycX9JVmy" type="motTitle"/>
        <div xml:id="i-86quDydf6Wvod1nkskFf11" type="motSubmissionInfo"/>
      </div>
      <div xml:id="i-Dm57ARpMsQLvg59DyRXgyJ" type="motBody">
        <div xml:id="i-2bogfhJhu987DzFD2mE1xw">
          <p xml:id="i-FSJhskCmQHW38bkD8Qb5LS">
            Nr 406
          </p>
          <p xml:id="i-3nbZ2ZMxzjC9AeLGfta8iP">
            Av herr Cassel m. fl., i anledning av Kungl. Maj:ts pro- position
            nr 12 med förslag till lag om ändrad lydelse av 1 $ lagen den
            26 juli 1947 (nr 529) om allmänna barnbidrag.
          </p>
          <p xml:id="i-NrnNHydijko6W5gu51KgcG">
            Ett av de väsentliga problemen inom samhällsekonomien måste vara
            att sörja för att de familjer som tagit på sig den stora uppgiften
            att fostra och vårda det uppväxande släktet inte för den skull
            pressas ner till en levnadsstandard som i förhållande till andra
            människors blir orimligt låg. Det kan inte förnekas att den fortgående
            inflationen ökar pressen på barnfamiljerna och att vad man velat
            göra för dem genom bidrag av olika slag fått ett allt mindre värde.
            Det är därför fullt naturligt att man nu från olika håll velat
            räcka barnfamiljerna en hand och velat verka för större bidrag
            åt dem i olika former. Enighet torde råda om att ett stär- kande
            av barnfamiljernas ekonomi är högst angeläget. Det måste emellertid
            å andra sidan stå klart att en lösning av barn- familjernas problem
            inte står att finna i en ökad statlig bidragsgivning, i all synnerhet
            inte om utvecklingen fortsätter i inflationistisk riktning. Vad
            barnfamiljerna i främsta rummet behöver är ökade arbetsinkomster,
            inte bara nominellt ökade utan reellt. En ökning av realinkomsten
            fordrar emellertid ovillkorligen att produktionen i samhället
            stiger. Det är där- för just ur de sämst ställda familjernas synpunkter
            oroande när man måste konstatera att produktionsstegringen håller
            på att upphöra och att vi riskerar att glida in i en stagnerande
            ekonomi. En av de mest på- tagliga orsakerna till denna stagnation
            anser vi ligga däri, att man genom en för hög statlig utgiftsnivå
            och därmed en för hög beskattning håller arbetsvilja och sparande
            samt lust till risktagande och nyföretagande till- baka. För att
            få en snabbare produktionsutveckling till stånd är det ofrån-
            komligt att skattetrycket bringas ned. Men då krävs också, att
            man håller tillbaka anspråk på nya utgifter och försöker i möjligaste
            mån pressa ner redan existerande. Sedan skatten bringats ned och
            sedan man lyckats få produktionskurvan att på nytt stiga mer brant,
            kan man räkna med att snart nog få betydligt ökade samlade resurser.
            Därmed uppkommer möjligheter till en reell standardhöjning, en
            inkomsthöjning som inte ätes upp av inflationen. Detta ger barnfamiljerna
            långt mer än ett föga värde- beständigt statligt bidrag. Emellertid
            kvarstår problemet att nå en rättvis relation i skattetrycket
          </p>
          <pb facs="riksdagen-motions-pdf/data/1957/mot_1957__ak__406/mot_1957__ak__406-002.pdf"/>
          <fw xml:id="i-NFvwmcLP5PDHWP3pSshDNa">
            Motioner i Andra kammaren, nr 406 år 1957 7
          </fw>
          <p xml:id="i-Fe35Q3p1v55zqLF9hjGTHe">
            mellan barnfamiljer och icke-barnfamiljer. För närvarande torde
            Sverige vara det enda land i världen där man vid beskattningen
            inte tar hänsyn till om familjen har försörjningsplikt för barn
            eller inte. Dock är det ju uppenbart att skatteförmågan i alla
            inkomstlägen relativt sett är mindre om det finns barn i familjen
            och att den blir allt mindre ju fler barnen är. Lika väl som föräldrarna
            erhåller ortsavdrag för att den inkomst som motsvarar existensminimum
            för dem själva skall undantagas från be- skattningen, lika väl
            borde de få ortsavdrag för varje barn. Vi ser det därför som en
            angelägen åtgärd att barnavdragen återinföres i vår be- skattning.
            Så snart de ekonomiska förutsättningarna för en sådan reform föreligger,
            kommer vi att yrka på en sådan. Då vi alltså å ena sidan anser
            oss böra inrikta våra ansträngningar på att få till stånd en väsentlig
            produktionsökning och räknar en allmän skattesänkning såsom en
            ofrånkomlig förutsättning härför samt å andra sidan finner ett
            barnavdragssystem ägnat att på ett riktigt och rättvist sätt differentiera
            skattebördan efter skatteförmågan, anser vi oss inte kunna godtaga
            det förslag om en ökning av barnbidragen som Kungl. Maj:t föreslagit.
            Vi vill emellertid framhålla, att den skattesänkning vi förordat
            och för vars genomförande det är nödvändigt att avstå från barn-
            bidragshöjningen har sin tyngdpunkt förlagd till familjerna. Enbart
            för barnfamiljerna skulle sänkningen totalt sett uppgå till i
            det närmaste samma belopp som skulle tillföras dem vid en höjning
            av barnbidragen i enlighet med det nu aktuella förslaget. Det
            kan visserligen genmälas, att fördelningen mellan olika barnfamiljer
            inte blir densamma i de båda fallen, men fördelen av en sänkt
            skattenivå skulle å andra sidan bestå för famil- jen även efter
            det att barnbidrag upphört. Under åberopande av det anförda hemställer
            vi, att riksdagen måtte avslå Kungl. Maj:ts förslag i propo- sition
            nr 12 om en höjning av barnbidragen.
          </p>
          <p xml:id="i-55PCvmDZh4hHAx4VGNTcQu" type="date">
            Stockholm den 26 januari 1957 Leif Cassel
          </p>
          <p xml:id="i-8jpHnzJXzK1sotwSzBJ9FZ">
            Martin Skoglund Elis Håstad Einar Hex ggblom T. G. v. Seth Ernst
            V. Staxäng Carl Östlund
          </p>
        </div>
      </div>
    </body>
  </text>
</TEI>
