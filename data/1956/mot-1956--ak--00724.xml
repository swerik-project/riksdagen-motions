<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__724/mot_1956__ak__724-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 724 år 1956
          </p>
          <p>
            Nr 724
          </p>
          <p>
            Av fröken Löwenhielm m. fl., i anledning av Kungl. Maj:ts propo-
            sition, nr 123, angående skolväsendets ordnande på real- skolestadiet
            under övergångstiden före enhetsskolans ge- nomförande m. m.
          </p>
          <p>
            Med anledning av Kungl. Maj:ts proposition 123 får vi framhålla,
            att man kan från den högre skolans synpunkt icke finna några pedagogiska
            skäl för en övergång till den treåriga realskolan och femåriga
            flickskolan. En elev, som nu går i den femåriga realskolan, har
            mycket större chanser att få en lugn studiegång med hyggligt studieresultat
            i förhållande till sin begåvning. Den treåriga realskolan kommer
            att medföra många flera indi- viduella misslyckanden, om man icke
            skall göra gallringen mycket stark vid inträdet — och detta i
            sin tur motverkar hela syftet med reformen. Ung- domarna kommer
            att under större delen av puberteten undervisas i denna treåriga
            realskola. De är då som mest svårfostrade och oerhört känsliga
            för personliga motgångar. En motgång i de åren kan ofta sätta
            spår för hela livet. Om man ändå i dagens läge måste försöka den
            väg till breddning av real- skolan, som den treåriga realskolan
            ger, beror detta på att försummelser mot det högre skolväsendet
            under gångna år ej gett detta bättre möjlighet att ta emot de
            stora barnkullarna, som nu söker sig dit. Om reformen genomföres
            måste man hela tiden hålla det målet i sikte, att de högre skolorna
            skall breddas. Studietiden får icke förlängas genom att flertalet
            av eleverna söker sig över till 4-årig skola. Då har syftet med
            re- formen förfuskats. Och om en mycket stor del av eleverna ej
            når fram till de kunskaper, som fordras i vanlig realexamen, utan
            i stället nöjer sig med » särskild realexamen&gt;, har reformen även
            då förfuskats. Utvecklingen måste mycket noga följas. Man måste
            se till att inte endast flera elever tas in i realskolorna och
            flickskolorna utan också att flera elever kommer ut i rätt tid
            och med tillräckliga kunskaper för att bl. a. fortsätta på gymnasier
            av olika slag och i andra skolor, som bygger vidare på realexamens
            kunskaper. Denna för både elever och lärare mycket svåra skolform
            måste bli före- mål för en generös behandling från statsmakternas
            sida, så att en tilldel- ning av extratimmar för förstärkning
            av undervisningen blir möjlig, om det visar sig behövligt, t.
            ex. genom uppdelning av klass. Man får icke misslyckas i att ge
            eleverna en god undervisning. Ett misslyckande kan
          </p>
          <pb facs="riksdagen-motions-pdf/data/1956/mot_1956__ak__724/mot_1956__ak__724-002.pdf"/>
          <p>
            Motioner i Andra kammaren, nr 724 år 1956 7
          </p>
          <p>
            rättas till för nya elever, men ej för dem som redan lämnat skolan.
            Det kan icke vara tillåtet att experimentera med barn och ungdomar,
            om man ej samtidigt har möjlighet att rätta till misslyckanden.
            Som departementschefen anför på sid. 135 i propositionen, kommer
            varje misshushållning med lektionstiden i den nya realskolan att
            göra sig märk- bar på helt annat sätt än i den gamla. Nu har man
            kunnat låta under- visningen avbrytas av allmänbildande föredrag
            med främmande föreläsare, skolfilm, skolradio, studiebesök m.
            m. Sådant måste nödvändigtvis i en treårig skola ransoneras mycket
            starkt. En sak, som icke kan kallas miss- hushållning med lektionstid
            men väl med undervisningstid, är den tid som en ämneslärare, som
            är klassföreståndare, måste ta till andra uppgifter än undervisning.
            Stora tidsförluster göres för undervisningen på detta sätt, särskilt
            i början av ett läsår. Viss extra tilldelning av timmar för sådana
            uppgifter bör kunna ges. För att undervisningstiden i realskolan
            och flickskolan skall kunna ut- nyttjas på bästa sätt, måste vissa
            förstärkningsanordningar ske i folkskolan. Dessa bör utom engelska
            och matematik även omfatta modersmål, framför allt svensk grammatik.
            I klass 1? skall eleverna omedelbart börja med att läsa tyska
            och måste då ha grammatiska kunskaper och vara väl förtrogna med
            terminologien. Detta har hittills inlärts i klasserna 15 och 23
            vid under- visningen i modersmål och engelska. Förstärkningsanordningarna
            i matematik bör omfatta både klass 5 och 6 i folkskolan. Kunskaperna
            i matematik och framför allt i geometri i real- skolan har sedan
            länge visat tendens att sjunka. Detta torde bero på många faktorer,
            som delvis är svåra att fastställa. De sämre kunskaperna föror-
            sakar onödiga svårigheter för eleverna både i realskolan och på
            gymnasie- stadiet. Skulle kunskaperna än ytterligare försämras
            blir följderna svåra att bemästra. När inom folkskolan uppdelning
            göres av klass för förstärkningsanord- ningar av ovan nämnt slag,
            skall folkskolan ha skyldighet att samråda med föräldrarna och
            underrätta dem om att deras barn placeras i den grupp av elever,
            som erhåller förstärkt undervisning för att komma in i högre skola,
            eller att de placeras i en annan grupp. Föräldrarna bör ha rättighet
            att få sina synpunkter beaktade. Konsulenter anställda hos skolöverstyrelsen
            och rekryterade bland ak- tiva lärare, bör regionsvis anställas
            icke endast i engelska utan även i mate- matik, i det senare ämnet
            för att samordna undervisningen i folkskolan och realskolan. Den
            treåriga realskolans elever torde i betygshänseende få svårt att
            hävda sig mot den 4-åriga skolans. I konkurrensen om gymnasieplatserna
            kommer troligen — om ej motåtgärder vidtages åtskilliga elever
            och föräldrar att föredra 4-årig skola för att säkra betygspoängen
            för
          </p>
          <pb facs="riksdagen-motions-pdf/data/1956/mot_1956__ak__724/mot_1956__ak__724-003.pdf"/>
          <p>
            8 Motioner i Andra kammaren, nr 724 år 1956
          </p>
          <p>
            inträde i gymnasium. Man bör överväga om elever, som utan försening
            ge- nomgått folkskolan och den 3-åriga realskolan skall få — under
            förutsätt- ning att samma betygsnormer hålles i olika skolor —
            räkna tilläggspoäng på sina betyg för att kunna hävda sig i konkurrensen
            vid ansökan till gym- nasium m. fl. läroanstalter. Det är möjligt,
            att man måste överväga att något minska antalet idrotts- dagar
            i realskola och flickskola. Nu uttages 10 å 12 dagar. Detta kan
            even- tuellt ändras till 8 å 12. En utredning bör göras, varvid
            rektorer, skolläkare och gymnastiklärare bör få yttra sig. Under
            hänvisning till vad ovan sagts hemställer vi, att riksdagen måtte
            besluta, att förstärkningsanordningar får vidtagas i den treåriga
            realskolan och femåriga flickskolan utöver vad som nu är tillåtet
            i nuvarande skolformer genom uppdelning av klass och att detta
            får ske, där skolöverstyrelsen finner detta lämpligt, att vissa
            timmar, förslagsvis 1/2 veckotimme för varje klassavdelning, tilldelas
            skolorna för att disponeras av klassföreståndarna, att förstärkningsanordningarna
            i folkskolan skall om- fatta icke bara engelska utan även modersmålet
            samt mate- matik både i klass 5 och 6, att konsulenter hos skolöverstyrelsen
            rekryterade bland aktiva lärare får anställas regionsvis även
            för undervis- ningen i matematik, samt att riksdagen måtte i övrigt
            besluta i enlighet med i motionen anförda synpunkter.
          </p>
          <p>
            Stockholm den 6 april 1956
          </p>
          <p>
            Brita Löwenhielm Nils Nestrup Ingrid Andrén
          </p>
        </div>
      </div>
    </body>
  </text>
</TEI>
