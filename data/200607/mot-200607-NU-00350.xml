<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00350">
  <teiHeader>
    <fileDesc>
      <titleStmt>
        <title>Villkor för storföretag</title>
        <author corresp="i-EFJ93MgPh6dJrzDB1Tt657">av Yvonne Andersson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för storföretag</title>
          <idno type="rdwebb">GU02N350</idno>
          <rs type="number">N350</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N350/text</ref>
          <ref type="dokument_url_html">http://data.riksdagen.se/dokument/GU02N350</ref>
          <ref type="dokumentstatus_url_xml">http://data.riksdagen.se/dokumentstatus/GU02N350</ref>
          <ref type="doc">http://data.riksdagen.se/fil/A7B5048E-FA8D-434C-9874-095C83A3B86E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LNZeJr8WQ5kREeH8yHvkGT" type="signed"/>
        <correspContext corresp="i-LNZeJr8WQ5kREeH8yHvkGT">
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction type="referral" xml:id="i-CxxA8jggqHZhvKrs8a66dN">
          <date when="2006-11-07"/>
        </correspAction>
        <correspAction type="dismissal" xml:id="i-VHeMyiRM1hCptv4fLeufYN">
          <date when="2006-11-07"/>
        </correspAction>
        <correspAction type="numbering" xml:id="i-RVzbWQgBDJGUDvcrvvT87S">
          <date when="2006-11-02"/>
        </correspAction>
        <correspAction type="submission" xml:id="i-K8Ljyu1VZU2TodCRmsDihN">
          <date when="2006-10-31"/>
        </correspAction>
        <correspAction type="transfer" xml:id="i-9ujECK5TZbQtvErEMp9ihE">
          <date when="2006-10-31"/>
        </correspAction>
        <correspAction type="assigned" xml:id="i-8KLJRmUdgx3zAkvodVEWuC"/>
        <correspContext corresp="i-8KLJRmUdgx3zAkvodVEWuC">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-45gsjGUF7yd82DL4PVVPRm">
            Förslag till riksdagsbeslut
          </head>
          <p xml:id="i-375Z95a9VhRYVEqRCQdh42">
            Riksdagen tillkännager för regeringen som sin mening vad i motionen
            anförs om betydelsen av ett gott företagsklimat så att företagen
            stannar kvar i Sverige.
          </p>
        </div>
        <div type="motContent">
          <head type="h1" xml:id="i-22Ji9K5kE5fPzbvAN6bqqT">
            Villkor för storföretag
          </head>
          <head type="h1" xml:id="i-EGrdqNXa8EXTt6LKMEn2ur">
            Motivering
          </head>
          <p xml:id="i-AP3dfM537tepKbZTGmzY98">
            Gynnsamma villkor för små och medelstora företag är viktigt.
            Men inte mindre viktiga är de betingelser under vilka storföretagen
            lever och verkar. Utan storföretag i landet försvinner också de
            flesta mindre företag. Vanligtvis är de mindre företagen underleverantörer
            till de större. Vårt land är oerhört sårbart inför förflyttningar
            av företag. Under de senaste 30 åren har inga nya storföretag
            startats och stannat kvar i landet. I stället är trenderna de
            motsatta. Idéer som vuxit fram i Sverige förverkligas i andra
            länder, och stora företag flyttar alltmer till länder som är mer
            företagsvänliga. Denna utveckling är allvarlig för vårt land och
            måste brytas. Utan stora företag försvinner marknaden för de små
            och medelstora företagen. Därtill blir infrastrukturen svagare
            och arbetstillfällena allt färre. Med sämre antal arbetstillfällen
            minskar möjligheten att få in skatter så att välfärden med god
            skola, vård och omsorg säkras. Svenska storföretag bör inte ha
            avsevärt sämre villkor än sina konkurrenter i andra länder. Annars
            riskerar vi att förlora arbetstillfällen i landet.
          </p>
          <p xml:id="i-6xaTeRR986YydS2fN1mZVb">
            Saab i Linköping har till exempel genom den förra regeringens
            förda politik tvingats till varsel. En del av de människor som
            då placerades åt sidan, erbjöds arbete på annan ort, men allt
            för många gick en oviss framtid till mötes.
          </p>
          <p xml:id="i-LFBWkBgUnzS4UowgYvnv8a">
            Ett företag som Saab tillhör Linköpings kulturarv. Runt företaget,
            som växlat namn ett antal gånger, har en rad aktiviteter vuxit
            fram: Allt från Linköpings tekniska högskola och Flygvapenmuseum
            till Konsert- och kongresshuset och Anders Ljungstedts gymnasium.
            Saab har som företag påverkat kommunens och regionens utveckling.
            Som arbetsplats har Saab givit tusentals Linköpingsbor ekonomisk
            trygghet. Saab har genom sitt underlag bibringat staden goda skolor,
            välsorterade affärer och ett sprudlande kultur- och föreningsliv.
            På liknande sätt har företag i landet påverkat många städers kulturella
            utveckling.
          </p>
          <p xml:id="i-2rec515rWHkLCohoPgMCmB">
            Saab åtog sig uppgiften att möta statens behov av försvarsmateriel.
            Under årtionden har Saab på ett ypperligt sätt satsat på utveckling
            och forskning för att ligga på den tekniska kunskapsfronten inom
            området. Det råder inget tvivel om att koncernledningen har skött
            företaget väl, men även ett välskött företag kan hamna i bekymmer.
            Det är knappast företagets fel utan omvärldens omorienteringar
            som påverkar företagens utveckling. Den förra regeringens försvarspolitik
            med kraftiga nedskärningar gjorde att Saab fick allt färre uppdrag.
            Företaget tvingades att ändra sin produktion på alltför kort tid.
          </p>
          <p xml:id="i-6K65i9LZxoYXy3iqAjFGG6">
            Staten har miljardkostnader för människor som inte har något
            arbete; en kostnad som skulle kunna minska om arbetstillfällen
            i stället blir kvar i landet.
          </p>
          <p xml:id="i-XvkMPevy8nWKcJSQNCGMps">
            Ett stort exportföretag utgör en marknad för en mängd underleverantörer
            och dessutom hela infrastrukturen. Vi kan inte enbart leva på
            att vårda varandra eller laga mat till varandra. Vår välfärd kräver
            införsel av kapital via export, den kräver att folk erbjuds arbetstillfällen
            så att de kan betala skatt, så att pengar finns till god vård,
            omsorg och skola.
          </p>
          <p xml:id="i-2MXVG3nvNkx6ck6P96CYAU">
            Saabledningen, liksom andra företagsledningar, måste göra en
            rad överväganden inför en oviss framtid. Sannolikt har redan en
            rad utländska intressenter trätt fram på arenan, förhoppningsvis
            för att upphandla produkter. Risker finns dock att önskemål om
            upphandling av hela företaget kan uppkomma. Redan nu har en stor
            del av den högteknologiska industrin utländska ägare. Ett annat
            tänkbart scenario är ett erbjudande om lokalisering till annat
            land för att ge Saab bättre möjligheter till att bli internationellt
            konkurrenskraftigt. Sverige har inte råd att förlora fler företag
            med allt vad det innebär i form av färre arbetstillfällen och
            mindre kapital till landet. Vi blir sårbara. Vill vi ha kvar kompetensen
            som finns inom den högteknologiska industrin behöver något göras.
            Vikten av att storföretag stannar i landet bör ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-QcdnRtkT1MBYQPCy8DCuv1">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
