<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00627">
  <teiHeader>
    <fileDesc>
      <titleStmt>
        <title>Förenklingar av vägutmärkningssystemet</title>
        <author>Sten Svensson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förenklingar av vägutmärkningssystemet</title>
          <idno type="rdwebb">G802627</idno>
          <rs type="number">627</rs>
          <ref type="dokument_url_text">http://data.riksdagen.se/dokument/G802627/text</ref>
          <ref type="dokument_url_html">http://data.riksdagen.se/dokument/G802627</ref>
          <ref type="dokumentstatus_url_xml">http://data.riksdagen.se/dokumentstatus/G802627</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SKATdyxs4Pqt8Z26NUhce9" type="signed"/>
        <correspContext corresp="i-SKATdyxs4Pqt8Z26NUhce9">
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__627/mot_198485__627-001.pdf"/>
      <fw xml:id="i-QNC3WFpSgLkFVH7jcgjA3h">
        Motion 1984/85:627
      </fw>
      <div xml:id="i-85kw3VXpRi7vUG3LDSfUXL" type="motHeader">
        <div xml:id="i-SM8haDUNsy1HYHajsWH67s" type="motTitle"/>
        <div xml:id="i-5HuR7cQitL9YugcYijdj7d" type="motSubmissionInfo"/>
      </div>
      <div xml:id="i-FxxiA6BXEbg5Siif34hjGR" type="motBody">
        <div xml:id="i-Nixi8kZbFfdpax4qiGW9zs">
          <p xml:id="i-MQJ7RdPNUx1BNUPQEh59t5">
            Sten Svensson Förenklingar av vägutmärkningssystemet
          </p>
          <p xml:id="i-NTRcAFS4GmsozAvDUSMSZQ">
            Trafikmiljön belastas i dag av för många skyltar. En förenkling
            av utmärkningssystemet skulle sannolikt kunna inbespara stora
            kostnader för staten förutom att trafiksäkerheten samtidigt skulle
            kunna höjas. Problematiken belyses i en artikel i tidskriften
            Motor, nr 11 1984. Några citat återges här: ”Har vi för många
            vägmärken? Det var temat för en debatt som M-klubben Stockholm
            arrangerade den 9 oktober. Och svaret från alla utom en i expertpanelen
            blev ett rungande ”JA”. Informationssystemet till föraren, dvs.
            vägmärkena, har inte hängt med i teknikutvecklingen. Det framhöll
            professor Kåre Rumar, VTI/NTF. — Trafikanten måste ha korrekt
            ingående information (av bl. a. vägmär- ken) för att fatta rätt
            handlingsbeslut. Och haverikommissioner har konstate- rat att
            det i hög grad ligger informationsfel bakom olyckorna. — Med många
            vägmärken på en gång försämras vår kapacitet. Och ju flera handlingsalternativ
            vi står inför, desto längre reaktionstid i en kritisk situation.
            Och i en sådan situation är vägskyltarna det första vi ”gallrar
            bort', dvs. inte ser. Undersökningar har visat att om det finns
            fyra skyltar samtidigt så missas de av hälften av förarna. Två
            skyltar samtidigt är max vad vi behöver ha. — Jag tror att vi
            i dag har ett vägmärkessystem av juridiska skäl i stället för
            ett som hjälper trafikanterna. Systemet tjänar som en gardering
            för att myndigheterna efter en olycka ska kunna säga ”Vi hade
            ju varnat dig ...”. På Stockholms 150 mil gator finns ca 77 000
            trafikmärken, dvs. i snitt ett märke var 20:e meter (Gatukontorets
            uppgifter) och med ledning av Rumars ovanstående redogörelse frågade
            Motor därför om han ansåg det rimligt i alla lägen att ”bötfälla”
            felparkerare. — Jag har nyligen fått två stycken felparkeringslappar
            i Stockholm. Detta i sällskap med departementsfolk (!), där vi
            stått länge och begrundat skyltarna innan vi kom fram till att
            parkering var tillåten. Och jag är ändå en högutbildad person.
            Så jag tycker frågan är berättigad ... Generaldirektör Jan Hagberg,
            TSV, ansåg att det fattades för många trafikbeslut som resulterar
            i för många skyltar när besluten sedan ska skyltas. Det är bristande
            kommunikation mellan beslutsfattarna och dem som ska effektuera
            besluten. Stig Höglund, kongressledamot i M, var starkt kritisk
            och visade många fotobevis med hårresande skyltsamlingar. — Regler
            och miljö ska anpassas efter människan — inte tvärtom. Man har
          </p>
          <pb facs="riksdagen-motions-pdf/data/198485/mot_198485__627/mot_198485__627-002.pdf"/>
          <fw xml:id="i-BQJp3XZjnrPaaTsbjGgTSy">
            Mot. 1984/85:627 3
          </fw>
          <p xml:id="i-RmDkPbMRTacyBMWC71prcj">
            en känsla av att det blir en byråkratisk påbyggnad hela tiden.
            Majoriteten av trafikanterna vill göra rätt för sig, men de får
            ingen chans eftersom de ofta inte klarar att tolka skyltningen.”
            Den forskning som bedrivs i dag har dokumenterat att trafikanten
            inte klarar att tillgodogöra sig all den information skyltarna
            ger. Man har bl. a. kommit fram till att väglinjemarkeringar ger
            goda utvecklingsmöjligheter. Detta område är mindre hårt internationellt
            reglerat, och friheten för Sverige att pröva ny utformning är
            större här än inom andra berörda områden. Det är vägmärkesförordningen
            (SFS 1978:1001) som reglerar hur, vad och vilka vägmärken som
            sätts upp. Kommunerna stadgar i sina lokala trafikföre- skrifter
            den konkreta uppmärkningen. Vägmärkena har varit föremål för internationell
            samordning i syfte att öka trafiksäkerheten och förståelsen. Sverige
            har ratificerat European Rules Concerning Road Traffic Signs and
            Signals m. fl. dokument. Sverige deltar i samarbetet inom ramen
            för FN-organen ECE i Geneve och permanenta transportministerkonferensen,
            CEMT, i Paris. I Norden finns en stark enighet att upprätthålla
            uniforma regler. En ansvarfördelning föreligger mellan berörda
            instanser. Trafiksäkerhets- verket har framfört synpunkter om
            den alltför stora mängden trafikmärken i dagens gatu- och vägmiljö.
            Men det är kommunikationsdepartementet som kan initiera en revidering.
            Det är vägverket som ansvarar för den praktiska utmärkningen och
            statens väg- och trafikinstitut som utför forskning inom trafikområdet.
            Sverige har redan inom ECE och CEMT aktualiserat vägmärkessituatio-
            nen. Intresset har hittills varit mycket svalt från övriga länders
            sida. Bl. a. har åberopats kostnadskäl — det kostar ganska mycket
            pengar att byta ut alla vägskyltar. Det regelsystem som Sverige
            ratificerat 1968 (internationell kod) och 1971 (europeisk kod)
            skall revideras med början i år. Mycket beror på vilken ambitionsnivå
            revideringen antar. Om reglerna, som vid tidigare tillfällen,
            helt omarbetas kan mer genomgripande synpunkter av det slag Sverige
            framfört lättare tillgodoses. Om revideringen å andra sidan bara
            blir partiell blir möjligheterna till sakändringar mycket små.
            Sverige kan inte heller ensamt ändra sina vägskyltar. För detta
            krävs en mycket bred samstämmighet. Det finns dock möjligheter
            att redan nu förenkla märkesfloran inom ramen för nuvarande system.
            Förenklingar kunde ske bl. a. om kommunerna dämpar kraven på precision
            i de lokala trafikföreskrifterna. En privatperson, S.-E. Gutelius,
            Skövde, har lanserat ett förslag till nytt utmärkningssystem för
            huvudled i kombination med hastighetsbegränsning, parkeringsförbud
            eller stoppförbud. Enligt min mening är detta uppslag så intressant
            att det närmare bör studeras av berörda myndigheter, och det bör
            belysas ytterligare genom intensifierade forskningsinsatser. Förslaget
            går ut på att med ett vägmärke informera trafikanterna om att
            huvudled, hastig- hetsbegränsning och parkeringsförbud eller stoppförbud
            gäller. Den infor-
          </p>
          <pb facs="riksdagen-motions-pdf/data/198485/mot_198485__627/mot_198485__627-003.pdf"/>
          <fw xml:id="i-RPWdqZHNkudC8Wbuwv1cjt">
            Mot. 1984/85:627 4
          </fw>
          <p xml:id="i-NkYRfHffHRhDt67aBLcWce">
            mationen, som i dag kräver två till tre märken, skulle således
            kunna samlas på ett märke. Ett steg i den riktningen har redan
            tagits i vägtrafikkungörelsen ($ 74), som anger att fordon ej
            får parkeras på huvudled utanför tättbebyggt område. Denna bestämmelse
            anges endast med huvudledsmärke. S.-E. Gutelius har sökt att åstadkomma
            en helhetslösning med utnyttjande av kombinationen skylt-vägmarkering.
            Enligt hans förslag skulle hastighetsbegränsning markeras med
            olika längd på mittlinjen — ju längre, desto högre hastighet medgives.
            Genom mittlinjemarkeringen kan man enligt förslaget också ge trafikan-
            terna information om huvudled, resp. icke huvudled, genom att
            växla färg från vitt till gult. Med vägmärkesförslagen kan man
            också informera om parkeringsreglerna. Grundprincipen för denna
            del av förslaget är att vägmärke, vägvisare och gatuskyltar med
            röd bård betecknar parkeringsför- bud. Vägmärke, vägvisare och
            gatuskyltar utan röd bård betecknar parke- ring tillåten. Vägmarkering
            (mittlinje resp. parkeringsficka) betecknar parkeringsförbud resp.
            parkering tillåten. Driftavdelningen vid Göteborgs gatukontor
            har tagit upp detta förslag i driftkostnadsutredningens arbetsgrupp
            för vägmärken, där representanter för Stockholm, Solna och Göteborgs
            kommuner ingår. Denna arbetsgrupp har kommit till den uppfattningen,
            att vägmärkesfloran i dag är alltför stor, att många vägmärken
            ger hög driftkostnad, att trafikmiljön förfulas av alltför många
            stolpar och märken samt att mängden av märken kan försvåra för
            trafikanterna att hinna registrera och förstå innebörden av bestämmelserna.
            Man är därför intresserad av att detta förslag — efter internationella
            överenskommelser och författningsändringar — kan genomföras. Enligt
            vägverkets mening kan besparingar göras om man nöjer sig med färre
            skyltar. Inom landets vägförvaltningar omsätts årligen stora summor
            i mångmiljonklassen på vägmärken. En förenkling skulle följaktligen
            kunna inbespara avsevärda kostnader, vilket inte minst måste beaktas
            i dagens statsfinansiella läge. En förenkling av utmärkningen
            är därför från flera utgångspunkter mycket angelägen. Sammanfattningsvis
            kan konstateras följande: Vägmärkena i Sverige är samordnade med
            andra länders. En bred enighet på det internationella planet krävs
            för att ändringar skall ske. Sverige har bl. a. inom ramen för
            den internationella ministerkonferensen i Paris verkat för en
            förenkling av nuvarande skyltflora. En revidering av den internationella
            överenskommel- sen startade under 1984. Forskningen fastslår att
            trafikanterna inte klarar att uppmärksamma så intensivt informationsflöde
            som dagens skyltmiljö inne- bär. Slutligen kräver det statsfinansiella
            läget att besparingar måste initieras inom samtliga områden av
            den statliga förvaltningen. Det som anförts i det föregående leder
            till slutsatsen att ansträngningarna från svensk sida att åstadkomma
            sådana förändringar som banar väg för nedskärningar i de offentliga
            utgifterna måste intensifieras. Likaså måste forskningen få uppgiften
            att klara ut om det i första hand är vägmärkenas
          </p>
          <pb facs="riksdagen-motions-pdf/data/198485/mot_198485__627/mot_198485__627-004.pdf"/>
          <fw xml:id="i-7UfNXC23eWaX6Xp2VMmQG7">
            Mot. 1984/85:627 5
          </fw>
          <p xml:id="i-8YnZz6NDgtC9HAeZDYcKHm">
            utformning eller den förekommande mängden som reser de största
            svårighe- terna för trafikanterna att tillgodogöra sig budskapet.
            Vidare bör staten redan nu — där internationella överenskommelser
            inte lägger hinder — initiera besparingsåtgärder inom vägförvaltningen
            med beaktande av bl. a. förslag och synpunkter som angetts i denna
            motion. Dessutom bör staten ta initiativ till förhandlingar med
            Kommunförbundet med avsikt att främja en ordning som kan leda
            till en dämpning av kraven på precision i lokala trafikföre- skrifter.
            Det är önskvärt att trafikutskottet inför beredningen av detta
            ärende remitterar motionen för yttrande till berörda myndigheter
            och intresseorga- nisationer. Med hänvisning till det statsfinansiella
            läget bör riksdagen hos regeringen anhålla om åtgärder i samtliga
            dessa avseenden. Riksdagen bör således göra ett uttalande av denna
            innebörd. Med åberopande av vad som ovan anförts hemställer jag
            att riksdagen beslutar att som sin mening ge regeringen till känna
            vad som i motionen anförts om angelägenheten av att initiera åtgärder
            för att åstadkomma besparingar av statsmedel genom förenklingar
            av vägutmärkningssystemet.
          </p>
          <p xml:id="i-P7oejFJfHGG1yUa5i5VhAi" type="date">
            Stockholm den 17 januari 1985
          </p>
          <div xml:id="i-6mnTDLaeoaH5yTLWmNee5b" type="signatureBlock">
            <p xml:id="i-XL3Yy5VkHu8SHweLaeaW2f" who="i-GTDxf4NudVQ4es4EhotQR1" type="signature">
              STEN SVENSSON (m)
            </p>
          </div>
        </div>
      </div>
    </body>
  </text>
</TEI>
