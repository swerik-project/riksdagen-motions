<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00015">
  <teiHeader>
    <fileDesc>
      <titleStmt>
        <title>med anledning av prop. 2009/10:165 Den nya skollagen – för kunskap, valfrihet och trygghet</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:165 Den nya skollagen – för kunskap, valfrihet och trygghet</title>
          <idno type="rdwebb">GX02Ub15</idno>
          <rs type="number">Ub15</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub15/text</ref>
          <ref type="dokument_url_html">http://data.riksdagen.se/dokument/GX02Ub15</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub15</ref>
          <ref type="doc">http://data.riksdagen.se/fil/E6CE270D-6AED-48BE-83DB-A2B246D4D7DC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4YpEnZHVLT7jB9crRgka6x" type="basedOn"/>
        <correspContext corresp="i-4YpEnZHVLT7jB9crRgka6x">
          <ref>Proposition 2009/10:165</ref>
        </correspContext>
        <correspAction xml:id="i-2vH9n85DbYSDtrQXbU6qUF" type="signed"/>
        <correspContext corresp="i-2vH9n85DbYSDtrQXbU6qUF">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
        </correspContext>
        <correspAction xml:id="i-WbtetLVqDmJakqsaycRffc" type="referral">
          <date when="2010-04-16"/>
        </correspAction>
        <correspAction xml:id="i-9FFXa2hrZV7JpJSizmjyxJ" type="dismissal">
          <date when="2010-04-15"/>
        </correspAction>
        <correspAction xml:id="i-MBuGVgKz5M8cpr6kqPALRq" type="dismissal">
          <date when="2010-04-15"/>
        </correspAction>
        <correspAction xml:id="i-KEi997AaGnz6Dz18GZ6Ff" type="transfer">
          <date when="2010-04-14"/>
        </correspAction>
        <correspAction xml:id="i-PSGLpxeEQMnjWrWM9wWDj7" type="submission">
          <date when="2010-04-14"/>
        </correspAction>
        <correspAction xml:id="i-TReiaHVTWBoMTKSeeUsq9p" type="assigned"/>
        <correspContext corresp="i-TReiaHVTWBoMTKSeeUsq9p">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AR7Qq9tcvoCkyk3NDWjijq" type="motBody">
        <div xml:id="i-8yAUK4GE8tKRTtgUi7M6B6" type="motProposal" subtype="förslag">
          <head xml:id="i-HjQwd11qCrerCG5Fy48Lp2">
            Förslag till riksdagsbeslut
          </head>
          <list xml:id="i-PqWvzgbmEnbymJaT8hpGUT" style="ol">
            <item xml:id="i-J7H5fzoDb2VFEyzpL3U5gg">
              Riksdagen avslår regeringens proposition 2009/10:165 Den nya
              skollagen för kunskap, valfrihet och trygghet.
            </item>
            <item xml:id="i-8VGZ3E1R6yHgL92TcsrgRr">
              Riksdagen tillkännager för regeringen som sin mening vad som
              anförs i motionen om att alla skolor ska vara bra skolor.
            </item>
            <item xml:id="i-S2Py6fABDAkr7ufu1XmQxV">
              Riksdagen tillkännager för regeringen som sin mening vad som
              anförs i motionen om ett tydligare uppdrag för skolan att vara
              en mötesplats.
            </item>
            <item xml:id="i-UNmNg6PzkA2JLVFLMzPRcK">
              Riksdagen tillkännager för regeringen som sin mening vad som
              anförs i motionen om en barnomsorgspeng.
            </item>
            <item xml:id="i-7jeYVJTEoYj4oK1nFXAxJw">
              Riksdagen tillkännager för regeringen som sin mening vad som
              anförs i motionen om barnomsorg på obekväm arbetstid.
            </item>
            <item xml:id="i-B672aFPo8rkUw2Fne3YGVS">
              Riksdagen tillkännager för regeringen som sin mening vad som
              anförs i motionen om förskolans ledning.
            </item>
            <item xml:id="i-UiXqj5aYKJXMM2nqMWmSBw">
              Riksdagen tillkännager för regeringen som sin mening vad som
              anförs i motionen om förskolan och modersmål.
            </item>
            <item xml:id="i-CXWsjJLCURr6hbvadKfqSm">
              Riksdagen tillkännager för regeringen som sin mening vad som
              anförs i motionen om arbetsmiljölagen i förskolan.
            </item>
            <item xml:id="i-LgQqL52jFSqcFfdkRXzNiK">
              Riksdagen tillkännager för regeringen som sin mening vad som
              anförs i motionen om en tioårig grundskola.
            </item>
            <item xml:id="i-8pkKr8dPR5KgnPNnaFmqGf">
              Riksdagen tillkännager för regeringen som sin mening vad som
              anförs i motionen om närhetsprincipen.
            </item>
            <item xml:id="i-GzQBgto1heGmED5VyqHfLo">
              Riksdagen tillkännager för regeringen som sin mening vad som
              anförs i motionen om teoretiska antagningsprov i grundskolan.
            </item>
            <item xml:id="i-DC1dhfsZ54z31KnSbxfPCY">
              Riksdagen tillkännager för regeringen som sin mening vad som
              anförs i motionen om elevens rätt till kunskap.
            </item>
            <item xml:id="i-XTRKuFH2r6n7zt5aZGd2vx">
              Riksdagen tillkännager för regeringen som sin mening vad som
              anförs i motionen om nationella kriterier för samtliga betygssteg.
            </item>
            <item xml:id="i-FNZACkdWAgi5Y2EviWZcAm">
              Riksdagen tillkännager för regeringen som sin mening vad som
              anförs i motionen om vilka lärare som ska ha rätt att sätta betyg.
            </item>
            <item xml:id="i-G685LfvsriFfHtg5Sp7w8W">
              Riksdagen tillkännager för regeringen som sin mening vad som
              anförs i motionen om möjligheter för elever att få betyg omprövade.
            </item>
            <item xml:id="i-W2HMTK6dv1kVYk6QDZzY9">
              Riksdagen tillkännager för regeringen som sin mening vad som
              anförs i motionen om att skriftliga omdömen inte ska tillåtas
              vara betygsliknande.
            </item>
            <item xml:id="i-H6BSb6kAS7QGeMV8gLBddM">
              Riksdagen tillkännager för regeringen som sin mening vad som
              anförs i motionen om elevinflytande.
            </item>
            <item xml:id="i-3FSjV4BD9X4TzaMuvSS8jd">
              Riksdagen tillkännager för regeringen som sin mening vad som
              anförs i motionen om trygghet och studiero.
            </item>
            <item xml:id="i-Gnwm5wqirtVbinpKnX6iy3">
              Riksdagen tillkännager för regeringen som sin mening vad som
              anförs i motionen om elevhälsa.
            </item>
            <item xml:id="i-E7ZKecDu3Se8qZwSbFVkPA">
              Riksdagen tillkännager för regeringen som sin mening vad som
              anförs i motionen om avgifter.
            </item>
            <item xml:id="i-WNwkswiyHnmwg6tU8tjHWo">
              Riksdagen tillkännager för regeringen som sin mening vad som
              anförs i motionen om kvalitetssäkring och uppföljning.
            </item>
            <item xml:id="i-HKm9bKU6R79YWrqgXuze9">
              Riksdagen tillkännager för regeringen som sin mening vad som
              anförs i motionen om lika regler för kommunala och enskilda huvudmän.
            </item>
            <item xml:id="i-HDii6igUF4qwH6NHKmN5SB">
              Riksdagen tillkännager för regeringen som sin mening vad som
              anförs i motionen om skärpta kvalitetskrav.
            </item>
            <item xml:id="i-ApUxhTJFS4GFyZhR23pgJV">
              Riksdagen tillkännager för regeringen som sin mening vad som
              anförs i motionen om en tydligare prövning av värdegrunden vid
              etablering av nya skolor.
            </item>
            <item xml:id="i-KmCm1yZbRt5AFvx2pSqfpr">
              Riksdagen tillkännager för regeringen som sin mening vad som
              anförs i motionen om meddelarskydd i fristående skolor.
            </item>
            <item xml:id="i-KFpCKNQMrAsAwSpcMVTQtP">
              Riksdagen tillkännager för regeringen som sin mening vad som
              anförs i motionen om självstyrande skolor.
            </item>
            <item xml:id="i-LionxSFNr8v878xCY9ywhp">
              Riksdagen tillkännager för regeringen som sin mening vad som
              anförs i motionen om behörighet till gymnasieskolan.
            </item>
            <item xml:id="i-UAZ4KfnjMDPexTP2ooVocP">
              Riksdagen tillkännager för regeringen som sin mening vad som
              anförs i motionen om gymnasieskolan och högskolebehörighet.
            </item>
            <item xml:id="i-3hVLEZ41WQj6PztFH7DBy7">
              Riksdagen tillkännager för regeringen som sin mening vad som
              anförs i motionen om lagstiftning om marknadsföring.
            </item>
            <item xml:id="i-7QujTTvF4QmHaqh3kdY8mP">
              Riksdagen tillkännager för regeringen som sin mening vad som
              anförs i motionen om stärkt rätt till vuxenutbildning.
            </item>
          </list>
        </div>
        <div xml:id="i-3UrApEZ4cvhFN2GNmGPrTw" type="motContent">
          <head xml:id="i-HZ9e1ErubTeyYtB6aGXyYY" type="h1">
            Inledning
          </head>
          <p xml:id="i-B3TPAT3xW2KqZ5zVcdXmDD">
            Arbetet med en ny skollag har pågått under en rad år, både under
            denna och föregående mandatperiod. En ny skollag är välbehövlig.
            Även om ändringar i skollagen från 1985 gjorts fortlöpande utifrån
            samhällets krav och skolans utveckling är det nödvändigt både
            att ta ett helhetsgrepp på lagstiftningen som rör de olika skolformerna
            och att ge skollagen bästa möjliga struktur och den tydlighet
            som krävs. Vi delar till övervägande del regeringens bedömningar
            i förslaget till en ny skollag, som i stora delar utgår från utkastet
            till lagrådsremiss med förslag till en ny skollag (U2005/5584/S)
            samt det arbete Socialdemokraterna, Vänsterpartiet och Miljöpartiet
            genomförde under förra mandatperioden. Beredningstiden för regeringens
            proposition har dock, trots det mycket omfattande materialet,
            varit mycket kort. Lagrådet har också lämnat omfattande synpunkter
            på både struktur och innehåll, vilket gör det svårt att få en
            klar bild av hur regeringen behandlat kritiken och tillgodosett
            synpunkterna, och om det skett på ett tillfredsställande sätt.
            Vi föreslår därför att riksdagen avvisar propositionen.
          </p>
          <head xml:id="i-WC6TwjT7EHLaVZiFyiDZiQ" type="h1">
            Alla skolor ska vara bra skolor
          </head>
          <p xml:id="i-TTe3FHEJCChScKNrnKm2VR">
            Alla barn har rätt att utvecklas och nå kunskapsmålen, oavsett
            vilka förutsättningar de har, vilken utbildning eller inkomst
            föräldrarna har eller var barnen bor. Skolans sätt att fungera
            har avgörande betydelse för om eleverna når målen eller inte.
            Om inte skolan lyckas i sitt uppdrag slår den sociala bakgrunden
            igenom. Därför måste alla skolor vara bra skolor. Vi kan i dag
            konstatera att klyftorna i skolan ökar. De elever som är i störst
            behov av stöd får det allt svårare. Samtidigt har de elever som
            når mycket goda resultat varken blivit fler eller bättre än tidigare.
            Ojämlikheten i skolan drabbar och angår alla elever.
          </p>
          <p xml:id="i-X1bTs563FkSTCB5srjv2FY">
            Alla barn är olika, och olika elever kräver olika resurser. Därför
            bör regeringen återkomma med lagförslag som tydligare anger att
            kommunerna både kan och bör fördela resurser mellan skolor efter
            elevernas behov. Skolverket presenterade 2009 en gedigen rapport
            som visade att differentieringen av resurserna mellan enheter
            med mycket olika struktur ofta är alldeles för försiktig. Förskolor
            och skolor har mycket olika villkor för sin verksamhet men resursfördelningen
            tar på många håll inte särskilt stor hänsyn till olikheterna.
            Skolverket ansåg det också vara en stor brist att många kommuner
            saknar en egentlig modell för resursfördelning. Frågan om att
            alla skolor och elever ska ges bästa möjliga förutsättningar att
            nå målen måste vara central i en skollag. Regeringen tar upp flera
            faktorer som spelar roll men utelämnar diskussionen om resurser.
            Även i ett skolsystem där kommunerna bär huvudansvaret för skolans
            finansiering kan staten sätta upp principer för hur resurser ska
            fördelas.
          </p>
          <head xml:id="i-U4WXfYrTuckk8AnkQSpEWh" type="h1">
            Tydligare uppdrag för skolan att vara en mötesplats
          </head>
          <p xml:id="i-KnMCYRzQt3UckRvsUydjx8">
            För 60 år sedan skapades den svenska enhetsskolan. Grundtanken
            var inte bara att höja själva undervisningens kvalitet utan också
            att skapa en kvalitativt bättre skola genom att barn och ungdomar
            med olika bakgrund skulle få gå i samma skola. En skola där man
            möts över sociala, kulturella och etniska gränser är en av de
            viktigaste faktorerna för att skapa ett samhälle som präglas av
            förståelse och sammanhållning. Fördomar, rasism och motstånd mot
            att vara solidarisk med den som har en annan bakgrund än den egna
            stärks av segregation i skolan. Segregationen i skolan är därmed
            i förlängningen ett hot mot en livskraftig demokrati. I flera
            rapporter konstateras att en blandad sammansättning av elever
            stärker resultaten, vilket Skolverket konstaterade i sin forskningssammanställning
            över varför kunskapsresultaten i den svenska skolan sjunker. De
            s.k. kamrateffekterna spelar en tydlig och positiv roll. Vi anser
            att det ska föras in ett nytt övergripande mål för skolan. Varje
            skola oavsett huvudman ska arbeta för en socialt och kulturellt
            blandad sammansättning av elever.
          </p>
          <head xml:id="i-TaHLvdTxosSYnjUEBFighV" type="h1">
            Barnomsorgspeng
          </head>
          <p xml:id="i-SpxmodDfqPXXWTDCFb9juy">
            Vi vill ha en pedagogisk verksamhet med så hög kvalitet som möjligt.
            Därför har vi motsatt oss regeringens förslag till barnomsorgspeng.
            Barnomsorgspengen innebär att alla kommuner tvingas införa ett
            system utan att några som helst hänsyn tas till lokala förhållanden.
            De krav som de borgerliga partierna beslutat att ställa på pedagogisk
            omsorg är också både otydliga och låga; förskolans läroplan behöver
            inte följas, och det saknas utbildningskrav på dem som ansvarar
            för verksamheten och på de anställda det räcker med erfarenhet
            av att ha arbetat med barn. Därför anser vi att barnomsorgspengen
            ska avskaffas. All barnomsorg oavsett omsorgsform ska vara kvalitetssäkrad.
          </p>
          <head xml:id="i-QUQbzdnvDMuRmnCNCtgYnX" type="h1">
            Barnomsorg på obekväm arbetstid
          </head>
          <p xml:id="i-WRBWLaBJgPvhgfQNiKvSj9">
            En fungerande arbetslinje förutsätter att både kvinnor och män
            kan arbeta oavsett om de är samboende eller ensamstående föräldrar.
            Vi vet att många får göra stora ansträngningar för att få ihop
            livet och omsorgen om sina barn om de inte har normala och regelbundna
            arbetstider. Detta kan givetvis gå ut över barnens trygghet och
            rätt till omsorg. Vi anser att föräldrarnas och barnens ställning
            behöver stärkas och att barnomsorgen på obekväm arbetstid behöver
            byggas ut.
          </p>
          <p xml:id="i-UgGbjNMXvaaQTSA5BR1zfy">
            Regeringen bedömer att det förslag den lägger fram endast förtydligar
            gällande rättsläge. Vi menar att det föreslagna åläggandet för
            kommunerna att sträva efter att erbjuda omsorg på obekväm arbetstid
            inte är nog verksamheten ska erbjudas. När en förälder så begär
            ska en utomstående granskning av förälderns och barnets reella
            behov av offentligt anordnad omsorg ske. Om granskningen ger vid
            handen att offentligt anordnad omsorg på obekväm arbetstid är
            befogad ska omsorg erbjudas.
          </p>
          <head xml:id="i-7pXy7PzaTwer8yoSGLPtWv" type="h1">
            Förskolans ledning
          </head>
          <p xml:id="i-ufpottPor9x6qEzxn4QWs">
            Vi anser, i likhet med bl.a. Lärarförbundet och Sveriges skolledarförbund,
            att även förskolans chef ska benämnas rektor och inte förskolechef.
            Det är en logisk följd av att förskolan blir en egen skolform.
            Att behålla benämningen förskolechef innebär därmed främst en
            form av statusgruppering gentemot rektorer i övriga skolformer.
            Regeringens argument för att behålla benämningen är också just
            att framhåll[a] den särart som verksamheten i förskolan även framöver
            kommer att ha jämfört med verksamheten i skolan.
          </p>
          <head xml:id="i-UvjuwH5yJM8XDF3YixWUeb" type="h1">
            Förskolan och modersmål
          </head>
          <p xml:id="i-QXr4K1JKKRVVBLnNp1QA1i">
            Språk och lärande hör samman. Det är väl belagt att den som har
            goda kunskaper i sitt modersmål har bättre möjligheter att lära
            sig svenska och att utveckla kunskaper inom andra områden såsom
            matematik. Stöd för barn med annat modersmål än svenska är därför
            mycket viktigt i förskolan, särskilt för yngre barn som är i färd
            med att utveckla språk och identitet. Förskolan ska bidra till
            att modersmålet utvecklas så att barnen kan kommunicera såväl
            på sitt modersmål som på svenska. Vi välkomnar regeringens förslag
            att föra in bestämmelserna om modersmål i förskolan i skollagen.
            Däremot anser vi att skrivningen bör skärpas så att barn i förskolan,
            precis som elever i grundskolan, har rätt till modersmålsundervisning.
            Regeringen poängterar att dess förslag inte innebär någon reell
            skärpning av förskolebarnens möjlighet att få stöd i att utveckla
            sitt modersmål utan endast ett förtydligande av dagens regler.
            Vi menar att förskolans uppdrag ska skärpas i detta avseende.
          </p>
          <head xml:id="i-FNqP71VpSWvCXK8AaJtGdT" type="h1">
            Arbetsmiljölagen i förskolan
          </head>
          <p xml:id="i-62uQ6ygRbycPJrSX8TSzzq">
            Frågan om huruvida arbetsmiljölagen ska omfatta förskolan har
            utretts i flera omgångar. Vår inställning är att arbetsmiljölagen,
            som en konsekvens av att förskolan blir en egen skolform, i tillämpliga
            delar ska utvidgas till att även omfatta barn i förskolan. Detta
            är även rimligt om man beaktar förskolans generella utveckling.
            Vi föreslår därför att regeringen uppdras att återkomma med förslag
            på hur lagstiftningen kan utformas utifrån denna ståndpunkt.
          </p>
          <head xml:id="i-JxGHhNUNrCein1GQq2sZf7" type="h1">
            Tioårig grundskola
          </head>
          <p xml:id="i-B7HHtY8mZA8F57kXvMQJRv">
            Förskoleklassen har successivt utvecklats både till innehåll
            och täckningsgrad 19 av 20 sexåringar går i dag i förskoleklass.
            Förskoleklassen ska stimulera varje elevs utveckling och lärande.
            Dessutom ger förskoleklassen eleverna en grund för fortsatt utbildning
            i skolan. Förskolans, förskoleklassens och skolans kultur och
            arbetssätt ska kunna mötas och bilda en pedagogisk helhet. Undervisningsbegreppet
            är också vidgat så att det omfattar ett främjande av läroprocesser.
            Varje elev i förskoleklassen ska få möjlighet att utvecklas utifrån
            sina förutsättningar. I förskoleklassen ingår lek och skapande
            som väsentliga delar i det aktiva lärandet. Utgångspunkten är
            att utveckling och lärande sker ständigt, inte bara eller ens
            huvudsakligen i arrangerade inlärningssituationer. Elever med
            annat modersmål än svenska ska också få stöd att utveckla sin
            förmåga att kommunicera såväl på det svenska språket som på sitt
            modersmål.
          </p>
          <p xml:id="i-JV9iAubdv7S3JTZwySCYtt">
            Vi anser att förskoleklassen ska bli en del av en tioårig obligatorisk
            grundskola. Det bör även i framtiden finnas skillnader mellan
            grundskolans nuvarande första årskurs och förskoleklassen, där
            lärandet integreras med lek och social utveckling. För att stärka
            alla barns förutsättningar att nå grundskolans kunskapsmål, inte
            minst när det gäller att läsa, skriva och räkna, och för att ge
            alla barn så jämlika förutsättningar som möjligt, är det emellertid
            befogat att göra förskoleklassen obligatorisk. Vi bedömer att
            det finns en bred acceptans både bland medborgarna och i riksdagen
            för idén om den tioåriga grundskolan, givet att den införs på
            ett väl förberett sätt, med en realistisk tidsplan och med respekt
            för de åtaganden som detta förslag på olika sätt innebär för staten,
            kommunerna och rektorer och anställda i förskoleklass och grundskola.
            Reformens strategiska vikt för skolväsendet och för Sverige som
            kunskapsnation är alltför stor för att reformen ska hastas igenom.
            Vi anser därför att riksdagen ska ge regeringen till känna att
            frågan om hur förskoleklassen ska bli en del av en tioåring grundskola
            ska utredas och att ett väl berett förslag ska föreläggas riksdagen
            för beslut.
          </p>
          <head xml:id="i-5PWn1e7ukNCFMY9x4DJUia" type="h1">
            Närhetsprincipen
          </head>
          <p xml:id="i-JuQtoHRkcZGG7kpxLuSUTG">
            Vi anser att skollagen tydligt ska ange att elever som huvudregel
            ska få placering i en grundskola nära bostaden. Närhetsprincipen
            ska gälla enligt samma regler för alla huvudmän, oavsett om de
            är offentliga eller enskilda. Etableringen av nya skolor får inte
            gå ut över elevernas rätt att gå i en skola nära hemmet. Regeringen
            behandlar inte detta på ett tydligt sätt i propositionen och bör
            få i uppdrag att återkomma i frågan.
          </p>
          <head xml:id="i-Mf8ivFmE37Lo7YoRG5S5U6" type="h1">
            Teoretiska antagningsprov i grundskolan
          </head>
          <p xml:id="i-9kyZsYrJp2uTVeyGoq2DCr">
            Regeringen föreslår ett bemyndigande att utfärda föreskrifter
            för antagningsprov som ska kunna användas för urval till utbildningar
            som kräver speciella färdigheter fr.o.m. årskurs 4 samt att närhetsprincipen
            vid antagning inte ska gälla vid de skolor och klasser som tillämpar
            dessa prov. Det är stor skillnad på att uppmuntra enskilda skolor
            att ha en viss profil och att tillåta huvudmännen att också sortera
            ut elever i grundskolan efter vissa kunskapskrav. Genom att göra
            de undantag som finns för några få utbildningar med estetisk inriktning
            till norm för alla skolor får vi ett helt annat antagningssystem
            för grundskolan. Den sammanhållna skolan eroderar om riksdagen
            tillåter teoretiska antagningsprov som ett generellt instrument
            för antagning i grundskolan, och det finns ingenting i regeringens
            förslag som säkerställer att teoretiska kunskapsprov inte blir
            normen i framtiden. Regeringens förslag står också i strid med
            skolans kompensatoriska uppdrag och de positiva effekter som en
            blandad elevsammansättning ger. Vi anser därför att regeringens
            förslag ska avvisas. Även OECD har vid flera tillfällen konstaterat
            att en tidig sortering av eleverna gör det betydligt mer troligt
            att elevernas möjligheter styrs av föräldrarnas bakgrund. Om åldern
            då viktiga skolval görs höjs från tio till sexton år minskar elevernas
            bakgrunds betydelse med omkring två tredjedelar.
          </p>
          <head xml:id="i-2F45r4pxWevQihoatYEgBm" type="h1">
            Elevens rätt till kunskap
          </head>
          <p xml:id="i-S7JSDReHJSeVZy45rN3EQY">
            Skollagen anger att barn och elever ska ges stöd, stimuleras
            och utvecklas så långt som möjligt. I skollagen anges också den
            tidsmässiga omfattningen av den skolgång som alla har rätt till.
            Vi menar att det inte bara är antalet år som ska anges, utan att
            skollagen även ska ha mer kvalitativa anvisningar. Elever ska
            inte bara ha rätt till skolgång, elever ska också ha rätt att
            nå kunskapsmålen. En sådan uttryckt målsättning fråntar inte individen
            ansvar men fångar i stora stycken bättre in den målsättning skolan
            ska ha för varje elev. Detta hör samman med kvalitetssäkringen
            av skolan. Skolornas resultat ska utvärderas varje år, och för
            de skolor som inte når kvalitetsmålen ska huvudmannen, kommunen
            eller friskolan, ha en lagstiftad skyldighet att upprätta en handlingsplan
            som visar vilka åtgärder man avser att vidta för att förbättra
            kunskapsresultaten. Handlingsplanen ska godkännas av Skolinspektionen.
          </p>
          <head xml:id="i-NqtHoWFC4gawL71Lm5owge" type="h1">
            Betyg
          </head>
          <p xml:id="i-K4Qbgj3X4z92aJBDUZRFFQ">
            Två centrala delar av betygssättningen inom skolan är likvärdighet
            och rättssäkerhet. Vi anser att likvärdigheten vid betygssättning
            och elevernas rättssäkerhet vid densamma måste stärkas. Att sätta
            betyg är en myndighetsutövning som har stor betydelse för den
            enskilda eleven, och vi anser därför att riksdagen ska ge regeringen
            till känna att regeringen snarast måste återkomma till riksdagen
            med förslag på hur kvaliteten i betygssättningen kan säkras, t.ex.
            genom att endast behöriga och utbildade lärare får möjlighet att
            sätta betyg. Precis som vid annan myndighetsutövning ska den enskilde
            inom skolan ha rätt att få ett beslut omprövat om hon eller han
            upplever att det har fattats på felaktiga grunder, och elever
            ska därför ha rätt att få betyg omprövade. En bärande princip
            i ett målrelaterat betygssystem som är avsett att vara likvärdigt
            för hela landet är att det finns på förhand satta kriterier. Vi
            anser därför att det ska finnas nationella kriterier för alla
            betygssteg. Skriftliga omdömen är bra, och det måste finnas principer
            som upprätthåller likvärdigheten för dem. Det måste också finnas
            en tydlig åtskillnad mellan skriftliga omdömen och betyg. Vid
            sidan av nationella riktlinjer för utvecklingssamtal och skriftliga
            omdömen ska skollagen därför klart uttala att skriftliga omdömen
            inte får vara betygsliknande. Regeringens linje att tydligt tillåta
            skriftliga omdömen att vara betygsliknande skapar förvirring och
            minskad likvärdighet, och är ett sätt att kringgå de beslut som
            riksdagen fattat om när betyg ska utfärdas.
          </p>
          <head xml:id="i-LX1hNHsGdeNVk4QjVAPQv6" type="h1">
            Elevinflytande
          </head>
          <p xml:id="i-U1GgpdDgCK313z2MeEbfJ">
            Propositionen saknar en riktning och en vilja i sina skrivningar
            om elevers inflytande. Vi menar att man ska sträva efter att stärka
            elevernas inflytande. Även om regeringen inte vill detaljreglera
            vilka områden elever kan få inflytande över är de exempel regeringen
            tar upp måltider, frågor som rör skolgården, rastverksamhet m.m.
            en tydlig indikation på hur regeringen ser på elevinflytande:
            att det handlar om strikt sociala frågor. Vi anser att även delar
            som har anknytning till undervisningens organisering, såsom diskussioner
            om förbättrad samordning av provperioder och en jämn arbetsbelastning
            för eleverna under läsåret, innehåll i temaveckor och inte minst
            trygghetsarbete och ordningsregler bör kunna vara föremål för
            ett vitalt elevinflytande.
          </p>
          <p xml:id="i-MJRp6Zx1JN2ZKbFNLEdN1M">
            Vi menar att det ska vara möjligt att inrätta lokala styrelser
            för gymnasieskolor, där elevrepresentanterna är i majoritet. Där
            detta har tillämpats på försök har det fallit väl ut, och det
            saknas skäl för staten att förbjuda detta i framtiden mot huvudmannens
            uttryckliga vilja.
          </p>
          <p xml:id="i-NJWJrNKq6pssbANBvYbaFn">
            Såväl elevrepresentanter som elevskyddsombud ska ha rätt till
            utbildning och kompensatoriskt stöd för den undervisning de gått
            miste om under sin utbildning. Skolan ska också vara skyldig att
            tillhandahålla lokaler så att elever och elevrepresentanter kan
            hålla de möten och andra sammankomster som krävs för att de ska
            kunna utöva det inflytande de har rätt till.
          </p>
          <head xml:id="i-Nv6UKxjMEaLFWqaxZ3oiyh" type="h1">
            Trygghet och studiero
          </head>
          <p xml:id="i-3PUfoNcy95Kk2ZvKfiq2Xg">
            Att skolmiljön präglas av trygghet och arbetsro är en central
            förutsättning för att eleverna ska kunna tillägna sig kunskap
            och utvecklas socialt. Den kränkande behandling som förekommer
            i skolan måste motarbetas med kraft, och alla vuxna i skolan bär
            ett ansvar för detta. Regeringen har både i denna och tidigare
            propositioner försökt ta upp detta, men regeringens snäva synsätt
            utgör ett problem. För det första har regeringen ett ensidigt
            fokus på disciplinära åtgärder. För det andra betraktas eleverna
            alltid som en del av problemet men aldrig som en del av lösningen.
            Såväl en vuxen som en elev i skolan kan både vara utsatt för och
            vara den som utsätter andra för kränkande behandling. En politik
            som i grunden betraktar elever som potentiella hot mot ordningen
            i skolan hamnar fel. Vi anser att förebyggande åtgärder generellt
            är av betydligt större vikt för att verkligen förhindra kränkningar
            än vad disciplinära åtgärder är. En välfungerande elevhälsa, liksom
            ett nära samarbete mellan skola, fritidshem och föreningsliv,
            är exempel på förebyggande arbete som behöver tillmätas större
            vikt. Sociala problem och kränkningar på en skola uppstår inte
            ur tomma intet det omgivande samhället och vårdnadshavarna behöver
            involveras mer och på ett bättre strukturerat sätt i arbetet för
            att alla elever ska ha en trygg skolgång. Ordningsregler och värdegrund
            ska diskuteras aktivt på varje skola. Företrädare för elever ska
            inte bara vara delaktiga i framtagandet av ordningsregler utan
            även i besluten om desamma. Vårdnadshavarnas roll måste betonas
            tydligare. Skolan ska ansvara för att även vårdnadshavarna involveras
            i framtagande och uppföljning av ordningsregler. Såväl rektor
            som personal bör ha en handlingsplikt, inte bara anmälningsplikt,
            när dessa fått kännedom om att en elev blivit utsatt för kränkande
            behandling, något som framhållits av Diskrimineringsombudsmannen.
            Det ska vara tydligt att plikten att anmäla och åtgärda problem
            inte bara gäller när en elev anser sig utsatt för kränkande behandling
            skolan ska göra en egen bedömning av om det inträffade kan vara
            ett exempel på kränkande behandling. Vi menar att den starka lagstiftning
            mot mobbning och kränkande behandling som vuxit fram i Sverige
            måste bli ännu bättre. Vi anser därför att lagstiftningen på detta
            område behöver utredas ytterligare.
          </p>
          <head xml:id="i-Mub7Jew6NFojueqtzaMeSD" type="h1">
            Elevhälsa
          </head>
          <p xml:id="i-JJK1AAskRCT9Abg8uHPEc2">
            Skolan har ett ansvar för att skapa en god lärandemiljö för elevernas
            kunskapsutveckling och personliga utveckling. Arbete med elevhälsa
            bör i stor utsträckning vara förebyggande och ha en hälsofrämjande
            inriktning. Hälsa innebär som WHO definierar det ett tillstånd
            av fysiskt, psykiskt och socialt välbefinnande inte bara frånvaro
            av sjukdom eller funktionshinder. Skolan kan t.ex. genom en aktiv
            skolledning, tydlighet och höga förväntningar från lärarna och
            en positiv psykosocial skolmiljö minska riskerna för problem bland
            eleverna. Vi välkomnar regeringens förslag att definiera vilka
            personalkategorier som måste finnas inom elevhälsans utbud. I
            regeringens förslag saknas dock en formulering med innebörden
            att den skolhälsovård som eleverna har rätt till ska vara kostnadsfri,
            något som finns i nu gällande skollag. Vi anser att dagens ordning
            givetvis måste gälla även i framtiden och att detta ska vara tydligt
            utskrivet i skollagen. Huvudmannen för skolan ska anordna skolhälsovården,
            om inte annat följer av föreskrifter som meddelas av regeringen
            eller den myndighet som regeringen bestämmer. Elevhälsa ska anordnas
            i en sådan omfattning och vara lokaliserad på ett sådant sätt
            att den praktiska tillgängligheten för eleverna är god.
          </p>
          <head xml:id="i-HoaoWeJg8Fc9Jh82ymNUnq" type="h1">
            Avgifter
          </head>
          <p xml:id="i-E3iZxhy1RUA1krMVcefX6e">
            Det är oklart vad regeringens förslag kommer att få för effekter.
            Det finns remissinstanser som välkomnat förtydliganden om att
            tillåta möjligheten att ersätta kostnader för skolresor på frivillig
            väg, eftersom de bedömer att skrivningen i nuvarande skollag resulterat
            i att ett stort antal kommuner avskaffat möjligheten till detta.
            Trots att regeringen föreskriver att aktiviteter som bekostas
            genom frivilliga insamlingar ska vara öppna för alla oavsett om
            man bidragit eller inte, och att kostnadsfria alternativ för den
            som inte bidragit inte är godtagbart, kan konsekvensen av regeringens
            förslag ändå bli att förekomsten av avgifter ökar. Detta kommer
            sig av att signalen från regeringen till skolsektorn och det omgivande
            samhället är att man inte ska dra sig för att finansiera denna
            skolverksamhet genom avgifter. En sådan utveckling kan vi inte
            acceptera. Att elever gemensamt och utifrån vars och ens förmåga
            samlar in medel till skolresor genom egna insatser, t.ex. försäljning
            av julkort, bör inte förbjudas så länge aktiviteten är öppen för
            alla oavsett insats. Att däremot institutionalisera att vårdnadshavare
            ska avsätta pengar till aktiviteter och resor i skolans regi innebär
            en stigmatisering av elever, även om aktiviteten är öppen för
            alla oavsett vårdnadshavarens vilja eller förmåga att bidra, och
            det riskerar att öka förekomsten av avgifter. Vi anser därför
            att s.k. frivilliga insamlingar för denna typ av aktiviteter inte
            ska tillåtas att bli praxis. Vi anser även att normerna för de
            enstaka inslag som innebär obetydliga kostnader för eleverna,
            vilket skollagen ger utrymme för, ska utvärderas. Regeringen eller
            den myndighet regeringen så beslutar ska ha rätt att utfärda bindande
            direktiv för vad den maximala kostnaden per läsår ska kunna innebära.
          </p>
          <head xml:id="i-S7yzmwvaQoN2XK4hSNz7Ct" type="h1">
            Kvalitetssäkring och uppföljning
          </head>
          <p xml:id="i-84NBdPCtDMQzoDZY6DykZf">
            Vi menar att kommunerna inte bara ska ha rätt utan även skyldighet
            att utöva sin insynsrätt i fristående skolor. Detta skärper ytterligare
            kvalitetssäkringen och betonar kommunens ansvar för alla skolor.
            De fristående skolorna ska vara skyldiga att lämna sina kvalitetsredovisningar
            till den kommun där de är belägna. Kommunen ska å sin sida vara
            skyldig att redovisa den verksamhet som bedrivs vid fristående
            skolor i kommunen. Alla skolor ska vara skyldiga att delta i lägeskommunens
            uppföljning och utvärdering, och dessa redovisningar ska göras
            tillgängliga för elever och föräldrar på ett enkelt sätt. Därmed
            nås en öppen jämförelse och redovisning av kvaliteten.
          </p>
          <p xml:id="i-2pJdDRzEjAdhikS9RAaYUy">
            Vi menar att de föreslagna bestämmelserna för kvalitetsarbetet
            är alltför allmänt hållna. För att öka likvärdigheten i kvalitetsarbetet
            anser vi att det ska finnas nationella riktlinjer för en genomförandeprocess,
            vilka faktorer som måste bedömas och hur dokumentationen ska ske
            och tillgängliggöras. Sådana nationella riktlinjer ska givetvis
            utgöra miniminivån det finns ingenting som hindrar skolor och
            kommuner att bedöma även andra faktorer än dem som tas upp i de
            nationella riktlinjerna. Riksdagen bör även ge regeringen till
            känna att det nuvarande kravet på obligatoriska kvalitetsredovisningar
            inte ska utgå ur skollagen, och riksdagen bör därmed avvisa regeringens
            förslag på denna punkt.
          </p>
          <p xml:id="i-MDgqJ9mFWKk5yLvsdU5U8d">
            I bedömningen av skolornas arbetsmiljö vid tillståndsgivning
            för nyetablering av en skola och vid uppföljning av befintliga
            skolors kvalitet ska såväl skolornas inre lokaler som elevernas
            utemiljö beaktas. Även tillgängligheten för funktionsnedsatta
            bör beaktas. Bestämmelsen om att kommunala och fristående skolor
            kan säga nej till en elev om det skulle innebära betydande organisatoriska
            eller ekonomiska svårigheter ska tillämpas i undantagsfall, inte
            som ett argument för huvudmannen att avstå från grundläggande
            funktionshinderanpassning av skolans lokaler.
          </p>
          <head xml:id="i-VfFnUqJE2EqECuEPBzueSt" type="h1">
            Lika regler för kommunala och enskilda huvudmän
          </head>
          <p xml:id="i-AtZu5XjyAKVicKR59Qjp6k">
            Vi välkomnar att regeringen genom sin proposition tar flera steg
            för att ge kommunala och fristående skolor mer lika förutsättningar.
            På några områden där det är av vikt att villkoren harmoniseras
            avstår dock regeringen från att lämna skarpa förslag eller går
            inte tillräckligt långt. Vi vill särskilt lyfta fram följande
            aspekter:
          </p>
          <list xml:id="i-P9haT4MWLdXue9wQCE3Jnu" style="ul">
            <item xml:id="i-Hv2E4UMP9mjt7cnTJ5C98R">
              Fristående skolor med annan pedagogisk inriktning ska enligt
              förslaget kunna få undantag för läroplan m.m. Om kommunala skolor
              och fristående skolor utan annan pedagogisk inriktning helt utesluts
              från möjligheten att ansöka om undantag i enskilda delar får dessa
              skolor en konkurrensnackdel både genom att det kan minska utvecklingspotentialen
              och genom att det enda naturliga steget för elever, föräldrar
              och lärare som vill kunna utnyttja den mångfald skolsystemet ger
              är att söka sig till en fristående skola med annan pedagogisk
              inriktning. En ansökan om undantag ska göras i varje enskilt fall
              och prövas i särskild ordning av Skolinspektionen.
            </item>
            <item xml:id="i-GZDZPXm23q2eHZk6yFJBr9">
              Offentlighet för handlingar. Regeringen avfärdar ett mer långtgående
              förslag om offentlighet och avfärdar därmed viktiga remissinstanser
              som Skolverket, trots att regeringen medger att ett mer omfattande
              förslag för mer lika villkor i fråga om offentlighet vore fullt
              möjligt. Regeringen invänder att den administrativa bördan skulle
              öka för fristående skolor, men det är ett problem som inte står
              i proportion till den principiella och praktiska betydelse som
              mer lika villkor på detta område skulle få. Vi anser därför att
              regeringen bör återkomma till riksdagen med förslag till lagstiftning
              om en mer omfattande handlingsoffentlighet för enskilda huvudmän.
            </item>
            <item xml:id="i-3EoupmAWnt2qEcbEeDC9nF">
              Frågan om momskompensation behandlas särskilt i proposition 2009/10:157.
              Frågan är dock av så stor vikt för att alla huvudmän ska ges lika
              ekonomiska villkor att vi i detta sammanhang vill anföra att frågan
              om hur ersättning för moms ska ges ska utredas.
            </item>
          </list>
          <head xml:id="i-BRo5v2863nLah9ZfHyMPeh" type="h1">
            Skärpta kvalitetskrav
          </head>
          <p xml:id="i-6boGnaVQzvKsiZoobuQWTp">
            Höga kvalitetskrav på alla skolor oavsett huvudman är en central
            komponent för att säkerställa skolans likvärdighet över hela landet,
            för att skapa lika villkor mellan kommunala och fristående huvudmän
            och framför allt för att ge alla elever bästa möjliga förutsättningar
            att nå kunskapsmålen. Dessa frågor behandlar vi även i vår motion
            med anledning av propositionen Bidragsvillkor för fristående verksamheter,
            där vi tar upp flera aspekter på kvalitetskrav och villkor för
            etablering av nya skolor.
          </p>
          <p xml:id="i-UhAnLd8rMXYJFDZgTgNTjA">
            Många kommunala och enskilda huvudmän bedriver ett kontinuerligt
            utvecklingsarbete för att effektivisera verksamheten både organisatoriskt
            och ekonomiskt. Sådana initiativ kan ge positiva konsekvenser
            för eleverna och innebära att de gemensamt avsatta resurserna
            till skolan används på ett mer ändamålsenligt sätt. Samtidigt
            vet vi att det förekommer att huvudmän gör effektiviseringar på
            ett sådant sätt att verksamheten inte i alla avseenden bedrivs
            på ett sätt som är till fromma för utbildningens kvalitet eller
            elevernas arbetsmiljö eller är i enlighet med lagstiftarens avsikt.
            Vi menar därför att det i särskild ordning bör utredas hur dagens
            kvalitetskrav kan skärpas men även om kraven är ändamålsenligt
            utformade. Målsättningen ska vara att skattemedlen används på
            ett så effektivt sätt som möjligt.
          </p>
          <head xml:id="i-Agoh6T3wqBw34TtFL4NKWf" type="h1">
            Tydligare prövning av värdegrunden vid etablering av nya skolor
          </head>
          <p xml:id="i-WCnTcoyvcLD45mjDrnC1c3">
            Alla elever måste ha rätt till en objektiv och allsidig undervisning.
            Regeringen behandlar främst kraven på redan verksamma fristående
            skolor. Vi menar att Skolinspektionen vid beslut om nyetablering
            måste ges ansvaret att göra en helhetsbedömning av huvudmannens
            förutsättningar att leva upp till lagens krav på att följa de
            allmänna mål och den värdegrund som gäller för skolväsendet liksom
            bestämmelsen att undervisningen ska vara icke-konfessionell. Vi
            tillmäter frågorna om att alla elever ska få en objektiv och allsidig
            undervisning, att eleven själv har rätt att bilda sig en religiös
            och filosofisk uppfattning och att konfessionella inslag ska vara
            frivilliga för eleven en mycket stor vikt. Därför är det rimligt
            att prövningen av etableringen av nya skolor sker på ett grundligt
            och allsidigt sätt.
          </p>
          <head xml:id="i-4k2QjTEZAUGnwNKfJXMLMZ" type="h1">
            Meddelarskydd i fristående skolor
          </head>
          <p xml:id="i-A7j1Hca8wnVP7jQ2gijdSN">
            Alla skattefinansierade välfärdsverksamheter ska leva upp till
            medborgarnas högt ställda krav på insyn och öppenhet i både verksamhet
            och ekonomi. En viktig del i kvalitetsarbetet är personalens rätt
            och möjligheter att yttra sig om verksamheten. Vi anser att personalen
            på alla skolor och i all barnomsorg ska omfattas av samma rätt
            till meddelarskydd och meddelarfrihet oavsett huvudman och att
            detta ska vara en förutsättning för att bidrag ska lämnas. Barnens
            skolgång kan inte vara en företagshemlighet.
          </p>
          <head xml:id="i-XNmkm8Qu5yjySQTj81adnw" type="h1">
            Självstyrande skolor
          </head>
          <p xml:id="i-2Gjb9oS4bYoLSWxXUKAsdX">
            Att stärka inflytandet för dem som verkar i och närmast berörs
            av skolan kan främja nya idéer om hur skolan kan utvecklas. Därför
            är vi positiva till en ökad möjlighet för kommunala grund- och
            gymnasieskolor att bli självstyrande. Det innebär att skolornas
            organisatoriska frihet blir större, den politiska styrningen mindre
            omfattande och att det lokala inflytandet från skolans elever
            och föräldrar och för ledning och personal ökar. Redan i dag är
            det möjligt att göra kommunala skolor mer självstyrande genom
            att styrelsen för en kommunal skola får status som egen nämnd
            i kommunen. De skolor och kommuner som tagit detta steg har i
            allmänhet positiva erfarenheter. Förutom till en utveckling av
            själva skolverksamheten kan självstyrande skolor leda till en
            ökad tydlighet i den politiska styrningen och en mer aktiv lokal
            demokrati genom att partipolitiskt valda organ som kommunfullmäktige
            och kommundelsnämnder kompletteras med direktvalda styrelser för
            den enskilda skolan.
          </p>
          <p xml:id="i-DXvAcBkRVJmzStvmaYZB6w">
            Vi anser att det skyndsamt ska utredas vilka ändringar i Skollagen
            som krävs för att självstyrande skolor ska kunna bli en naturlig
            och permanent del av det svenska skolväsendet. Ingen skola ska
            tvingas bli självstyrande, men vi hoppas att fler tar chansen.
            I samband med detta anser vi att principerna för ersättning från
            kommunerna till självstyrande kommunala skolor ska utvecklas och
            tydliggöras.
          </p>
          <p xml:id="i-GoXopHaZ33YXpZ9hotvNhE">
            Ett grundläggande inslag i idén med självstyrande skolor är att
            den representativa demokratin med kommunala politiker kompletteras
            med en lokal styrelse för varje skola. De som verkar i skolan
            ska få bestämma mer. En variant är att representanter för lärare,
            övrig personal, elever och föräldrar ingår. En annan variant är
            att skolledningen själv med rektorn i spetsen får ökade befogenheter,
            att man helt enkelt ger mer makt åt professionen genom s.k. intraprenad.
            Kommunen och skolan bör i dialog komma fram till vilken modell
            som passar bäst lokalt. Exakt vilka befogenheter den lokala styrelsen
            ska ha måste utredas vidare, men utgångspunkten är att självstyret
            ska vara omfattande. Oavsett modell ska rektorn fortfarande anställas
            och utses av kommunen, och rektorn ska ha ansvaret för den pedagogiska
            ledningen av verksamheten och den dagliga driften av skolan. För
            de kommuner och skolor som så önskar ska förutsättningarna bli
            tydligare och tryggare än i dag.
          </p>
          <head xml:id="i-UjtFhyvqmg17nLVAntaiuv" type="h1">
            Behörighet till gymnasieskolan
          </head>
          <p xml:id="i-YCS4N69iSNHvJZdUqdDpTX">
            Regeringen föreslår att det som huvudregel ska krävas godkänt
            i åtta ämnen för att vara behörig till gymnasieskolans yrkesförberedande
            program och godkänt i tolv ämnen för de studieförberedande programmen.
            Vi anser att lika villkor ska råda och föreslår därför att det
            som huvudregel ska krävas godkänt i åtta ämnen däribland svenska,
            engelska och matematik för antagning till alla gymnasieprogram.
            En tydlig och generaliserad uppdelning av behörighetskraven skulle
            ge en stark signal till både elever och föräldrar om vilken ambitionsnivå
            olika elever ska lägga sig på och därmed kraftigt minska deras
            framtida valmöjligheter. Ett annat skäl mot att dra en knivskarp
            gräns mellan yrkes- och studieförberedande programs behörighetskrav
            är att enskilda yrkesförberedande program mycket väl kan kräva
            lika stora förkunskaper som studieförberedande program eller större.
            Regeringens förslag bygger på en föreställning om att eleverna
            på yrkesförberedande program är mindre begåvade och studiemotiverade
            än andra elever. En sådan föreställning är osaklig.
          </p>
          <head xml:id="i-RMwLQznHyCp5dYm3KoqwQM" type="h1">
            Gymnasieskolan och högskolebehörighet
          </head>
          <p xml:id="i-RAUTvy8rSGCcWqqpR4JZZN">
            Riksdagen har genom behandlingen av regeringens proposition 2008/09:199
            beslutat att yrkesförberedande program inte längre ska ge grundläggande
            behörighet till högskolan. Vi menar att detta är fel. Regeringens
            politik tidigarelägger val som måste göras för att man ska ha
            reella chanser att gå vidare till högre utbildning. Detta får
            tydliga och negativa konsekvenser för individen och för den sociala
            snedrekryteringen till högskolan. De kurser som krävs för grundläggande
            behörighet är också nödvändiga för att klara kraven på en modern
            arbetsmarknad. Gymnasieskolan ska göra eleverna väl rustade för
            ett långt arbetsliv, och allt talar för att kraven inom arbetslivet
            kommer att öka, inte minska. Alla nationella gymnasieprogram ska
            leda till en gymnasieexamen, vilket ska innefatta en grundläggande
            behörighet till högskolan.
          </p>
          <head xml:id="i-VnuymjDnj2MULGEqtQ57iH" type="h1">
            Lagstiftning rörande marknadsföringen
          </head>
          <p xml:id="i-GPqYsPaw6Fo2BtQ6VT5Cuz">
            Tiotusentals ungdomar brottas varje år med valet till gymnasieskolan.
            Skolorna och alternativen blir allt fler, och marknadsföringsinsatserna
            för att rekrytera elever till en viss skola innehåller både sakliga
            argument och lockerbjudanden som inte är kopplade till själva
            utbildningskvaliteten. Kampen om skolpengen skolorna emellan riskerar
            att bli en tävling med överbud av lockelser, och det krävs en
            mer kritisk hållning till gymnasieskolornas marknadsföring. Att
            skolornas huvudmän upprättar riktlinjer är bra men inte tillräckligt.
            Valet av gymnasieutbildning är ett av de viktigaste valen en ung
            människa gör. Förutom öppna jämförelser med objektiva fakta om
            skolorna behövs en tydligare lagstiftning om hur skolor får marknadsföras.
          </p>
          <head xml:id="i-CRXxhMeNNdBNuqD8y5Dp74" type="h1">
            Vuxenutbildning
          </head>
          <p xml:id="i-N3wHJAaSnhGNEwMZMJ8nZK">
            Vi vill stärka rätten till vuxenutbildning. Regeringens politik
            går tvärtom ut på att minska utbudet på vuxenutbildning, vilket
            bl.a. utfallit i drygt 40 000 färre heltidsstuderande 2009 än
            2006, samtidigt som man med strukturella förändringar ökar behovet
            av vuxenutbildning genom att på de flesta gymnasieprogram överföra
            ansvaret för att ge eleverna högskolebehörighet från gymnasiet
            till komvux. Precis som grundskolan inte ska kunna dra sig tillbaka
            från sitt ansvar och lämna över det till gymnasiet ska inte politiken
            utformas så att gymnasiet lämpar över sitt ansvar på vuxenutbildningen.
            Även om gymnasieelever nått grundläggande behörighet till högskolan
            krävs särskild behörighet inom många utbildningar. För att stärka
            rätten till kunskap menar vi att vuxna som saknar den kompetensen
            ska ha rätt att komplettera sin utbildning både för att få grundläggande
            behörighet och särskild behörighet för högskolestudier.
          </p>
          <p xml:id="i-J6TRQ5kUsHhdJDFvQnHVdQ">
            Skolan i ett modernt samhälle bör utgå från individen och stödja
            den enskildes ambitioner och strävan att nå kunskap. Det är i
            det syftet skollagen sätter upp rättigheter och det är också i
            det syftet samhället reglerar skolans institutioner för att undvika
            att elever hindras från att nå längre i sitt kunskapssökande.
            I det perspektivet ter sig regeringens förslag att förbjuda elever
            att läsa upp godkända gymnasiebetyg på komvux ytterst märkligt.
            Att alltjämt låta det vara tillåtet att efter självstudier och
            i vissa fall efter erlagd avgift tentera upp betyg på komvux kompenserar
            inte på något sätt för detta.
          </p>
        </div>
        <div xml:id="i-9GFNDiWT7pn96NMz7yRqP9" type="motSignatures">
          <list xml:id="i-Cvt8V7JJxxWvfPLAhiUiUw">
            <item xml:id="i-8kuAAKoWtg94JrPoix9brH" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-PKZtizYCHS8NnwwfbANVZm" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-2K2kVnN3wzg5DWxaoj5YvF" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-rXLSALGA4Cg6Bz1ZWc5xv" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-AM1evu3gzhAZRsh1etbyDt" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-CeR4CAwxyw7UA3kUBV5QYJ" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-R6Vm4Gp8TBCm3AS2BcehA3" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
          </list>
        </div>
      </div>
    </body>
  </text>
</TEI>
