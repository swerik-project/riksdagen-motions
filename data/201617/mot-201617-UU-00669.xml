<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-00669">
  <teiHeader>
    <fileDesc>
      <titleStmt>
        <title>Dawit Isaak och relationerna till Eritrea</title>
        <author corresp="i-BaBRFz7sgjhbuqYiz8u7vt i-PgfrE9pakWspkNp9dr9ejT">av Désirée Pethrus och Caroline Szyber (båda KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:669 av Désirée Pethrus och Caroline Szyber (båda KD)</title>
          <idno type="rdwebb">H402669</idno>
          <rs type="number">669</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H402669/text</ref>
          <ref type="dokument_url_html">http://data.riksdagen.se/dokument/H402669</ref>
          <ref type="dokumentstatus_url_xml">http://data.riksdagen.se/dokumentstatus/H402669</ref>
          <ref type="docx">http://data.riksdagen.se/fil/937BA47E-00EB-4E8A-B805-2786104F837A</ref>
          <ref type="pdf">http://data.riksdagen.se/fil/6822C0FE-1473-49C7-A781-5D40B9D75533</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-M4MBLb6XpqQ88SJukC6Sjx" type="signed"/>
        <correspContext corresp="i-M4MBLb6XpqQ88SJukC6Sjx">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-LgQaz36t7PXbmh8zXUAwR5" type="submitted">
          <date when="2016-09-30"/>
          <time when="16:13:22"/>
        </correspAction>
        <correspAction xml:id="i-QAjU7feDXpDLX6NfKeneQQ" type="reviewed">
          <date when="2016-10-03"/>
          <time when="14:03:49"/>
        </correspAction>
        <correspAction xml:id="i-P6rKysnNvo69cpvAvGNLRQ" type="referred">
          <date when="2016-10-14"/>
        </correspAction>
        <correspAction xml:id="i-41A58huYrdeUC22BGAHDKL" type="assigned">
          <date when="2018-05-30"/>
          <time when="18:03:24"/>
        </correspAction>
        <correspContext corresp="i-41A58huYrdeUC22BGAHDKL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-GQ51h7syAWHA8WfwQyS8AA" type="behandlas_i"/>
        <correspContext corresp="i-GQ51h7syAWHA8WfwQyS8AA">
          <ref type="uppgift">2016/17:JuU18</ref>
          <ref type="ref_dok_id">H401JuU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU18</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H4qjg5ZUBV2MwJEYpKnheM" type="behandlas_i"/>
        <correspContext corresp="i-H4qjg5ZUBV2MwJEYpKnheM">
          <ref type="uppgift">2017/18:UU15</ref>
          <ref type="ref_dok_id">H501UU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU15</ref>
          <ref type="ref_dok_titel">FN och mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-433z1wMws1EkNk5ggzzZkd" type="motHeader">
        <div xml:id="i-WMThRVwgRq9c79eM9jnFfR" type="motTitle">
          Motion till riksdagen 2016/17:669 av Désirée Pethrus och Caroline
          Szyber (båda KD) Dawit Isaak och relationerna till Eritrea
        </div>
      </div>
      <div xml:id="i-BKcyNeVCBquxEDBjviv8xZ" type="motBody">
        <div xml:id="i-UJzGNASA8MPtBy2G6YV2GB" type="motProposal" subtype="förslag">
          <head xml:id="i-EBt12eYec2YPnFBxbHHVUY">
            Förslag till riksdagsbeslut
          </head>
          <list xml:id="i-2fms3A9VXPrCtD6xEhM7kf" style="ol">
            <item xml:id="i-JAoV6thpb4KsTrLfNR3Wrh">
              Riksdagen ställer sig bakom det som anförs i motionen om den
              svenske journalisten och medborgaren Dawit Isaak som sitter fängslad
              i Eritrea och tillkännager detta för regeringen.
            </item>
            <item xml:id="i-AAK7yhMjuy5umWGTz1cF3w">
              Riksdagen ställer sig bakom det som anförs i motionen om den
              tvångsbeskattning som den eritreanska staten tvingar på medborgare
              i exil och tillkännager detta för regeringen.
            </item>
          </list>
        </div>
        <div xml:id="i-74F5akZfiYvaTWySKxGvwd" type="motContent">
          <head xml:id="i-V2fLvtCvxx2CciYtDCmWDw" type="h1">
            Motivering
          </head>
          <p xml:id="i-G5eF2j5BTzd1nBpVdB8ju8">
            I 15 år har Dawit Isaak, eritreansk-svensk journalist, suttit
            fängslad i Eritrea, utan varken åtal eller rättegång. Nyligen
            kom signaler om att han förmodligen lever, vilket naturligtvis
            är glädjande, även om allt fortfarande är osäkert.
          </p>
          <p xml:id="i-QT8ZsuoCu4FdSWFE372iN2">
            Hans hälsotillstånd är okänt för omvärlden och av allt att döma
            befinner han sig i ett av Eritreas värsta fängelser. Amnesty International
            betraktar honom som en samvetsfånge och han är den ende EU-medborgare
            som i dag sitter fängslad på grund av sina åsikter. Den svenska
            regeringen måste nu öka trycket på den eritreanska regimen för
            att få honom frisläppt.
          </p>
          <p xml:id="i-EJdsvUFjZz3f5nQGc25Uq8">
            Dawit Isaak sitter fängslad utan rättegång. I skuggan av terrorattackerna
            i USA den 11 september 2001 passade president Isaias Afewerki
            på att sätta stopp för all kritik av det nyligen befriade landets
            ledning. Den oberoende pressen stängdes, politiker, statstjänstemän
            och minst elva journalister fängslades utan rättegång, bland dem
            den eritreanske och svenske medborgaren Dawit Isaak.
          </p>
          <p xml:id="i-MuUz9r2x2GXphdvQ7jvfxZ">
            Isaak var delägare till den etiopiska tidningen Setit där han
            också arbetade. Arresteringsvågen började den 18 september och
            Dawit Isaak fängslades fem dagar senare.
          </p>
          <p xml:id="i-SpkRNHhXvYr6zD1gv4QgV5">
            Brotten mot de mänskliga rättigheterna har sedan 2001 accelererat
            i Eritrea. I en rapport från Amnesty International, You have no
            right to ask, i juni 2004, kritiseras de omfattande brotten mot
            mänskliga rättigheter i landet. Rättssystemet är – med vanliga
            krav på rättssäkerhet – lika godtyckligt som obefintligt, och
            fängelseförhållandena är fruktansvärda.
          </p>
          <p xml:id="i-4oF4gsbDMEjyKas5zHi2Zt">
            Företrädare för Utrikesdepartementet har inte vid något enda
            tillfälle tillåtits besöka Dawit Isaak. Att inte någon officiell
            företrädare för Sverige – och inte heller någon i hans familj
            – har tillåtits kontakta, än mindre besöka, Dawit Isaak under
            dessa plågsamma år. Det enda humana och rättvisa som kan göras
            är att Eritreas regering beslutar att släppa Dawit Isaak fri omedelbart.
            Det är tråkigt att notera att regeringen inte nämner Dawit Isaak
            i sin årliga utrikesdeklaration. Något som alliansregeringen gjorde.
            Kristdemokraterna drev detta starkt under alliansregeringens tid,
            att hans namn särskilt skulle nämnas i utrikesdeklarationen, vilket
            också blev fallet. Men nu, i den röd-gröna regeringens deklaration,
            återfinns tyvärr inte hans namn.
          </p>
          <p xml:id="i-Qm7K89wdKCo5J12fMAnPhd">
            Eritrea är en av världens mest hårdföra diktaturer. Politiska
            motståndare torteras och fängslas. Regimen utövar ett massivt
            förtryck och förföljelse av oliktänkande. FN har vid flertalet
            tillfällen kritiserat Eritrea för brott mot mänskliga rättigheter
            och även infört sanktioner mot regimen för dess stöd till terrorgruppen
            al-Shabaab. Regimens ekonomiska utpressning mot medborgare i exil
            består i att dessa tvingas betala en skatt på två procent av nettoinkomsterna
            till regimen. Skatten tas ut av ambassaderna, något som uppmärksammats
            även i Sverige. Utebliven betalning kan innebära att personen
            i fråga inte kan få ut nödvändiga dokument från myndigheterna
            eller förbud mot inresa till Eritrea. Även nära anhöriga som lever
            i Eritrea kan drabbas av påföljder.
          </p>
          <p xml:id="i-KBtTKZCj4y9BzEBtVpE4Ao">
            FN uppskattar att regimens enskilt största inkomstkälla är skatten
            från utlandsboende eritreaner. Ungefär 25 procent av befolkningen,
            närmare 1,2 miljoner personer, lever i dag i exil. Något som också
            märks i den stora flyktingströmmen till EU. Många väljer att lämna
            då situationen är ohållbar och där militärtjänstgöringen kan pågå
            i åratal under slavliknande förhållanden. I den dialog som EU
            nu har med Afrikanska länder bör påtryckningar ske för att förmå
            Eritrea att ändra inriktning. Här kan EU vara Sverige och Dawit
            Isaaks bästa vän, om korten sköts på rätt sätt. EU har infört
            olika sanktioner mot Eritrea vilket förhoppningsvis ska påverka
            landets ledning. Hoppet är inte så stort med tanke på landets
            slutenhet. Men vi måste ändå tro på att det finns en annan framtid
            för Eritreas befolkning.
          </p>
          <p xml:id="i-GueN56RiEQQ9HS8i4xTaz8">
            Säkerhetsrådet har i rapporter påvisat att tiotals miljoner dollar
            och troligen långt mycket mer än så årligen drivs in genom skatten.
            Vid sidan av personliga kostnader och utpressningsmetoder för
            eritreaner i Sverige innebär skatten i praktiken en finansiering
            av den totalitära diktaturen och genom den, finansiering av terrorverksamhet.
            De nära banden mellan den eritreanska regimen och islamistrebeller
            har konstaterats av FN vars reaktion på kopplingarna bland annat
            har medfört ett vapenembargo mot Eritrea, något som även EU infört.
          </p>
          <p xml:id="i-Gspae8wADnFQMPsRWBCuF4">
            Den svenska regeringens utgångspunkt gentemot Eritrea har länge
            varit tyst diplomati, en metod som hittills varit ett misslyckande.
            Säkerhetsrådets rapport från 2012 uppmanar medlemsstaterna att
            vidta åtgärder för att stoppa indrivningen av skatten. Den svenska
            riksdagens hållning har dock varit att skatten i sig inte är olaglig
            och att det är upp till rättsvårdande myndigheter att lagföra
            personer som utövar kriminella handlingar som till exempel olaglig
            utpressning.
          </p>
          <p xml:id="i-Tge5pCJi4MqGVYyxpLch5j">
            Detta räcker inte. I Tyskland och USA har regeringarna vidtagit
            åtgärder mot eritreanska ambassader. Storbritannien har begränsat
            rörelsefriheten för eritreanska diplomater. Kanada har gått steget
            längre och hotat att utvisa Eritreas ambassadör ur landet, vilket
            har tvingat det eritreanska utrikesdepartementet att utlova ett
            stopp för skatten. Det krävs med andra ord inte ny lagstiftning
            för att åstadkomma verkningsfulla förbättringar för de människor
            med eritreansk bakgrund som i dag lever i Sverige.
          </p>
          <p xml:id="i-3Kv98qTh6WR1MdSDtbxBfN">
            Den svenska regeringen har all möjlighet att följa det kanadensiska
            exemplet och förklara att Sverige ämnar utvisa den eritreanske
            ambassadören om inte skatteindrivningen upphör med omedelbar verkan.
          </p>
          <p xml:id="i-5ygBeYRPZ6etBEAGwUeg6r">
            Indraget bistånd från Europeiska unionen till Eritrea och andra
            påtryckningar i form av frågor i alla forum där Sverige eller
            EU möter Eritrea måste användas. Sanktioner i form av reseförbud
            som riktas mot eritreanska regerings- och myndighetsföreträdare
            behöver nyttjas, liksom strategiska hinder mot handel som gynnar
            regimen i Asmara. Däremot finns ingen anledning att motsätta sig
            humanitärt bistånd som går direkt till fattiga individer.
          </p>
          <p xml:id="i-Jwgknw3fzz2Gdd9EPh84qo">
            Men om inte Europeiska unionen och Sveriges regering byter strategi
            kommer Eritrea dra fallet Dawit Isaak i långbänk. Utrikesdepartementet
            bör därför utarbeta en strategi så att Sverige i alla forum där
            Eritrea finns med – EU, WTO, Världsbanken eller FN och dess organ
            – konfronterar Eritreas företrädare med Dawit Isaaks fall.
          </p>
          <p xml:id="i-K9J4sesqg9aCjyJv9bEA1R">
            Inreseförbud för regeringsrepresentanter och nej som svar på
            visumansökningar för att resa till EU-länder är smärtsamma åtgärder
            för varje land som vill vara med i det internationella samarbetet.
            Att låsa utländska tillgångar, t.ex. bankkonton, som tillhör eritreanska
            makthavare och myndigheter, är andra effektiva påtryckningsmetoder
            eftersom det därtill är bekant att eritreanska medborgare i exil
            tvingas betala 2 procent avsin inkomst till hemlandet; om inte
            finns risk att anhöriga råkar illa ut.
          </p>
          <p xml:id="i-49o5HjV9ShUhVfeAmgNpoA">
            Att förhindra denna överföring av pengar till Eritrea – ett slags
            beskattning som saknar laglig grund – är angeläget inte bara så
            länge Dawit Isaak hålls fängslad utan fram till dess Eritrea slutar
            att förfölja egna medborgare i t.ex. vårt land. Det som kan synas
            vara en liten summa pengar för oss, kan vara en betydelsefull
            inkomstkälla för regeringen i Asmara. Diktaturer hatar strålkastare,
            de älskar mörkläggning för att där utföra sina illdåd.
          </p>
          <p xml:id="i-C4QLSW31ip76T2JWsPo8Pi">
            Men nu är det viktigaste att Dawit släpps. Att han får lämna
            den mardröm han så länge levt i. Sveriges regering måste i samarbete
            med EU och andra länder göra allt som står i dess makt för att
            snarast få Dawit Isaak frisläppt.
          </p>
        </div>
        <div xml:id="i-F1Piit64kNX9ywpxfKTWaL" type="signatureBlock">
          <list xml:id="i-TLnDppMyXd3XBZabT8o62W">
            <item xml:id="i-H8pHNzC1qXBXBpvyhdU5c" type="signature">
              Désirée Pethrus (KD)
            </item>
            <item xml:id="i-FqhYyUL17L57Ry1Q4SKJWW" type="signature">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
