<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199192-TU-00216">
  <teiHeader>
    <fileDesc>
      <titleStmt>
        <title>Översyn av trafikpolitiken</title>
        <author corresp="i-EV8Pts9LgPV9TKVreGG4cG i-AtvKBXC4FZbodCNyRko9RA i-EV8Pts9LgPV9TKVreGG4cG i-AtvKBXC4FZbodCNyRko9RA">av Torgny Larsson och Lena Klevenås (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av trafikpolitiken</title>
          <idno type="rdwebb">GF02T216</idno>
          <rs type="number">T216</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GF02T216/text</ref>
          <ref type="dokument_url_html">http://data.riksdagen.se/dokument/GF02T216</ref>
          <ref type="dokumentstatus_url_xml">http://data.riksdagen.se/dokumentstatus/GF02T216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EV8Pts9LgPV9TKVreGG4cG</idno>
            <name>Torgny Larsson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-AtvKBXC4FZbodCNyRko9RA</idno>
            <name>Lena Klevenås</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-EV8Pts9LgPV9TKVreGG4cG</idno>
            <name>Torgny Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AtvKBXC4FZbodCNyRko9RA</idno>
            <name>Lena Klevenås</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JNb8BgPhMXn6uTCfcuSHfd" type="signed"/>
        <correspContext corresp="i-JNb8BgPhMXn6uTCfcuSHfd">
          <note type="signatory" corresp="i-EV8Pts9LgPV9TKVreGG4cG"/>
          <note type="signatory" corresp="i-AtvKBXC4FZbodCNyRko9RA"/>
          <note type="signatory" corresp="i-EV8Pts9LgPV9TKVreGG4cG"/>
          <note type="signatory" corresp="i-AtvKBXC4FZbodCNyRko9RA"/>
        </correspContext>
        <correspAction xml:id="i-CzzRuNHqDFeSzyGQqNp9tq" type="referral">
          <date when="1992-02-10"/>
        </correspAction>
        <correspAction xml:id="i-7MrD1FWWb4Hj8XGwEYj8LD" type="dismissal">
          <date when="1992-02-06"/>
        </correspAction>
        <correspAction xml:id="i-Rd7fHHunjRXFuYu7Akjh2Z" type="submission">
          <date when="1992-01-27"/>
        </correspAction>
        <correspAction xml:id="i-8sPyEcHc3PtbajG4ewh3hD" type="referral">
          <date when="1992-02-10"/>
        </correspAction>
        <correspAction xml:id="i-7Q8CnGrv8J3taFSq8TyFSy" type="dismissal">
          <date when="1992-02-06"/>
        </correspAction>
        <correspAction xml:id="i-CjSkzGVukP7KpH4RbAGQpL" type="submission">
          <date when="1992-01-27"/>
        </correspAction>
        <correspAction xml:id="i-9kuRfTC319sqvmgzh1UbtX" type="assigned"/>
        <correspContext corresp="i-9kuRfTC319sqvmgzh1UbtX">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_TU_216/mot_199192_TU_216-001.pdf"/>
      <div xml:id="i-AU7xLoQpum8wtQ9nmaoiM4" type="motHeader">
        <div xml:id="i-CFxv5m9FKPdCwzR2PsrYZt" type="motTitle"/>
        <div xml:id="i-Ttgbx4QuV6ESnwJbX8rwBy" type="motSubmissionInfo"/>
      </div>
      <div xml:id="i-63UEZEwYY2fSjJb7gboHED" type="motBody">
        <div xml:id="i-5YSgoPh7EtYETR1zKG8VWh">
          <p xml:id="i-7M2Q8z959uVUuRzYkHaPvh">
            Motion till riksdagen 1991/92:T216
          </p>
          <p xml:id="i-SdR7FwcVQkfM6GKXQuwWVd">
            av Torgny Larsson och Lena Klevenås (s) Översyn av trafikpolitiken
          </p>
          <p xml:id="i-8eJ6DV5aFLxyDKQzdARyS5">
            En ökande andel av samhällets energiförbrukning används för resande
            och transporter. Även om bilarna blir bensinsnålare motverkas
            besparingarna. Resor och transporter ökar och flyttas samtidigt
            från långsammare men mer energisnåla trafikslag till snabbare
            men mer energikrävande; från mark- transporter till flyg och dessutom
            från tåg till landsväg. Regeln ”Tid är pengar” tillämpas av både
            företag och privatpersoner men priset betalas av miljön och förbrukningen
            av de ändliga energiråvarorna.
          </p>
          <p xml:id="i-LGDJUbuSdusw9o9vuK55Nj">
            En vidgad värld — resor och transporter
          </p>
          <p xml:id="i-PZEx3xvuqcfyXDpA3fcvFj">
            Lösningen på trafikens energi- och miljöproblem har ofta sagts
            vara mins- kande transportflöden och resande. Det är inte vårt
            svar. Under de senaste åren har vi tydligare än tidigare insett
            hur världens män- niskor och länder allt starkare flätas samman
            i ömsesidiga relationer och samarbete. Det är en utveckling vi
            starkt bejakar bl.a. för att den bidrar till en fredligare värld.
            Det gäller Europa. När EG bildades efter andra världskriget var
            en grund- tanke att genom samverkan skapa stabilitet och fred
            efter århundraden av konflikter och krig. Det målet har också
            i hög grad uppnåtts. Efter kommu- nismens sammanbrott och upprättandet
            av ett stort antal nya självständiga stater kommer Östeuropa lättare
            att utvecklas fredligt och stabilt om län- derna genom ekonomisk
            samverkan integreras med varandra och övriga Europa och världen.
            För u-länderna växer också insikten att deras framtida utvecklingsmöjlig-
            heter mer hör samman med vidgad handel och tillgång till i-ländernas
            mark- nad än med enbart det bistånd som i-länder kan förmedla.
            Med samma positiva grundsyn ser vi på människors resande. För
            enbart några generationer sedan var en längre resa i Sverige något
            mycket ovanligt för de flesta. Nu reser omkring en fjärdedel av
            svenskarna varje år till något annat land. Vi talar om ”tågluffargenerationen”
            — de unga som har sina vän- ner spridda i Europa och världen.
            Det fredliga kitt som den ekonomiska integrationen skapar kommer
            för- hoppningsvis att motsvaras av en öppnare attityd mellan människor,
            kulturer och länder.
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-002.pdf"/>
          <p xml:id="i-GxXBFK1xdSsgrf2TfAkFQv">
            Trafikens pris
          </p>
          <p xml:id="i-C78CHj7VjxBbFzgRiLaRLT">
            Den önskvärda utvecklingen är emellertid minst av allt problemfri.
            Trans- porterna tär i skrämmande takt på jordklotets ändliga resurser
            av fossila bränslen. Miljöskadorna växer och perspektivet att
            jordens människor skulle resa och transportera sina varor i samma
            omfattning och med de me- del som medelsvensken eller ”medeleuropén”
            nu gör skulle innebära ett omedelbart ekologiskt sammanbrott.
            Även om bilismen med t.ex. katalysatorer klarar att reducera alla
            utsläpp av kväveoxider och andra miljöfarliga ämnen kommer koldioxidutsläppen,
            med sin långsiktiga inverkan på klimatet, att fortsätta så länge
            bilarna drivs med bränslen som olja och gas. Men trafikens pris
            heter också olyckor och trängsel. Enbart i Sverige skör- dar trafiken
            närmare 1 000 dödsoffer per år. Tusentals människor invalidise-
            ras och ytterligare tiotusentals skadas. I Sverige kanske vi klagar
            över bilköerna i några av våra större städer eller när vägnätet
            korkas igen vid någon av helgerna. Det är trots allt enbart en
            mild föraning av den absurditet i fråga om trängsel och köer som
            kallas trafik i världens stora metropoler.
          </p>
          <p xml:id="i-TrMgrzdALh2HiSi7aLDdFe">
            En klok trafikpolitik
          </p>
          <p xml:id="i-NA4snxT1bTmYk2SscjqWPD">
            Går det att godta och rentav eftersträva en utveckling där människor
            och länder i högre grad samverkar ekonomiskt och där människor
            reser och möts, och samtidigt undvika den energi- och miljökris
            som nästan oundvik- ligt tycks bli följden? Ett är säkert. Utan
            politik går det inte. I Sverige sjungs för närvarande marknadens
            och valfrihetens lov. Försöken att med politiska beslut styra
            samhällsutvecklingen i önskad riktning framställs oftast som ”överhetens”
            förmynderi. Det kan gälla hastighetsgränser såväl som bensinskatter.
            Likafullt är det främst genom politiska beslut som vi som enskilda
            eller företag kan ”styras” eller uppmuntras att välja transportalternativen
            som miljön och samhällsorganisationen i stort klarar. För att
            på lång sikt klara det övergripande målet att tillgodose behovet
            av resor och godstransporter behövs tydliga principer för trafikpolitiken.
            Mål- sättningen för transporterna måste vara: 1. Att för varje
            typ av transport sträva efter att den i första hand sker med det
            mest energieffektiva och därmed miljövänliga transportsättet.
            2. Att inom varje transportgren göra allt för att påskynda utvecklingen
            mot mer energisnål och miljövänlig teknik. 3. Med tanke på miljöhoten
            (och den ökande arealen outnyttjad mark) måste teknikutvecklingen
            särskilt inriktas på att ersätta fossil energi med bioenergi.
          </p>
          <p xml:id="i-35dZfbEugjHWwnioBK1Tk3">
            Energi och trafik
          </p>
          <p xml:id="i-LkTS2Q1YFNfMWkfDVLdswi">
            Ofta blandas energi- och miljöproblemen samman i debatten om
            transporter och trafik. Visserligen hör de intimt samman men det
            är ändå en fördel att hålla dem isär.
          </p>
          <p xml:id="i-UqNgmhPY5cUMroJrgmBxQg">
            Mot. 1991/92 T216
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-003.pdf"/>
          <p xml:id="i-LBYzwLSd3FG8tjr8N1SSjj">
            Tåg kan för närvarande drivas med t.ex. kol, dieselolja eller
            el som i sin tur kan komma från vattenkraft, olja, kärnkraft,
            ett fliseldat kraftvärmeverk eller t.o.m. ett kolkraftverk. Miljöeffekterna
            blir högst olika men den di- rekta energiåtgången för att dra
            tåget från Herrljunga till Laxå påverkas inte. Generellt är tåg
            ett energieffektivt sätt att transportera eller färdas. Mycket
            gods eller många människor dras samtidigt på räls med låg friktion.
            Det enda transportsätt som kan konkurrera i energieffektivitet
            är sjöfarten. Flyget befinner sig i motsatt ända av skalan. Flyget
            är det mest energikrä- vande av alla transportmedel. Bilen kommer
            strax efter. En enstaka person eller högst fyra till fem fors-
            las fram av en motor. Många beräkningar har gjorts av olika transportgrenars
            energieffektivitet. I regel beräknas energieffektivitet i energiåtgången
            för att transportera ett ton gods eller en människa en kilometer.
            En undersökning anger t.ex. följande jämförelse av energiåtgång
            för olika trafikslag:
          </p>
          <p xml:id="i-3nZQWtFxxKh9Jd6U9JwCaK">
            Relativ jämförelse av energiåtgång mellan olika transportgrenar
            och tåg
          </p>
          <p xml:id="i-AnxVESWZHev5xR6JEjssEX">
            Sjöfart 0,5 jämfört med tåg Tåg 1 Landsvägstransporter 4 gånger
            mer jämfört med tåg Flyg 10 gånger mer jämfört med tåg
          </p>
          <p xml:id="i-Abm81xFFp3YKnvhchvSbYt">
            Sambanden är emellertid inte enkla. Tåg med enbart några få passagerare
            som lika gärna kunde ha åkt taxi är rent energislöseri. Att stanna
            ett stort tåg för att sedan starta det igen drar energi som kunde
            räcka till åtskilliga mils bilresa. Den tekniska utvecklingen
            har i synnerhet för bil och flyg inneburit stora variationer ifråga
            om energiåtgång. Nya och bränslesnåla flygplan har en energiåtgång
            per person som närmar sig personbilens. Samtidigt presenterar
            biltillverkarna nya tekniska lösningar som på nytt kraftigt reducerar
            bilens energiförbrukning. Generellt gäller emellertid att sjöfart
            och tåg är tydligt energisnålare för transporter över längre sträckor.
            Förhållandet kommer snarast att förstärkas när de mer tekniskt
            konservativa och tröga näringarna för tåg och sjöfart även de
            på allvar börjar utnyttja sina möjligheter till energisparande
            genom teknikutveckling. Det är emellertid orimligt att tänka sig
            en återgång till t.ex. transocean passagerartrafik eller att tåg
            i någon större omfattning skall kunna ersätta personbilar och
            lastbilstrafik i våra glesbygder. En klok trafikpolitik måste
            kunna sammanlänka transporterna så det mest energieffektiva används.
            Ett mål för trafikpolitiken är att överföra en ökad andel av transporterna
            till mer energieffektiva transportslag.
          </p>
          <p xml:id="i-bzUKkzdHWo48WKFezSs49">
            Mot. 1991/92 T216
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-004.pdf"/>
          <p xml:id="i-PjP18aLUkFX72XMmkJBYG7">
            Miljö och trafik
          </p>
          <p xml:id="i-GeneFtVntQniHbG9D9QJ4D">
            För varje transportgren påverkas miljöskadorna av minskad energiåtgång
            men också av det energislag som används och av möjligheterna att
            rena ut- släppen. Utvecklingen av bränslesnålare och miljövänligare
            bilar under det senaste årtiondet visar vilka möjligheter som
            finns om tekniker och tillverkare får tillräckligt klara politiska
            signaler eller möter miljömedvetna konsumenter. Möjligheterna
            till fortsatta förbättringar är långt ifrån uttömda. Tvärtom vi-
            sar t.ex. bilbranschens egna framtidsmodeller att mycket mer kan
            göras för att minska miljöskadorna. "En motsvarande utveckling
            finns för flyget, medan de miljömässiga fram- stegen för tåg och
            sjöfart hittills varit minst sagt beskedliga. Ett andra mål för
            transportpolitiken är att för varje transportgren stödja och tvinga
            fram miljövänligare teknik och organisationsmodeller. Det är rimligt
            att anta att varje transportgren kommer att mycket kraftigt kunna
            reducera utsläpp av svavel, kväveoxider och olika kolväten. För
            kol- dioxidutsläppen finns inte samma möjligheter att rena utsläppen.
            Därför måste särskild uppmärksamhet riktas mot valen av energiråvara.
            Enda möj- liga utvägen är att bränslet tas från olika former av
            grödor. Då sluts det eko- logiska kretsloppet och koldioxiden
            återvinns. I Sverige har under enbart de senaste åren 400 000
            hektar jordbruksmark tagits ur bruk. Även inom skogsbruket kan
            man förutse att vi inom några få år kommer att ha stora överskott
            av skogsråvara. Allt mer av i-ländernas papper återvinns. Samtidigt
            kommer nya producenter av ny skogsråvara från Nordoch Sydamerika
            och snart också från Ryssland och andra länder i Öst- europa.
            Att utveckla ”odlade” bränslen att ersätta olja, bensin och gas
            är en viktig miljöåtgärd som också kan ge arbete och bevara ett
            odlingslandskap. Slutligen gäller att frågor om trafik, energi
            och miljö inte enbart begränsas till motorer, teknik och bränslen.
            Den inbegriper hela utvecklingen av sam- hällets infrastruktur
            och transportnät.
          </p>
          <p xml:id="i-TLEEJTch1FHxbqTc4kpWme">
            Strategi för förändring
          </p>
          <p xml:id="i-TgpN1W6g4bRjbGrUVnac7D">
            Politikens uppgift är att strategiskt verka för övergång till
            energieffektivare transportslag och att inom varje trafikslag
            se till att den mest miljövänliga tekniken utvecklas och införs.
            För att generellt främja utvecklingen av tåg- och sjötransporter
            föreslår vi några generella medel. 1. Skattereformens enhetliga
            moms (25 procent) kom att omfatta alla ty- per av transporter.
            Effekterna blev en tydlig nedgång för de längre tågre- sorna.
            (Pendlingsresorna med kollektivtrafik påverkades i mindre grad.)
            Skatten på kollektivtrafik har sedan generellt sänkts från 25
            procent till 18 procent. För att skapa underlag för de betydande
            investeringar som nu görs för järnvägen anser vi att tågresandet
            helt bör befrias från mervärdesskatt. Mot- svarande stöd bör ges
            för färjetrafiken till Gotland och för utveckling av an- nan passagerarsjöfart.
          </p>
          <p xml:id="i-TTnM3w1dt37HHhCmF6DWRe">
            Mot. 1991/92 T216
          </p>
          <p xml:id="i-4z28NzXyrH8bADiM5zEWhz">
            10
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-005.pdf"/>
          <p xml:id="i-XnVsn2Zbptj69bTUZHtpBN">
            Därmed får tåget och sjöfarten en skattemässig fördel gentemot
            såväl landsvägstransporter som långfärdsbussar och annan vägtrafik
            och gentemot flyget. 2. Generella åtgärder behövs också för att
            korrigera det ”systemfel” som finns mellan bilism och kollektivtransporter.
            Bilens kostnader är till största delen fasta kostnader (kapitalkostnad,
            försäkring, skatt) vilket gör att kost- naden för den enskilda
            resan i stort sett motsvaras av enbart kostnaden för drivmedel.
            För tåg eller annan kollektivtrafik skall resenären däremot i
            bil- jettpriset betala hela trafikföretagets kostnad (energi,
            chaufför och kapital- kostnader). Omkring hälften av nysålda personbilar
            i Sverige är olika former av tjäns- tebilar — leasingbilar eller
            ägda av företag. För dessa bilar beskattas använd- ningen för
            privatresor efter en årlig schablon. I praktiken innebär det att
            en stor och ökande andel av privatresorna med bil görs utan någon
            kostnad för den enskilda resan. För en riktigare kostnadsjämförelse
            vid varje enskild resa eller transport bör mer av vägtrafikens
            kostnader föras från ”ägandet” till ”körandet”. Ben- sin- eller
            bränsleskatterna har sådan verkan. De är emellertid ett trubbigt
            medel, som drabbar glesbygder som saknar tåg eller andra kollektiva
            rese- och transportmöjligheter lika hårt som regioner med andra
            alternativ att välja mellan. Vi förordar att Sverige snarast bör
            följa exemplen från Norge och ett antal europeiska länder och
            införa ett system med vägavgifter. Några beslut är re- dan fattade.
            Det gäller t.ex. E6-ans utbyggnad i Halland och den nya bron för
            E4-an nära Kramfors. Avgifter diskuteras också som en möjlighet
            för Svinesundsbron norr om Strömstad. Samtliga dessa exempel avser
            avgifter för att finansiera nya investeringar. I Norge tar man
            sedan några år tillbaka också avgifter på tätt trafikerade vägsträckor
            i närheten av Oslo och andra större städer. Avgifterna dras en-
            kelt och effektivt från betalkort innanför bilens vindruta och
            bilägaren på- minns vid betalstationen med en varningslampa när
            det är dags att fylla på kontot för betalkortet. Vi föreslår att
            vägavgifter även i Sverige införs på redan byggda och hårt trafikerade
            vägar, och avgifter tas på sträckor där det finns välutvecklade
            alternativ med kollektivtrafik och tåg (dvs. nära de större städerna).
            Vi anser också att vägavgifterna på sikt skall ersätta några av
            de skatter som nu tas ut av bilägarna. Vägtrafikskatten bör ersättas
            med en registerav- gift av samma storlek som för båtregistret.
            Bilaccisen på bränslesnåla och miljövänliga bilar bör i ännu högre
            grad rabatteras. Införandet av vägavgifter kan också ses i ett
            EG-perspektiv. Flera av EGs medlemsländer (Frankrike, Italien,
            Spanien) har vägavgifter. Vägavgifter diskuteras också för Tyskland.
            Det är rimligt att biltrafiken från Europa bi- drar till våra
            vägkostnader på samma sätt som biltrafiken från Sverige gör genom
            vägavgifterna i andra länder, men allra viktigast är att omfördel-
            ningen av kostnaderna för vägtrafik kan motverka den expansion
            av vägtra- fik som kan befaras när Sverige ansluts till EGs inre
            marknad. 3. Investeringarna i infrastruktur är strategiska beslut
            för transportpoli- tiken. Bron över Öresund har diskuterats i
            det perspektivet. Med beslutet
          </p>
          <p xml:id="i-TWwRRk5eC7KzpUvfzHLpyW">
            Mot. 1991/92 T216
          </p>
          <p xml:id="i-9RSHxRD1TgV9utHNMaUPMn">
            11
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-006.pdf"/>
          <p xml:id="i-DaTDRz9VPkednY9moEAExo">
            om en bil- och tågbro försvann en möjlighet att ge tågtransporterna
            en strate- gisk fördel för resor och godstransporter mot kontinenten.
            Nya sådana avgöranden sker när transportkapacitet mot Baltikum
            och öv- riga Östeuropa på sikt utvecklas. Om inte färjelägen och
            tågfärjor byggs kommer denna nya och på sikt omfattande trafik
            att hänvisas till en ökande trängsel på landsvägarna både här
            och på andra sidan Östersjön. Den teknik som finns i Finland för
            att klara omställningarna till annan spårvidd i Östeuropa måste
            tas till vara och utvecklas. 4. Viktiga förändringar är också
            att utvecklande konkurrens stimuleras inom alla transportgrenar.
            Tågtrafiken har under hela 1900-talet varit utsatt för allt starkare
            konkur- rens från både bil och flyg. Det räcker trots det att
            granska vad som hänt med utseendet på järnvägsvagnar eller SJs
            fraktsedlar för att inse att utveck- lingen av organisation och
            teknik rört sig ganska långsamt. Liknande förhål- landen har rått
            inom sjöfarten och i viss mån inom flyget. Vi välkomnar de ökade
            inslagen av konkurrens inom dessa transportgre- nar men anser
            också att staten i en situation med ökande konkurrens har ännu
            större anledning att skärpa kraven i fråga om miljö och övrig
            säkerhet. (Se vidare följande avsnitt där vi behandlar de olika
            trafikgrenarna var för
          </p>
          <p xml:id="i-87d4vCKhNDV698enTVdF6M">
            sig.)
          </p>
          <p xml:id="i-HEkpQ9HLe546di8nng9B41">
            Utveckling inom varje transportgren
          </p>
          <p xml:id="i-Dtj9XZLqVEV32ZEgz2Z7AS">
            Medan förslagen ovan avser att ge generell stimulans till sjöfart
            och tåg be- hövs också styrmedel och stimulanser inom varje transportgren
            för att ytter- ligare främja utvecklingen av energi- och miljövänligare
            teknik.
          </p>
          <p xml:id="i-9XQX3b48zwXoTZ8s9Jd5AX">
            Sjöfarten
          </p>
          <p xml:id="i-5muD2FFiHD1Vz9Q8YCbpAN">
            Sverige har en mycket lång kust och många av våra städer har
            hamnar. Trots det är den svenska kustsjöfarten liten och fortsätter
            att minska. Jämfört med kontinenten utnyttjar vi i Sverige i mycket
            liten grad sjöfartens transport- möjligheter. Det gäller i ännu
            högre grad utnyttjandet av inre vattenvägar (Trollhätte kanal,
            Vänern och Mälaren/Hjälmaren). Orsaker till krisen för den svenska
            sjöfarten kan sökas på många håll. Bortsett från Göteborgs hamn
            är den direkta transoceana trafiken till svenska hamnar obetydlig.
            Företagen anstränger sig allt mer för att minska sina lagerkostnader.
            Ge- nom täta och små leveranser förkortas tiderna i lager. Det
            är krav som sjöfar- ten inte kan tillgodose. Även på kontinenten
            finns samma tendenser i företa- gen men trots det svarar t.ex.
            i Tyskland den inre sjöfarten för en stor andel av varutransporterna.
            Det borde också i Sverige vara möjligt för sjöfarten att återta
            en del av sina förlorade andelar. För det behövs en ordentlig
            förnyelse av sjöfartens attityder och arbetssätt. Några exempel:
            Fortfarande värnar hamnarbetarna sina stuvarmonopol i våra hamnar.
            Medan t.ex. långtradarnas chaufförer ofta också sköter last- ning
            och lossning av sitt gods får båtarnas personal enbart vänta och
            se på medan hamnarbetarna jobbar.
          </p>
          <p xml:id="i-KdhGUxHyZf6uKbV6EfGtcT">
            Mot. 1991/92 T216
          </p>
          <p xml:id="i-8Tn8ZFY2CYKVbw8XC5H29q">
            12
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-007.pdf"/>
          <p xml:id="i-7cjtmF9HZNMMx1hhuE6xTo">
            Sjöfartens klarering av gods är trög och omständlig jämfört med
            vad som främst gäller för lastbilar och fraktflyget. Konservatismen
            i hamnarna gäller i hög grad också tullverket och speditörerna.
            Den utveckling av skeppsfarten som skett genom containertrafik
            och Ro- Ro-fartyg har inte motsvarats av en nödvändig utveckling
            av logistik och ad- ministration hos företag och myndigheter.
            Kvardröjande monopol inom sjöfarten måste hävas. Det gäller inte
            minst det stuvarmonopol som i praktiken råder. | Tullverket måste
            se till att sjöfartens frakter ges samma behandling ifråga om
            tidsåtgång och service som andra trafikslag. En förutsättning
            för sjöfarten är smidiga möjligheter till omlastning till tåg
            eller lastbil. Staten bör ta ansvar för utbyggnad och modernisering
            så att ett antal mindre och medelstora hamnar kan klara snabbare
            omlastningar. Medan framför allt landsvägstrafiken mött krav på
            åtgärder för bättre miljö har kraven mot sjöfarten varit mycket
            blygsamma. Enstaka hamnar har ställt krav på låg svavelhalt för
            fartygsbränslet för fartyg i reguljär färje- trafik. Det sker
            en miljöprövning innan fartyg får ta i bruk nya farleder. Jämförelsevis
            finns för sjöfarten stora outnyttjade möjligheter till miljö-
            förbättringar. Det gäller såväl energiåtgång och val av bränslen
            som rening av utsläppen. Tydliga krav på lågsvavliga bränslen
            och rening måste ställas i första hand mot sjöfarten nära kuster
            och i skärgården. Varierande hamnavgifter efter båtarnas påverkan
            på miljön kan vara ett medel att stimulera övergång till miljövänligare
            bränslen och rening. Miljöprövningen av sjöfartsleder bör också
            gälla äldre leder bl.a. för att undvika att prövning av enbart
            nya leder tvingar kvar trafik i leder där miljö- skadorna är större.
            Tidigare hade i Sverige flottning och bogsering av timmersläp
            till sjöss en betydande omfattning. Näringen dog utan att möjligheterna
            till utveckling och organisation egentligen prövats. Vi tror inte
            att flottning kan återskapas i stor skala men det finns vattendrag
            där möjligheterna att introducera mo- dern teknik för sjötransporter
            borde prövas.
          </p>
          <p xml:id="i-KSNsu2ojNnMSihRJzGjndb">
            Järnväg
          </p>
          <p xml:id="i-M7tZCAnWL2vUnbhN4VnoiQ">
            Under 1990-talet fortsätter den period med betydande investeringar
            i de svenska järnvägarna som inleddes under 1980-talet. Nya banor
            byggs och andra rustas upp bl.a. för de nya snabbtågen. Möjligheterna
            till konkurrens mellan skilda trafikföretag har öppnats genom
            att ansvaret för stambanorna överförts från Statens Järnvägar
            till banverket. Samtidigt har delar av den regionala järnvägstrafiken
            med ofta osäkra ut- sikter överförts till Länstrafikbolagen. De
            generella stimulanser för järnvägstransporter som vi fört fram
            i tidi- gare avsnitt syftar till att ge ökat underlag för de nya
            satsningarna på järnväg som görs både för riksoch länstrafik.
            Vi anser också att staten ytterligare bör öka investeringarna
            för järnväg. För närvarande tillförs järnvägen årligen ca 2,5
            miljarder kronor för investe- ringar (anslag och del av fond för
            infrastrukturinvesteringar). Investeringsni- vån bör öka ytterligare.
          </p>
          <p xml:id="i-NukSHosoGb4vCymsE2UEB3">
            Mot. 1991/92 T216
          </p>
          <p xml:id="i-3321ZkDA6ck2YKApPJjtPn">
            13
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-008.pdf"/>
          <p xml:id="i-A3JUxbWvE1cMH3oVDMjNmC">
            Men förutom investeringar behövs fler förändringar inom järnvägsväsen-
            det för att ytterligare bryta den konservatism som under årtionden
            präglat järnvägen.
          </p>
          <p xml:id="i-QNgYFzmQw3AezSKYA5q2yj">
            Banverket
          </p>
          <p xml:id="i-JVRJRCUZJQ4uhFUo8Utcjc">
            Vi anser att effekterna med inrättandet av Statens Banverk nu
            efter en tids verksamhet behöver granskas och utvärderas. Samtidigt
            som vi stöder inten- tionerna bakom banverket finns även i den
            nya ordningen inbyggda svårig- heter. Banverket finansieras genom
            en fast årshyra från SJ och ett statsanslag. SJ är däremot, med
            undantag från driftsstödet på vissa järnvägslinjer, helt beroende
            av sina intäkter från fraktkunder och resenärer. SJ behöver därför
            ständig flexibilitet mot sina kunder medan banverket får sina
            intäkter obe- roende av trafiken, vilket innebär att flexibilitet
            och ökad trafik enbart mot- svaras av extrakostnader. Uppenbart
            behöver avtalen mellan banverket och dess kunder (i första hand
            SJ) ändras så att även banverkets ersättning blir beroende av
            tågtrafi- kens omfattning. Samtidigt gäller det att se till att
            inte nya privata monopol inom bannätet skapas. Vi motsätter oss
            starkt förslag att privata intressenter skall ta över eller bygga
            järnvägar. Det gäller t.ex. den planerade nya järnvägen Stockholm-
            Arlanda, däremot självklart inte järnvägsspår som företag eller
            grupper av företag är beredda att bygga för att knyta samman sina
            anläggningar med banverkets nät.
          </p>
          <p xml:id="i-Qbh8J8Fcj3kQM2uewCCiRE">
            Persontransporter
          </p>
          <p xml:id="i-U39Jh9qQ2Ja9vczk25H4aV">
            Vår uppfattning är att tiden nu är mogen för att öpnna hela järnvägsnätet,
            inte enbart länstrafiken, för konkurrens. Det innebär att SJs
            ensamrätt att driva tågtrafik på stambanorna bör upp- höra. Privata
            entreprenörer liksom trafik i länsbolagens regi kommer att vi-
            talisera tågtrafiken. Snabbtågen har redan visat sig starkt bidra
            till tågets konkurrensförmåga gentemot flyget och personbilen.
            Utöver redan startade och planerade snabbtågslinjer (Stockholm-Göteborg,
            Stockholm-Malmö, Stockholm- Sundsvall) bör möjligheterna till
            snabbtåg prövas också för andra sträckor: Sundsvall-Östersund,
            Stockholm-Karlstad (Oslo), Malmö-Göteborg (Oslo).
          </p>
          <p xml:id="i-KyprhwpuH8bFbtz9jeWBa2">
            Godstransporter
          </p>
          <p xml:id="i-Stc64jjsbaRmcw5w3aKbe6">
            En jämförelse mellan en ny lastbil och en ny godsvagn för järnväg
            och deras motsvarigheter för 10 eller 20 år sedan visar mycket
            tydligt hur järnvägens teknikutveckling är mycket bristfällig
            jämfört med den som skett för vägtra- fiken. Det är inget specifikt
            för Sverige. I de flesta länder har järnvägens tek- niska utveckling
            varit mycket långsam. Samtidigt har järnvägen främst i USA kunnat
            behålla en mycket större andel av transporterna.
          </p>
          <p xml:id="i-HnnzXxUmQH18Sk9RXVStZe">
            Mot. 1991/92 T216
          </p>
          <p xml:id="i-3YsqguMunfA8wEcV2U6vW9">
            14
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-009.pdf"/>
          <p xml:id="i-VoVvJXReW1SG88fLsPtT5w">
            Också godstrafiken bör öppnas för konkurrens. Möjligheter att
            inom järn- vägsnätet etablera fristående företag specialiserade
            på olika typer av trans- porter och rätt för företagen att själva
            organisera järnvägsfrakter kommer att (även för SJ!) vara det
            viktigaste medlet för utveckling och teknisk för- nyelse av godstrafiken.
            Även för godstransporterna är snabbhet en avgörande konkurrensfaktor.
            Tidsåtgången för järnvägsfrakt främst är beroende av långsamhet
            i lastning, lossning, tågklarering etc. Staten bör stimulera ytterligare
            investeringar i effektiva knutpunkter och terminaler men också
            utvecklingen av godståg för högre hastigheter.
          </p>
          <p xml:id="i-7WNv5NN3JpGezrbsbkxPBU">
            Länstrafiken
          </p>
          <p xml:id="i-BLucr5F67PT5fLGqyrCCzk">
            Många järnvägslinjer som övertagits av länstrafikbolagen har
            svårigheter. Där finns för få passagerare för att täcka bolagens
            kostnader. Ytterligare in- satser behövs för att utveckla tågvagnar
            (en liten, modern, energisnål räls- buss) för trafik på de små
            järnvägslinjerna.
          </p>
          <p xml:id="i-2QcU4gUCHEAx4HHY33Dyi3">
            Övrig kollektivtrafik
          </p>
          <p xml:id="i-LxmFyMJmcvp5yTHdXSGFf5">
            En jämförelse mellan Sveriges tre största städer visar tydligt
            hur utnyttjan- det av kollektivtrafik påverkas av den trafik som
            erbjuds. Av arbetsresorna i Stockholm sker ca 65 procent med kollektivtrafik.
            I Göteborg är motsva- rande andel 20 procent och i Malmö 14 procent.
            Vägt mot bilköerna är tunnelbanan i Stockholm ett snabbt och effektivt
            sätt att ta sig till och från jobbet. Nu saknas underlaget för
            T-banor på övriga håll i Sverige. Mycket annat kan emellertid
            göras för att förbättra kollektiv- trafiken och miljön. I de större
            städerna behövs en fortsatt utbyggnad och teknisk utveckling av
            de kollektiva färdmedlen. De vägavgifter som vi föreslagit ovan
            kommer också att vara ett stöd för kollektivtrafik i städerna.
          </p>
          <p xml:id="i-6m1TbdB5hrgGsNpkinqSzJ">
            Busstrafiken
          </p>
          <p xml:id="i-LTcSTDUzQ8xj437TcF6yzM">
            Utvecklingen av bussar som drivs med el eller etanol från biobränslen
            är en viktig deli arbetet för en miljövänligare framtida trafik.
            Genom krav på kol- lektivtrafiken kan bränslen och motorer utvecklas
            även för lastbilar och per- sonbilar. För att klara kollektivtrafik
            i glesbygder och också i städernas ytterområ- den bör ytterligare
            insatser göras för att utveckla trafik med mindre bussar med miljövänliga
            drivmedel. Även om kollektivtrafiken behöver ett samordnat ansvar
            genom länstra- fikbolag eller lokala bussbolag i större städer
            behövs en öppen attityd för nya organisationsformer. Det kan gälla
            kooperativt samarbete eller arbetsresor ordnade i företagens regi.
            Förslag till automatiserad trafik i Göteborg är in- tressant och
            måste följas upp.
          </p>
          <p xml:id="i-JPuVauWLWU6rKHCprUZ8SQ">
            Mot. 1991/92 T216
          </p>
          <p xml:id="i-KqgHUnXmfBoHPcEw3n3NJV">
            15
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-010.pdf"/>
          <p xml:id="i-GgVQFFCfzmoLAe3qX7rYVm">
            Vägtrafiken
          </p>
          <p xml:id="i-Xpr4LWHAjsfSD2dmnrq2r1">
            Vägtrafiken svarar för en gradvis ökande andel av energiförbrukningen
            i Sverige. Trots katalysatorer och bränslesnålare bilar framstår
            vägtrafiken allt tydligare som det största hotet mot miljön. Eftersom
            drivmedlen nästan uteslutande kommer från fossila bränslen un-
            derstryks allvaret om växthuseffekterna tas med i beräkningen.
            Samtidigt har det senaste årtiondet visat att biltillverkarna
            på kort tid kan åstadkomma stora förbättringar om de sätts under
            tillräckligt starkt tryck från politik och marknad. Förslag för
            den fortsatta förändringen av landsvägstrafiken är bl.a.: 1. Starkt
            stöd till övergång från fossila bränslen till biobränslen. Ett
            medel är en gradvis ökning av koldioxidskatten i takt med att
            ny teknik och nya bränslen utvecklas. 2. 1980-talet har inneburit
            en kraftig ökning av nyförsäljningen av tunga och motorstarka
            bilar. Det är antagligen ett utslag av samhällsandan i speku-
            lanternas årtionde men har också haft stöd i förmåns- och avdragsregler.
            Att förmånsreglerna för tjänstebil utformats så att de premierar
            större bi- lar av den typ Saab och Volvo tillverkar är antagligen
            ingen slump. I fråga om personbilarnas storlek bör statens regler
            entydigt gynna de lätta och bränslesnåla bilarna, samtidigt som
            kraven på säkerhet i mindre bilar skärps. 3. Miljöklassningen
            för bilaccis som införts bör utvecklas och skärpas. För närvarande
            rabatteras bilaccisen med 2 000 kr. för personbilar som klarar
            USA-krav och med 6 000 kr. för bilar som klarar nya krav från
            delstaten Kalifornien. Ett tydligt mål bör uppställas för hur
            stor andel av nysålda bilar som skall följa de nya normer som
            införts i Kalifornien. Om inte målet upp- nåtts inom fastställd
            tid skärps skillnaderna i bilaccisens storlek ytterligare. De
            stimulanser som redan finns för lastbilar bör utvecklas vidare.
            4. Stöd till utvecklingen av elbilar — med beaktande av kopplingen
            till energipolitikens övriga utveckling. (Elbilar drivna med el
            från ett fossileldat kraftverk innebär ingen minskning av koldioxidutsläppen.
            De ökar i stället genom en totalt sett sämre verkningsgrad.)
          </p>
          <p xml:id="i-85QkQamzAeWoyFx8feczvK">
            Flyget
          </p>
          <p xml:id="i-GsrUdykL4Tg2LbbLygEcZe">
            Flyget är som tidigare nämnts det mest energikrävande av alla
            transportslag. Samtidigt har flyget inom både personoch godstrafiken
            under lång tid ut- vecklats mycket snabbt. Tillräcklig politisk
            beslutsamhet för att stärka andra transportmedels konkurrenskraft
            är nödvändig. Även om en sådan miljömässigt nödvändig bromsning
            av flygets utveck- ling blir möjlig kommer flyget att vara en
            stor och viktig (och miljöfarlig) transportväg även i framtiden.
            Det gäller alltså att även för flyget uppmuntra utvecklingen av
            bränslesnå- lare och miljövänligare teknik. För det internationella
            flyget krävs internationell samordning för att gynna utvecklingen
            av bränslesnål teknik genom bränsle- eller koldioxidav- gifter.
            Bränsleåtgång och utsläpp till miljön från olika flygplanstyper
            är emeller-
          </p>
          <p xml:id="i-ACqQEFuSmBwaAwbu7RXymg">
            Mot. 1991/92 T216
          </p>
          <p xml:id="i-RVpb7GeudugJjCdL3QrX6Z">
            16
          </p>
          <pb facs="riksdagen-motions-pdf/data/199192/mot_199192_TU_216/mot_199192_TU_216-011.pdf"/>
          <p xml:id="i-UrRyZ5TTZuJReWZZee4gY1">
            tid väl kända. Ett möjligt styrmedel i väntan på internationella
            överenskom- melser är därför miljörelaterade landningsavgifter.
            Sådana avgifter finns för närvarande i Holland. För varje flygplats
            som inför liknande landningsavgif- ter bör intresset öka hos flygbolag
            och plantillverkare att utveckla miljövän- ligare plan. Vi föreslår
            att landningsavgifterna även i Sverige utformas så att de pre-
            mierar flygplan som gör mindre skada på miljön.
          </p>
          <p xml:id="i-Ft3SJ99frpX2GQJaeoeX7L">
            Flygplatserna
          </p>
          <p xml:id="i-DrpFBYAfpB6wH7ZFwBYRaz">
            Flygplatserna är särskilt känsliga när det gäller de direkta
            miljöskadorna från flygfarten. Mycket höga utsläpp av cancerogena
            kolväten sker när pla- nen med låga motorvarv taxar till och från
            startbanorna. Därför behövs fortsatt och skärpt restriktivitet
            mot att ge tillstånd till flyg- platser i miljökänsliga områden
            eller nära bebyggelse. Givna koncessioner bör kunna omprövas.
            Det borde också vara möjligt att ordna planens tax- ning på flygfälten
            genom lämplig bogsering. Avvisningen av flygplanen med hundratals
            liter glykol är för varje tillfälle ett allvarligt utsläpp av
            miljöavgifter. Både av säkerhetsskäl och miljöskäl behövs ett
            utvecklingsarbete för att hitta andra lösningar för detta problem
            inom flygfarten.
          </p>
          <p xml:id="i-QtbU1epKknyCWfcN9E4NK8">
            Analys av trafikens miljökonsekvenser
          </p>
          <p xml:id="i-Lci5uYzGE81ityqmcooUYn">
            Vägtrafiken, flygfarten och även sjöfarten får som resultat starka
            koncentra- tioner av miljöföroreningar och miljöskador. Länsstyrelserna
            måste som tillsynsmyndighet också ha ett obligatoriskt uppdrag
            att övervaka transportsystemens miljökonsekvenser samt att med-
            verka till att nödvändiga miljöförbättrande åtgärder vidtas.
          </p>
          <p xml:id="i-TW8NEu2jgWCe9syyZDxwoF">
            Hemställan Med hänvisning till det anförda hemställs att riksdagen
            som sin mening ger regeringen till känna vad i motio- nen anförts
            om förändringar i den samlade trafikpolitiken.
          </p>
          <p xml:id="i-Gcn86kLxARFA34yZmUwWm3" type="date">
            Stockholm den 24 januari 1992
          </p>
          <p xml:id="i-Fu1x1rh2E32SUgd9UEGuVc" type="signatureBlock">
            Torgny Larsson (s) Lena Klevenås (s)
          </p>
          <p xml:id="i-LzKp6dz733xXvkXeG8mqcf">
            Mot. 1991/92 T216
          </p>
          <p xml:id="i-HMMAV6pH6nWpxbEz1QgN4z">
            17
          </p>
        </div>
      </div>
    </body>
  </text>
</TEI>
