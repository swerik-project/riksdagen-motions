<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-03024">
  <teiHeader>
    <fileDesc>
      <titleStmt>
        <title>Handel utvecklar världen</title>
        <author corresp="i-9xarzmckV5SS8EyJPN5b3x">av Hans Wallmark m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3024 av Hans Wallmark m.fl. (M)</title>
          <idno type="rdwebb">H7023024</idno>
          <rs type="number">3024</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7023024/text</ref>
          <ref type="dokument_url_html">http://data.riksdagen.se/dokument/H7023024</ref>
          <ref type="dokumentstatus_url_xml">http://data.riksdagen.se/dokumentstatus/H7023024</ref>
          <ref type="docx">http://data.riksdagen.se/fil/572AE855-F847-4B49-B62E-A84C9587127B</ref>
          <ref type="pdf">http://data.riksdagen.se/fil/444AD828-31C3-414B-81CA-59B1FADC0C2C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UBea2i2mGHYJWdgedG46Ty" type="signed"/>
        <correspContext corresp="i-UBea2i2mGHYJWdgedG46Ty">
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-3Grh8TCtLTMtZdMgN1X5RJ"/>
        </correspContext>
        <correspAction xml:id="i-5j2DYLsd1MKAhqg54pRoJB" type="submitted">
          <date when="2019-10-03"/>
          <time when="13:53:33"/>
        </correspAction>
        <correspAction xml:id="i-Nq1MW24QXyDPQxtFriaon2" type="reviewed">
          <date when="2019-10-03"/>
          <time when="15:58:46"/>
        </correspAction>
        <correspAction xml:id="i-8jJuD45uiHa5ip4B8tPSVs" type="referred">
          <date when="2019-10-11"/>
        </correspAction>
        <correspAction xml:id="i-SYhiRW5638Cp2NGCNG32jZ" type="assigned">
          <date when="2020-08-27"/>
          <time when="09:25:31"/>
        </correspAction>
        <correspContext corresp="i-SYhiRW5638Cp2NGCNG32jZ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Ki56pAEYrLUNtkW4hfvQFc" type="behandlas_i"/>
        <correspContext corresp="i-Ki56pAEYrLUNtkW4hfvQFc">
          <ref type="uppgift">2019/20:UU4</ref>
          <ref type="ref_dok_id">H701UU4</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU4</ref>
          <ref type="ref_dok_titel">Arbetet i frågor som rör Kina</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QzvyrWEanKBioEwrYM1mnc" type="behandlas_i"/>
        <correspContext corresp="i-QzvyrWEanKBioEwrYM1mnc">
          <ref type="uppgift">2019/20:NU15</ref>
          <ref type="ref_dok_id">H701NU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU15</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VzFWmLMVcjscHWrvgEyuJG" type="behandlas_i"/>
        <correspContext corresp="i-VzFWmLMVcjscHWrvgEyuJG">
          <ref type="uppgift">2019/20:UU6</ref>
          <ref type="ref_dok_id">H701UU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU6</ref>
          <ref type="ref_dok_titel">Sveriges feministiska utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2A7nKnsgMSDxtLJ8iwtqtz" type="motHeader">
        <div xml:id="i-WEAeq3N4e1PkcxcmWXhbHS" type="motTitle">
          Motion till riksdagen 2019/20:3024 av Hans Wallmark m.fl. (M)
          Handel utvecklar världen
        </div>
      </div>
      <div xml:id="i-M67SXhwkrfC7szjiaQJjkG" type="motBody">
        <div xml:id="i-AhtPZJEdSNfcXDg1K5XC4a" type="motProposal" subtype="förslag">
          <head xml:id="i-KGEcfmYzQvmRF6679H3oeF">
            Förslag till riksdagsbeslut
          </head>
          <list xml:id="i-VyGzU1xiRMyqXYDVG8YDfR" style="ol">
            <item xml:id="i-AwNXdwQV2Qp6SJ9oWwqVRW">
              Riksdagen ställer sig bakom det som anförs i motionen om att
              Sveriges utrikespolitik ska utgå ifrån svenska intressen och värden
              och tillkännager detta för regeringen.
            </item>
            <item xml:id="i-MKNZisYLwLKcDsCspvd2rj">
              Riksdagen ställer sig bakom det som anförs i motionen om att
              Sverige och EU bör leda utvecklingen för en frihandelsvänlig värld
              med öppnare marknader, och detta tillkännager riksdagen för regeringen.
            </item>
            <item xml:id="i-NAnB3W7wUYvx8WooqvzKfy">
              Riksdagen ställer sig bakom det som anförs i motionen om att
              Sverige ska vara en stark röst för fortsatta förhandlingar och
              komplett frihandelsavtal mellan EU och USA, och detta tillkännager
              riksdagen för regeringen.
            </item>
            <item xml:id="i-WKdnA6G2jSqLxv2CtaY4ov">
              Riksdagen ställer sig bakom det som anförs i motionen om att
              en svensk Kinastrategi kommer på plats för att samlat kunna hantera
              både risker och möjligheter med Kinas växande inflytande och tillkännager
              detta för regeringen.
            </item>
            <item xml:id="i-7MWo6sNddKP42M49VMjLVp">
              Riksdagen ställer sig bakom det som anförs i motionen om brexit
              och tillkännager detta för regeringen.
            </item>
            <item xml:id="i-S99LFbEbz5s9Z59jePJjuB">
              Riksdagen ställer sig bakom det som anförs i motionen om handel
              som ett viktigt verktyg i kampen för bättre miljö och tillkännager
              detta för regeringen.
            </item>
          </list>
        </div>
        <div xml:id="i-Nmzd5XizpicDL4jVwRX8Qr" type="motContent">
          <head xml:id="i-SwUxzn5fn6oZRau4ThEFF8" type="h1">
            Motivering
          </head>
          <p xml:id="i-mTrdoEbkKFjt6yoUBLTYh">
            Sveriges utrikespolitik ska utgå från svenska intressen. I arbetet
            med att tillvarata dessa intressen ska våra gemensamma värderingar
            om mänskliga fri- och rättigheter, demo­krati, rättsstat samt
            marknadsekonomi alltid vara vägledande. Dessa värderingar kräver
            inga enskilda strategier utan ska genomsyra all svensk utrikespolitik.
          </p>
          <p xml:id="i-ACMLah5B86tqnZF5r93Dcf">
            Ytterligare ett intresse för Sveriges utrikespolitik är vårt
            gemensamma välstånd. Svensk konkurrenskraft, innovation och handel
            är en förutsättning för jobb och tillväxt. Det är ett självändamål
            att ett litet och handelsberoende land som i stort sett bara kan
            konkurrera med kvalitet försvarar dessa strategiska intressen.
            Då krävs ömsesidigt samarbete med andra länder där Sverige möter
            omvärlden med nyfikenhet, ödmjukhet och tillförsikt. Det innebär
            dock inte att vi är aningslösa eller tolererar intolerans. Handel
            är ett av utrikespolitikens viktigaste instrument som bygger såväl
            välstånd som kunskap samt bidrar till att värna om marknadsekonomin
            och öka utbytet av varor, tjänster och idéer. Ömsesidig handel
            bidrar till att utveckla såväl ekonomier som relationer även på
            andra områden. Genom breda och moderna frihandelsavtal som bygger
            på tillit, samt genom samarbeten såsom Europeiska unionen, skapas
            förutsättningar för ökat välstånd och fler jobb både i Sverige
            och i andra länder.
          </p>
          <head xml:id="i-PPtQ6jpRdnJWdYDcXs4xZj" type="h2">
            EU som handelspolitisk aktör
          </head>
          <p xml:id="i-BKZCJzkrGEx21kXWiqMjkU">
            EU och dess medlemsstater utgör världens största ekonomi, likaså
            världens största handelspartner och biståndsgivare. Den styrkepositionen
            måste användas mer strategiskt och aktivt för att främja medlemmarnas
            intressen internationellt. Genom handels- och biståndspolitiken
            kan EU bidra till fred och stabilitet i närområdet samt främja
            mänsk­liga rättigheter runt om i världen. Kina och Ryssland är
            ytterligare två tydliga exempel på där medlemsstaterna måste gå
            samman i ett gemensamt förhållningssätt, eftersom de på egen hand
            svårligen kan hantera dem.
          </p>
          <p xml:id="i-Eqn8cXovabDHmWCM3JVSAC">
            Sverige och Europa bör leda utvecklingen för en frihandelsvänlig
            värld med öppnare marknader. För Sverige, som är ett litet och
            handelsberoende land, är den regelstyrda handeln avgörande för
            jobb och tillväxt. I frånvaron av gemensamma internationella regler
            blir ofta den starkes makt lag.
          </p>
          <p xml:id="i-SryXX9d2qckr7oZsjo3DQH">
            Det vilar på EU att axla ansvaret för att upprätthålla en fri
            och rättvis handel, särskilt i ett läge då frihandeln världen
            över utmanas av starka protektionistiska krafter. EU bör lägga
            mycket energi och kraft på att driva en ambitiös frihandelsagenda
            med moderna avtal. Sverige måste i sin tur stå upp mot europeisk
            protektionism. Handelspolitiken kan även användas som ett instrument
            för att uppnå andra prioriteringar, exempelvis minskad irreguljär
            migration. EU ska därför fortsätta att vara ett föredöme globalt
            genom att ingå ambitiösa frihandelsavtal och tullunioner med länder
            från världens alla delar.
          </p>
          <p xml:id="i-EdSYNhzERGLtWpq8TK4NLe">
            EU:s förmåga att förhandla frihandelsavtal behöver ses över och
            förbättras. Det är inte rimligt att regionparlament inom nationalstater
            ska kunna ha vetorätt när Europeiska unionen sluter avtal med
            andra nationer eller nationsförbund. För att den gemensamma handelspolitiken
            ska bli effektiv måste ratificeringen av handelsavtalen ske samlat
            och gemensamt i en fungerande beslutsprocess. Som frihandelsvänlig
            nation bör Sverige där vara i främsta ledet med tidig ratificering
            vilket dessvärre inte varit fallet i ett antal fall där Kanada
            och Sydkorea tyvärr utgör främsta exempel.
          </p>
          <p xml:id="i-JFcuLu9DekZwRiW3EzwiXh">
            Den tilltagande benägenheten från Sveriges sida att vilja baka
            in för mycket av detaljerad policy i handelsavtalen riskerar snarare
            att försvåra och försena möjligheterna att dessa ska kunna genomföras
            på bästa sätt. Sammantaget innebär det i praktiken sämre möjligheter
            att påverka innehållet i deras väsentligaste delar.
          </p>
          <head xml:id="i-LzqDYbeBp4bjnzBpSMc8SB" type="h2">
            Öppna marknader istället för protektionism
          </head>
          <p xml:id="i-PeX7yMZUuSx11NeWnp485Q">
            Protektionism är ett av de största hoten mot en väl fungerande
            världshandel. Protektionism är även ett av de största hoten mot
            svensk export. I ett exportberoende land som Sverige hotas den
            inhemska tillväxten om marknaderna sluts och etablerade handelspartners
            alltmer drar sig undan från yttre konkurrens.
          </p>
          <p xml:id="i-TCeRHCQsJHVU3icMNdPzD7">
            Sedan 2008 ökar protektionismen i världen. Kampen mot protektionism
            och för ökad frihandel är och måste vara Sveriges viktigaste mission
            i handelspolitiken. Och protektionismen tar sig flera uttryck.
            Den finns inom EU och i delar av resten av världen. Även den inre
            marknaden måste utvecklas inom EU där tjänstedirektivet breddas
            och omfatta ökad rörlighet inom flera sektorer såsom digitala
            tjänster och varor.
          </p>
          <head xml:id="i-A7UkErX4odSbbW8YzwStBq" type="h2">
            USA
          </head>
          <p xml:id="i-Lg3sPzN3PUaeayYZf3gWxN">
            USA är en av Sveriges allra främsta samarbetspartners. Den transatlantiska
            länken har länge varit och är fortfarande grundläggande för Sveriges
            och Europas säkerhet. Endast USA har de militära förmågor som
            krävs för att avskräcka eventuell aggression mot Europa. Samtidigt
            är USA:s ekonomiska kapacitet en styrka för oss som ger möjlighet
            till en stor och i många stycken likasinnad marknad.
          </p>
          <p xml:id="i-VuxsAsLmag7RPLUVPz8A1G">
            Det faktum att våra gemensamma värderingar är långt ifrån självklara
            på det globala planet understryker också vikten av en fortsatt
            stark transatlantisk länk. Denna länk bör därför ses i ett mer
            långsiktigt perspektiv än det som är kopplat till USA:s nuvarande
            administration. Sverige påverkas påtagligt av det faktum att USA
            pendlar mellan isolationism och protektionism vilket också försvagar
            den regelbaserade världsord­ningen. USA:s uttalade avsikt att
            lämna Parisavtalet, nedrustningsavtal och FN-samarbeten är likaså
            beklaglig, likaså de handelskonflikter med bland andra Kina och
            EU som man i varierad grad involverats i. Samtidigt är den transatlantiska
            länken alltför värdefull och välförankrad för att på allvar kunna
            ifrågasättas av denna utveckling.
          </p>
          <p xml:id="i-YEbHdnymKy4XtA9x5nuXQM">
            USA är en av Sveriges största exportmarknader – större än vad
            många EU-länder är – samtidigt som svenska företag gör betydande
            direktinvesteringar i USA; perioden 2012–2017 var Sverige på 14:e
            plats vad gäller utländska direktinvesteringar. Även om förhandlingarna
            om ett frihandelsavtal mellan EU och USA tyvärr ligger i träda,
            ligger det i Sveriges intresse att tanken om ett brett och modernt
            frihandelsavtal parterna emellan hålls vid liv. Ett sådant avtal
            skulle betyda mycket för fler jobb och ökat välstånd men också
            bidra till en stärkt transatlantisk länk. Då det handlar om världens
            två största ekonomier finns det stor potential att skapa nya globala
            standarder, inte minst inom miljöskyddsområdet. Därför ska Sverige
            vara en stark röst för fortsatta förhandlingar i syfte att nå
            ett komplett avtal.
          </p>
          <p xml:id="i-UAcHHHqYn8fiqBNnhHpMw2">
            USA står för mer än en fjärdedel av världens totala investeringar
            i forskning och utveckling. Det är störst andel av alla enskilda
            länder och en större andel än EU-ländernas samlade investeringar.
            Svensk utrikespolitik ska möjliggöra nya och stärkta partnerskap
            med USA inom forskning och utveckling, framför allt inom det privata
            näringslivet. För att vi ska kunna dra nytta av utvecklingen med
            framför allt artificiell intelligens behöver Sverige ta del av
            internationell spetskompetens och utveckla egen kompetens.
          </p>
          <head xml:id="i-RQMXXhpdRef4on3QqAr1qr" type="h2">
            Kina
          </head>
          <p xml:id="i-CfeN8a4nuKEVZRSJfEsUrQ">
            Världshandeln utvecklas mot en ny ordning där västvärlden inte
            längre är dominant, mycket beroende på att de transatlantiska
            banden försvagats. Samtidigt utvecklas Kina i en offensiv riktning
            allt eftersom landets ekonomi ställt om från produktionsfokus
            till ökad tyngdpunkt på konsumtion vilket innebär att fungerande
            importströmmar ökat i betydelse. Under det kommande decenniet
            har Kina aviserat ett ökat fokus på import.
          </p>
          <p xml:id="i-7rrMnauyBVkGbAwBxpqq36">
            Projektet The Belt and Road Initiative – Sidenvägsinitiativet
            – är ett kinesiskt infrastrukturprojekt och ett ekonomiskt utvecklingsprojekt
            som avser att bygga omfattande handelsvägar över hela Eurasien
            i form av höghastighetståg och motorvägar. Vid sidan av uppköp
            av utländska företag har investeringar i infrastruktur blivit
            en betydande ingrediens i landets ekonomiska expansion. Detta
            måste EU vara uppmärk­samt på, inte minst sett i ljuset av att
            Kina gör riktade investeringserbjudanden till EU-länder med stora
            ekonomiska problem. Investeringar i strategisk infrastruktur såväl
            som inom andra sektorer som kan få säkerhetspolitisk påverkan
            bör i ökad utsträckning kunna ställas under EU-prövning.
          </p>
          <p xml:id="i-STXaaJujk67jpKgWNMUBbR">
            2001 blev Kina medlem i Världshandelsorganisationen, WTO. Allt
            sedan dess har det rått delade meningar om huruvida landet följer
            WTO:s regelsystem. Samtidigt har det varit uppenbart att Kina
            under lång tid brustit i respekt för såväl mänskliga som immateriella
            rättigheter. Detta är tre fundamentala förtroendefrågor för en
            tillitsfull handel mellan EU och Kina där Sverige ska vara pådrivande
            för att åstadkomma förändring. Som beskrivs mer utförligt i Moderaternas
            partimotion En utrikespolitik utifrån svenska intressen behöver
            Sverige en sammanhållen Kinastrategi. Dessutom bör den Kinastrategi
            som EU upprättat uppdateras då den inte i tillräcklig utsträckning
            beaktar dessa faktorer som nämns ovan.
          </p>
          <head xml:id="i-MCmzjLyU5cgtsb2QgmjHqm" type="h2">
            Brexit
          </head>
          <p xml:id="i-Azqqh7HRyezrVXWw3vdS8s">
            Det brittiska utträdet ur den europeiska unionen är på många
            sätt olyckligt. De drygt tre år som gått sedan resultatet i den
            brittiska folkomröstningen om Storbritanniens utträde ur EU stod
            klart har präglats av intensiva förhandlingar om ett fungerande
            utträdesavtal. Även efter att ett sådant förhandlats färdigt råder
            det oklarheter om utträdets genomförande.
          </p>
          <p xml:id="i-8YzAZfDCiUDrBzFBpKQRK9">
            Sedan länge är Storbritannien en viktig marknad för och frihandelsvän
            till Sverige. Begränsande handelshinder såsom tullar, kvoter och
            standardiseringar måste i största möjliga mån undvikas. Oaktat
            den slutliga utgången av brexit ligger det i Sveriges absoluta
            intresse att den framtida relationen med Storbritannien präglas
            av stor öppenhet och smidighet. Sverige har därför all anledning
            att vara aktivt i EU-kretsen för att under post-brexit värna om
            att handeln mellan EU och Storbritannien präglas av mesta möjliga
            smidighet och undvikande av byråkrati.
          </p>
          <head xml:id="i-AHWiUGFuHWWrJbVSzGi7eh" type="h2">
            Klimatutmaningar
          </head>
          <p xml:id="i-2JAD7zZTdPLXN2nSDnsk1E">
            För att hantera världens klimatutmaningar behövs resurser sprungna
            ur bärkraftiga ekonomier. Ett utökat globalt handelsutbyte bidrar
            i högsta grad till att bygga dessa resurser. Tillgång till ren
            och effektiv energi samt rena teknologier är på sikt avgörande
            nyckelfaktorer för världens hållbara utveckling. Från nationellt
            perspektiv innebär det en möjlighet att kunna sprida svenskutvecklade
            teknologier då dessa håller hög klass, samtidigt som de har potential
            att internationellt bidra till en bättre miljö med mindre CO2-utsläpp.
            I de handelsavtal som EU utvecklar med omvärlden skall Sverige
            därför vara pådrivande för att denna sorts teknologier får en
            framträdande plats.
          </p>
        </div>
        <div xml:id="i-EfReirPcAMJ4EmJvh5oMX3" type="signatureBlock">
          <list xml:id="i-F6hDBPZn33DSieDYJMLMwo">
            <item xml:id="i-YMKRH3AohwY1242s7dFFVX" who="i-9xarzmckV5SS8EyJPN5b3x" type="signature">
              Hans Wallmark (M)
            </item>
            <item xml:id="i-P1huFUf7TNQ4KjEqn72A9H" who="i-J6HemNwzcYVLs5m9EZ9Tmt" type="signature">
              Hans Rothenberg (M)
            </item>
            <item xml:id="i-5G52uQX6nnuERAciza4t2P" who="i-GJLL78ePjJhSXVWBYyRW8t" type="signature">
              Margareta Cederfelt (M)
            </item>
            <item xml:id="i-SqRrEyBTHhLmGP6pDJMiQK" who="i-3Grh8TCtLTMtZdMgN1X5RJ" type="signature">
              Pål Jonson (M)
            </item>
          </list>
        </div>
      </div>
    </body>
  </text>
</TEI>
