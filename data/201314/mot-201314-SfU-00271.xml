<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SfU-00271">
  <teiHeader>
    <fileDesc>
      <titleStmt>
        <title>Villkor för studenter vid sjukskrivning</title>
        <author corresp="i-WjFt6fTSYNFkhwrZDFYPM4">av Adnan Dibrani (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för studenter vid sjukskrivning</title>
          <idno type="rdwebb">H102Sf271</idno>
          <rs type="number">Sf271</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H102Sf271/text</ref>
          <ref type="dokument_url_html">http://data.riksdagen.se/dokument/H102Sf271</ref>
          <ref type="dokumentstatus_url_xml">http://data.riksdagen.se/dokumentstatus/H102Sf271</ref>
          <ref type="doc">http://data.riksdagen.se/fil/F2D5FCE4-CACA-416B-954A-7023D6BF52BD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JN5S34DJaLfHm3hkTduHZx" type="signed"/>
        <correspContext corresp="i-JN5S34DJaLfHm3hkTduHZx">
          <note type="signatory" corresp="i-WjFt6fTSYNFkhwrZDFYPM4"/>
        </correspContext>
        <correspAction type="numbering" xml:id="i-5cSHfWXk2uJEugzPZxE8JQ">
          <date when="2013-10-07"/>
        </correspAction>
        <correspAction type="submission" xml:id="i-Vbitd2HCwU2cWbRxPaBRgY">
          <date when="2013-10-03"/>
        </correspAction>
        <correspAction type="transfer" xml:id="i-KZsZVtNP9gCJEVPMgkAYAM">
          <date when="2013-09-20"/>
        </correspAction>
        <correspAction type="assigned" xml:id="i-QEewTL9LUjMcyNJMDEp6kC"/>
        <correspContext corresp="i-QEewTL9LUjMcyNJMDEp6kC">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-28DWNuHmQV7tWwsjWtNtB7">
            Förslag till riksdagsbeslut
          </head>
          <p xml:id="i-BSq2rKEMngSyFEhjp1t61t">
            Riksdagen tillkännager för regeringen som sin mening vad som
            anförs i motionen om villkor för studenter vid sjukskrivning.
          </p>
        </div>
        <div type="motContent">
          <head type="h1" xml:id="i-6VsM68Q3VpLVFfqsUCWyBH">
            Motivering
          </head>
          <p xml:id="i-DXsuWxRVb68hkr2jNAhWki">
            En välutbildad befolkning i dagens globaliserade värld är en
            förutsättning för att Sverige ska kunna konkurrera med kompetens
            och inte med låga löner. Därför är det viktigt att investera i
            skolan, hela vägen från grundskola till högskola och universitet.
            Minst hälften av varje årskull borde studera vidare efter gymnasiet.
          </p>
          <p xml:id="i-6ESMTEppi8wE2NfsosZH6d">
            För att uppnå målet med det livslånga lärandet krävs att människor
            under hela livet ska kunna utbilda sig och finna nya vägar in
            i nya yrken. Detta betyder också att kraven på fungerande sjuk-
            och föräldraförsäkringar ökar för gruppen studenter. För äldre
            som börjar studera senare i livet är risken för sjukdom och behovet
            av föräldraledighet större.
          </p>
          <p xml:id="i-QjcyJkAKMcaBMKFMHVLrfc">
            Det är väl känt att de studenter som drabbas av sjukdom eller
            under studietiden väljer att skaffa barn ställs inför en väldigt
            tuff ekonomisk situation. Samtidigt är det för många studenter
            problematiskt att dagens sjukförsäkringssystem bygger på en upparbetad
            försäkringspremie som med nödvändighet inte har uppnåtts av de
            studenter som ännu inte varit ute i yrkeslivet.
          </p>
          <p xml:id="i-A4z5VWB4QFVn6GEH9TSAEN">
            Dagens system för studenter bygger på att ersättning ges grundat
            på sjukpenningsgrundande inkomst (SGI). Detta innebär att man
            får ut ersättning efter tidigare insättningar från arbete. Eftersom
            studiemedlet inte anses vara inkomstgrundande betyder detta i
            praktiken att studenter ofta hamnar utanför systemet.
          </p>
          <p xml:id="i-FVJBVTebMANhsnwRsHhDRd">
            En student som blir sjuk och sjukskriver sig får idag fortsatt
            studiestöd utan krav på att uppvisa studieresultat under de första
            30 dagarna av sin sjukskrivning. Dock räknas denna ersättning
            som vanligt studiemedel och studenten måste därmed betala tillbaka
            studielånet i vanlig ordning. På så sätt skiljer det sig från
            ordinarie sjukförsäkring som inte har krav på återbetalning.
          </p>
          <p xml:id="i-3PK6iiv4DXvzDdsBPUCMWN">
            För att uppmuntra människor till livslångt lärande borde studerande
            ha en trygg sjukförsäkring, även för den som väljer att gå från
            anställning till ombildning. Att sjuksystemet för student idag
            i praktiken har 30 karensdagar är orimligt. Dessa borde kortas
            exempelvis till 14 karensdagar, vilket egenföretagare har.
          </p>
          <p xml:id="i-YVMmy9x7DjNBzXjbGdsESN">
            Studenterna borde också ha möjlighet till deltidssjukskrivning.
            Det skulle göra det möjligt för studenter att trots sjukskrivning
            kunna avsluta studierna i långsammare tempo. Idag kan en student
            vara deltidssjukskriven endast om man sjukskriver sig från en
            anställning och sedan får Försäkringskassans eller Arbetsförmedlingens
            godkännande att börja studera på deltid. Då den vanligaste åkomman
            för sjuka studenter är psykiska besvär är det rimligt att anta
            att studenten i många fall skulle kunna fortsätta studierna i
            något lägre tempo.
          </p>
          <p xml:id="i-LoKLEMENAtgwxWrEWeWZRr">
            Detta bör dock genomföras i samband med en förändring av rehabiliteringsansvaret
            för sjuk student. Genom att tillåta deltidssjukskrivning bör även
            rehabiliteringsansvaret hamna på respektive lärosätes studiesamordnare
            för att på så sätt klargöra dennes ansvar. Studiesamordnare skulle
            därmed ha ett tydligt ansvar gentemot Försäkringskassan. På detta
            sätt skulle man tydligt kunna sända en signal om att studieorten
            måste tillhandahålla deltidskurser samt en god studenthälsa för
            studenter som inte klarar av heltidsstudier. Denna rehabilitering
            skulle kunna öka genomströmningen för sjuka studenter som i nuläget
            prövas mot arbetsmarknaden när de sjukskrivs men som istället,
            med rätt stöd, skulle kunna avsluta sin utbildning. Riksdagen
            bör ge regeringen tillkänna om vad som i motionen anförs om att
            se över villkoren för studenter vid sjukskrivning.
          </p>
        </div>
        <div type="motSignatures">
          <list>
            <item xml:id="i-6SPsjbaiwd5HQPgP6va43o">
              Adnan Dibrani (S)
            </item>
          </list>
        </div>
      </div>
    </body>
  </text>
</TEI>
