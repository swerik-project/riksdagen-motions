<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00021">
  <teiHeader>
    <fileDesc>
      <titleStmt>
        <title>med anledning av prop. 2006/07:109 Införande av trängselskatt i Stockholm</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:109 Införande av trängselskatt i Stockholm</title>
          <idno type="rdwebb">GU02Sk21</idno>
          <rs type="number">Sk21</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk21/text</ref>
          <ref type="dokument_url_html">http://data.riksdagen.se/dokument/GU02Sk21</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk21</ref>
          <ref type="doc">http://data.riksdagen.se/fil/9DA645F7-29FD-4836-9FB2-A71F1C700B66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NNGwSYnTwyh1u6gs3JBqrn" type="basedOn"/>
        <correspContext corresp="i-NNGwSYnTwyh1u6gs3JBqrn">
          <ref>Proposition 2006/07:109</ref>
        </correspContext>
        <correspAction xml:id="i-BoHGpeNDHHQsYBmeVbHQSJ" type="signed"/>
        <correspContext corresp="i-BoHGpeNDHHQsYBmeVbHQSJ">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
        </correspContext>
        <correspAction xml:id="i-9MoisopqgTfsJ6ZxafAx3t" type="referral">
          <date when="2007-05-08"/>
        </correspAction>
        <correspAction xml:id="i-T2U9QxyZrJ9UYnSZbhxF3R" type="dismissal">
          <date when="2007-05-04"/>
        </correspAction>
        <correspAction xml:id="i-4ESNhr1r28qaph5aq1nxkZ" type="dismissal">
          <date when="2007-05-04"/>
        </correspAction>
        <correspAction xml:id="i-M41qyQcJJeStEfKwdSsTVm" type="transfer">
          <date when="2007-04-26"/>
        </correspAction>
        <correspAction xml:id="i-TJVHuo886PV8JgHDSxkUPX" type="submission">
          <date when="2007-04-26"/>
        </correspAction>
        <correspAction xml:id="i-H3YTTGDmhWZR4xj76tqE8H" type="assigned"/>
        <correspContext corresp="i-H3YTTGDmhWZR4xj76tqE8H">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MPajjZBywgq6UdKz6Eig3j" type="motBody">
        <div xml:id="i-DyQsPe5GDauY5fmYES8KkK" type="motProposal" subtype="förslag">
          <head xml:id="i-CSGSeaSTGxLoKNah83hXWe">
            Förslag till riksdagsbeslut
          </head>
          <list xml:id="i-3n2r6DjfVEAKr9VYnprgsY" style="ol">
            <item xml:id="i-2npP7d3z9BZ2t9VgsZeQmw">
              Riksdagen avslår proposition 2006/07:109 Införande av trängselskatt
              i Stockholm.
            </item>
            <item xml:id="i-qnMkinnsWnmbDNejRSRYG">
              Riksdagen tillkännager för regeringen som sin mening vad i motionen
              anförs om att en miljöavgift eller trängselskatt införs i Stockholm.
            </item>
            <item xml:id="i-3rR3JZKgdVqqez6scXZ1cF">
              Riksdagen tillkännager för regeringen som sin mening vad i motionen
              anförs om att miljöavgifterna eller trängselskatten ska användas
              för investeringar i både kollektivtrafik och vägar.
            </item>
            <item xml:id="i-74syE6uFYpwS6yKytR3uAr">
              Riksdagen tillkännager för regeringen som sin mening vad i motionen
              anförs om att miljöavgiften eller trängselskatten inte ska vara
              avdragsgill.
            </item>
            <item xml:id="i-ThsrMc7Y4AanSndJXqgnXM">
              Riksdagen tillkännager för regeringen som sin mening vad i motionen
              anförs om att färdtjänst och taxi ska vara avgiftsbefriade.
            </item>
            <item xml:id="i-BAJEwwsor8mXUn8VZyCgGv">
              Riksdagen tillkännager för regeringen som sin mening vad i motionen
              anförs om att Stockholmsregionen bör ges ett avgörande inflytande
              över hur intäkterna används för investeringar i kollektivtrafik
              och vägar.
            </item>
            <item xml:id="i-57E6eDVjqUyBdXGPnPJiVt">
              Riksdagen tillkännager för regeringen som sin mening vad i motionen
              anförs om att riksdagen på utgiftssidan bör anvisa medel till
              de i motionen föreslagna satsningarna som motsvarar inkomsterna
              från trängselskatten.
            </item>
          </list>
        </div>
        <div xml:id="i-MEFR1pgvfz4WKHphTgQoet" type="motContent">
          <head xml:id="i-2qXPZrec7meFhrsznbFXuB" type="h1">
            med anledning av prop. 2006/07:109 Införande av trängselskatt
            i Stockholm
          </head>
          <head xml:id="i-Urfap1pFEmPByNJwwVYn6F" type="h1">
            Sveket mot folkomröstningen
          </head>
          <p xml:id="i-Pn4hLVS6eQzmahtV1sJcgo">
            På den vinnande valsedeln vid den lokala folkomröstningen i Stockholms
            stad den 17 september 2006 var texten följande:
          </p>
          <p xml:id="i-BNyWAz5DvLyrbLYxh5C3WF">
            LOKAL FOLKOMRÖSTNING I STOCKHOLM OM MILJÖ-AVGIFTER/TRÄNGSELSKATT
            I STOCKHOLMS STAD
          </p>
          <p xml:id="i-N4PYN2mT8RYePwVZY68tSV">
            Miljöavgift/trängselskatt innebär att avgifter tas ut i biltrafiken
            i syfte att minska köer och förbättra miljön. Intäkterna återförs
            till Stockholmsregionen för investeringar i kollektivtrafik och
            vägar. Anser du att miljöavgifter/trängselskatt skall användas
            i Stockholms stad?
          </p>
          <p xml:id="i-5E3rMyUp5dVNd97S6cgttu">
            JA
          </p>
          <p xml:id="i-GySsxwM4hy8RmUYGW2N4c">
            På denna valsedel röstade 51,3 % av de röstberättigade i Stockholms
            kommun, medan 45,5 % röstade på valsedeln med NEJ. Valdeltagandet
            var 76,4 %. Det blev alltså ett tydligt JA till mindre trängsel,
            till en bättre miljö och till mer kollektivtrafik.
          </p>
          <head xml:id="i-P9ErujfPP2seAFeaFA7yyF" type="h1">
            Sveket mot kollektivtrafikanterna
          </head>
          <p xml:id="i-DWThXy8rfkc6ovpaZvdVnh">
            Enligt siffror från Stockholmsförsöket hemsida baserade på uppgifter
            från gatu- och fastighetskontoret så passerades Innerstadssnittet
            2005 av ca 528 000 fordon per vardagsdygn, därav passerade ca
            414 000 fordon (78 %) under tidsperioden 06.3018.30 (okt. 2005).
            Vid årsskiftet 2004/05 fanns 278 775 personbilar i trafik i Stockholms
            stad och 754 266 i hela Stockholms län.
          </p>
          <p xml:id="i-AE7sfcc85cBcFZeKzHkB8S">
            Stockholms Lokaltrafik (SL) uppgav samtidigt att en vanlig vardag
            görs ca 1 016 000 resor med tunnelbana, 914 000 med buss och 225
            000 med pendeltåg. 104 000 resor görs med lokaltåg eller spårvagn.
            57 % av länets invånare använder kollektivtrafiken (SL) minst
            en gång i veckan. Sju av tio resenärer (73 %) som passerar Stockholms
            tullar under den mest belastade morgontimmen använder kollektivtrafiken.
          </p>
          <p xml:id="i-7rjtZgSam9zyAkDdqLBxeL">
            Både den spårbundna trafiken och annan kollektivtrafik behöver
            utvecklas i Stockholm och Stockholmsregionen. Stoppet av Citybanan
            ser vi socialdemokrater som ett svek mot väljarna och miljön.
            Inte någon gång under valrörelsen sa de borgerliga företrädarena
            att de ville stoppa bygget av Citybanan. Men så fort de fick chansen
            tvärvände den borgerliga regeringen för att på nytt utreda ett
            redan utdömt förslag om Tredje spåret, ett förslag som alla experter
            tidigt avvisat.
          </p>
          <p xml:id="i-AKS313AsGoX1b9ySTiJFKo">
            Även för samhällsekonomin är rådande trafiksituation ett stort
            problem. Brister i kollektivtrafikens infrastruktur gör att förseningar
            drabbar resenärerna i Stockholm och hela Mälardalen. Förseningarna
            i Mälardalen motsvarar en arbetsvecka per år för en pendlare.
          </p>
          <p xml:id="i-UE3DbsQzLftGXCKy3fse4J">
            Agerandet från både den borgerliga regeringen och det borgerliga
            styret i Stockholm är märkligt och visar på ett ljumt intresse
            för kollektivtrafiken, miljön och klimatet. Regeringens agerande
            kan på allvar inte uppfattas som att den vill ha tillstånd till
            en bred överenskommelse för investeringar i infrastruktur och
            kollektivtrafik för stockholmarna.
          </p>
          <p xml:id="i-RF6PKMn7hMKSBGAo7WhkXB">
            Propositionen om trängselskatt innehåller ingenting om behovet
            av att satsa på att förstärka kollektivtrafiken i Stockholmsregionen.
            Regeringen låser fast att alla intäkter ska gå till enbart väginvesteringar
            vilket är ett svek mot väljarna och resultatet av folkomröstningen.
            Vi socialdemokrater är starkt kritiska till att regeringen inte
            tar folkomröstningsresultatet på allvar. Den har inte heller tagit
            till sig av den massiva kritiken som olika remissinstanser på
            propositionen fört fram när det gäller behovet av satsningar på
            kollektivtrafiken. Dessutom har regeringen höjt beloppsgränsen
            för reseavdraget från 7 000 till 8 000 kr. Nu ska trängselskatten
            plötsligt bli avdragsgill medan de arbetspendlare som använder
            sig av kollektivtrafiken har fått ett försämrat avdrag.
          </p>
          <p xml:id="i-2nSkRWARvdMFAdaudakkHY">
            När trängselskatten blir avdragsgill så blir effekten att skatten
            framför allt styr om enstaka privata bilresor till kollektivtrafiken
            men inte får samma påverkan på de resor som handlar om arbete.
            Dessutom uppstår då fördelningspolitiska effekter som knappast
            kan anses eftersträvansvärda. Den som dagligen kör bil till arbetet
            och som alla studier visar framför allt är män med höga inkomster
            får dra av sina kostnader.
          </p>
          <p xml:id="i-DpVa29CzecbdwokfVNEuf8">
            Det får i det sammanhanget också ses som anmärkningsvärt att
            färdtjänsten som används av sjuka, handikappade och äldre inte
            längre undantas från trängselskatten. Dessa kategorier har ju
            oftast inte heller den egna bilen som något rimligt alternativ.
            Även taxi kommer att få betala trängselskatt vilket inte främjar
            företagande och näringsliv. Taxi är också ett alternativ för billösa
            i enstaka situationer.
          </p>
          <p xml:id="i-U6eUebuVJCNVssRdE3aTNT">
            Tilläggsavgiften för den som inte betalar sin trängselskatt ska
            sänkas samtidigt som regeringen på andra områden talar om att
            sätta åt fusk och smitare.
          </p>
          <head xml:id="i-TiiCHEYy6KZxGfhsw2ztcW" type="h1">
            Varför trängselskatt?
          </head>
          <p xml:id="i-A7WK8WsH1hUTTT3urUYYzQ">
            Syftet med trängselskatten var både att öka framkomligheten och
            att minska trafikens miljöpåverkan, liksom att minska inflödet
            av trafik till innerstaden. Detta skulle åstadkommas bl.a. genom
            att minska den infarts- och utfartstrafik som förelåg under s.k.
            rusningstrafik. Ändamålet var dock inte att reglera den befintliga
            trafiken i innerstaden. Skattskyldighet för trängselskatt uppkom
            både vid färd in till och ut ur innerstaden. Såväl innerstadsbor
            som andra kunde därför med den föreslagna ordningen köra bil i
            innerstaden utan att skattskyldighet uppstår, så länge de inte
            passerar en betalstation. Betalstationerna är placerade vid in-
            och utfartsvägarna till Stockholms innerstad. Avsikten var därmed
            att trafik in till och ut ur innerstaden ska minska under vissa
            tidpunkter.
          </p>
          <p xml:id="i-8iQmdwxq5mLrcupKpTTo59">
            Den av regeringen lämnade propositionen om att återinförandet
            av trängselskatten i Stockholm säger sig också ha syftet att förbättra
            framkomligheten och miljön. Ett nytt mål är dock att skatten ska
            bidra till att finansiera vägnätet i Stockholm. Därmed kopplas
            trängselskatten till bilismen och främst privatbilismen utan att
            ta hänsyn till de icke bilburna Stockholmarnas behov. Det är också
            tveksamt om en skatt som uteslutande går till att finansiera vägar
            verkligen kan sägas främja miljön.
          </p>
          <head xml:id="i-LyTjSsgKoaNLXa8AKZxxxL" type="h1">
            Trängselskatt för en långsiktigt hållbar utveckling
          </head>
          <p xml:id="i-RdpxNoujbSg4foQDSoaeLS">
            Den omfattande biltrafiken och trängseln på vägarna i centrala
            Stockholm är ett stort problem. Den ger dålig framkomlighet för
            vägbunden kollektivtrafik, privatbilister och transporter. Trängseln
            leder dessutom till en sämre miljö i Stockholm och bidrar till
            utsläpp av växthusgaser och därmed till den globala uppvärmningen.
            Ska Stockholm klara framtidens utmaningar vad gäller ekologiskt
            hållbar tillväxt och utveckling måste fler åka kollektivt eller
            cykla och färre ta bilen. Då måste främst kapaciteten i kollektivtrafiken
            öka vilket kräver stora investeringar.
          </p>
          <p xml:id="i-5JspaGrpVda35k4nM9iqfQ">
            I en tätbebyggd storstad kan både bebyggelse och trafiklösningar
            utformas på ett sätt som är ekologiskt hållbart och uthålligt.
            Det förutsätter dock ett helhetsperspektiv på transportsystemet
            där förlegade gränsdragningar mellan olika sektorer och sektorsintressen
            inte står i vägen för en rationell och resurseffektiv lösning
            på medborgarnas och trafikanternas behov och valmöjligheter av
            transporter.
          </p>
          <p xml:id="i-NuN1oemRGLJsJhzez4Mn6i">
            Vi anser att införandet av trängselskatter är en bra och nödvändig
            åtgärd för att klara både miljön och ge ett regionalt bidrag till
            kampen mot klimatförändringarna. Trängselskatten skulle också
            kunna bidra till en utveckling av hela Stockholmsregionen i hållbar
            riktning. Tiotusentals människor använder kollektivtrafiken och
            antalet cyklister som passerar Innerstadssnittet under ett vardagsdygn
            uppskattas 2005 till 38 740. Sedan 1994 har dessutom antalet cyklister
            som passerar Innerstadssnittet ökat med ca 82 procent.
          </p>
          <p xml:id="i-Aat5TNqTP7xruvb3xMLLyT">
            Om dessa val av färdmedel ska öka i omfattning måste vi göra
            investeringar och ge incitament som gör att människor kan ändra
            sina resvanor och ställa bilen. Allt detta kräver stora investeringar
            både i ny och befintlig kollektivtrafik. Vi vill därför använda
            intäkterna från trängselskatten till investeringar i främst kollektivtrafiken.
          </p>
          <p xml:id="i-9U2zVWKUwtvYkhFSErsK4t">
            Trängselskatter innebär en stor utmaning för kollektivtrafiken.
            Trots att en stor del av den kraftiga trafikutökning som gjordes
            i samband med Stockholmsförsöket har behållits så är det nuvarande
            kollektivtrafikutbudet otillräckligt om trängselskatten återinförs.
            En permanent trängselskatt i Stockholm kräver att kollektivtrafikutbudet
            utökas, annars så riskeras trängselkaos.
          </p>
          <p xml:id="i-VMjiCKHs7fVGsFrRaKNbzq">
            Inför försöket gjordes en lång rad insatser för att säkerställa
            att SL, som ansvarar för kollektivtrafiken i Stockholms län, skulle
            kunna möta efterfrågan och för att resenärerna skulle få information
            och trafiken flyta smidigt. Det handlade inte endast om trafikbeställning
            utan om en lång process med inköp av fordon, uppbyggnad av nya
            bussdepåer, åtgärder för att förbättra framkomligheten för bussarna,
            nya hållplatser, marknadsföring av nya busslinjer, skapande av
            infartsparkeringar med mera. SL:s tjänstemän har på mycket kort
            tid precis lyckats ta fram ett underlag för att försöka utöka
            trafiken när skatten nu permanentas.
          </p>
          <p xml:id="i-AnxYgYFgRLqn7i4L48ekJv">
            Vi säger därför Ja till trängselskatten men Nej till regeringens
            proposition. Vårt ställningstagande bygger på att resultatet från
            folkomröstningen ska respekteras och att vallöften ska hållas.
            Vi socialdemokrater menar också att regionen ska ha ett avgörande
            inflytande över hur intäkterna från trängselskatten ska användas.
            Även om det är en av riksdagen beslutad skatt bör det kommunala
            och regionala självstyret beaktas.
          </p>
          <p xml:id="i-J2FZQNKLXHef69NgwwxkSs">
            Propositionen föreslår att en ny och särskild fond inrättas i
            Riksgäldskontoret för överföring av intäkterna från trängselskatten
            till investeringar i väginfrastruktur. Dessutom föreslås två nya
            anslag på statsbudgetens utgiftssida. Både Riksgäldskontoret och
            Ekonomistyrningsverket har kritiserat detta.
          </p>
          <p xml:id="i-D7bTdZRne1a4vsHfYeJRVJ">
            Den föreslagna konstruktionen med fondering i Riksgäldskontoret
            är ett avsteg från lagen (1996:1059) om statsbudgeten. I stället
            bör riksdagen på utgiftssidan anvisa medel för de av oss socialdemokrater
            föreslagna satsningarna på vägar och kollektivtrafik som motsvarar
            inkomsterna från trängselskatten.
          </p>
        </div>
        <div xml:id="i-5NVHKgiB4zXYxT5GZDi4J8" type="signatureBlock">
          <list xml:id="i-NBQghqNj26uQv2XD9zHyiP">
            <item xml:id="i-SZTQL1auMxf1NLZVzBiuD8" who="i-H5HJUuQkcmeBKzDKgSJFMx" type="signature">
              Lars Johansson (s)
            </item>
            <item xml:id="i-HNDATTBqMbjE7fRwc8EiyE" who="i-RV58z4JKLyvuKAyG2XobP8" type="signature">
              Laila Bjurling (s)
            </item>
            <item xml:id="i-55kZmGfovd8CgDrP5T3tbb" who="i-YMP8nuJqySuXaujevkGpSV" type="signature">
              Raimo Pärssinen (s)
            </item>
            <item xml:id="i-gyv4SETWpKJdR7vMenj2j" who="i-9xcMYrrML4AzXQ6jGcD6e2" type="signature">
              Christin Hagberg (s)
            </item>
            <item xml:id="i-SamGvEgYQamDdXdPTiVN72" who="i-Q8hYBES3N7Q4fZnAATRjsd" type="signature">
              Fredrik Olovsson (s)
            </item>
            <item xml:id="i-R5yMYFxxkGHuk7pnbAgRJs" who="i-DKVEwjAedaaDyvZjYRUhUM" type="signature">
              Britta Rådström (s)
            </item>
            <item xml:id="i-L1i5woaheLa6mVs91D4jYR" who="i-V3GjREvdYiesCjNn7quoGc" type="signature">
              Hans Olsson (s)
            </item>
            <item xml:id="i-X92TWFsV2VxvaTDH9xuBwK" who="i-HXbqFEyQ3cDBEvGisHaWzR" type="signature">
              Birgitta Eriksson (s)
            </item>
          </list>
        </div>
      </div>
    </body>
  </text>
</TEI>
