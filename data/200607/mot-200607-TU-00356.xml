<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00356">
  <teiHeader>
    <fileDesc>
      <titleStmt>
        <title>IT och bredband</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>IT och bredband</title>
          <idno type="rdwebb">GU02T356</idno>
          <rs type="number">T356</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T356/text</ref>
          <ref type="dokument_url_html">http://data.riksdagen.se/dokument/GU02T356</ref>
          <ref type="dokumentstatus_url_xml">http://data.riksdagen.se/dokumentstatus/GU02T356</ref>
          <ref type="doc">http://data.riksdagen.se/fil/52F49C2C-253A-4DAC-83E8-C53623A9F46E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CGd2KghE5T5PzE96jQ8BGt" type="signed"/>
        <correspContext corresp="i-CGd2KghE5T5PzE96jQ8BGt">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-J5mK3ATCLLm82zyxAWcuMe" type="referral">
          <date when="2006-11-07"/>
        </correspAction>
        <correspAction xml:id="i-TCFskMYrxUwz71z5cduBJ6" type="dismissal">
          <date when="2006-11-07"/>
        </correspAction>
        <correspAction xml:id="i-KgWg8HcR9EbVRfozppqYPj" type="numbering">
          <date when="2006-11-01"/>
        </correspAction>
        <correspAction xml:id="i-CJ7q7jjsLNDoDzr9kJBtLh" type="submission">
          <date when="2006-10-31"/>
        </correspAction>
        <correspAction xml:id="i-29mkJRqDRZxq9hUhtfSc1J" type="transfer">
          <date when="2006-10-30"/>
        </correspAction>
        <correspAction xml:id="i-K9EJUMKFM8ftmkKHM8yJV1" type="assigned"/>
        <correspContext corresp="i-K9EJUMKFM8ftmkKHM8yJV1">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Cas7p64JSbPpt9JVN6znG3" type="motBody">
        <div xml:id="i-6pfCGuu4dMk7fVL18vyyFQ" type="TOC">
          <head xml:id="i-M1vgpwrsyNTSAXWEsGfMDC">
            1 Innehållsförteckning
          </head>
          <list xml:id="i-Q3D5QyeCuKy4V8VJM1GkLX">
            <item xml:id="i-PnNAxULHw3FnVoPSLYNgZ5">
              2 Förslag till riksdagsbeslut 2
            </item>
            <item xml:id="i-CoD89drCDy5xRsnFxSJYfj">
              3 Bakgrund 3
            </item>
            <item xml:id="i-9q6jFXUzpkVN5X6gUdiLdF">
              4 Den digitala klyftan tillgänglighet till infrastruktur 3
            </item>
            <item xml:id="i-MvMJtbQtuH5eYRKU9hJxPC">
              5 Den digitala klyftan kunskaper 4
            </item>
            <item xml:id="i-BxuVs7VuXSZetcgRWfGTZr">
              6 Den digitala klyftan e-demokrati 5
            </item>
            <item xml:id="i-9FuhtvaThRMRUAHdfGxixi">
              7 Barn och Internet 5
            </item>
            <item xml:id="i-VtfYk5GCGUBZ6XgD4oY3Dx">
              8 Öppen källkod och öppna standarder 6
            </item>
            <item xml:id="i-QGCrCNxXZRT7VFJHQzjAKM">
              9 Fildelning 7
            </item>
            <item xml:id="i-4UsKFGkxFLnkbqK5WjJsTP">
              10 IT och miljö 7
            </item>
          </list>
        </div>
        <div xml:id="i-AqSJJDYqrmMGWxAKYKVSJU" type="motProposal" subtype="förslag">
          <head xml:id="i-VMZczDZ4pR79UFFzAed5ch">
            2 Förslag till riksdagsbeslut
          </head>
          <list xml:id="i-V9GbjjVdJDgnheDhPumiRP" style="ol">
            <item xml:id="i-BbDFrP6oUCGdL26zcZtY42">
              Riksdagen begär att regeringen återkommer med en långsiktig strategi
              för finansiering av en fortsatt bredbandsutbyggnad i landet.
            </item>
            <item xml:id="i-2MGwoWVFrXswJZQjdkSrMC">
              Riksdagen tillkännager för regeringen som sin mening vad i motionen
              anförs om att staten måste garantera att människor och företag
              på landsbygden kan använda höghastighetsuppkoppling till kostnader
              som är likvärdiga med dem som återfinns i tätorter.
            </item>
            <item xml:id="i-EfTHCHqcpCKtHHsQiN2nPG">
              Riksdagen tillkännager för regeringen som sin mening vad i motionen
              anförs om att människor som inte vill eller kan använda sig av
              IT inte får diskrimineras.
            </item>
            <item xml:id="i-D3R4aVkWrNXkqPecUWJJEJ">
              Riksdagen tillkännager för regeringen som sin mening vad i motionen
              anförs om att regeringen bör överväga inrättandet av en Internetombudsman
              som ges starka befogenheter att verka och ingripa för att skydda
              främst barns integritet, intressen och hälsa från skadlig inverkan
              och utnyttjande via Internet.
            </item>
            <item xml:id="i-2UoUwJm2hhuSZz5Mjq7R4d">
              Riksdagen tillkännager för regeringen som sin mening vad i motionen
              anförs om att regeringen bör överväga hur man genom att inrätta
              en nationell polisenhet inom Rikspolisstyrelsen kan bekämpa brott
              mot lagen mot att inneha barnpornografi som laddats ned via Internet.
              1
            </item>
            <item xml:id="i-4ima1gZx5tuqzpxuYoAKBm">
              Riksdagen tillkännager för regeringen som sin mening vad i motionen
              anförs om att de statliga myndigheterna senast den 1 juli 2007
              till regeringen ska ha lämnat förslag på hur de senast den 1 januari
              2009 kan ha övergått till ett system med öppna standarder och
              öppna källkoder.
            </item>
            <item xml:id="i-Eksai7NAKz3t71Qq5ZrWs4">
              Riksdagen tillkännager för regeringen som sin mening vad i motionen
              anförs om att samtliga statliga myndigheter senast den 1 januari
              2009 ska ha gått över till ett system med öppna standarder och
              öppna källkoder.
            </item>
            <item xml:id="i-HKREFhDgFojbehUWAPrMeE">
              Riksdagen tillkännager för regeringen som sin mening vad i motionen
              anförs om att regeringen bör utreda hur man kan hitta tekniska
              lösningar som säkerställer både upphovsrätt och tillgänglighet
              till information via bredband.
            </item>
            <item xml:id="i-RWKaUtmH6NXafNj3Rt64p5">
              Riksdagen tillkännager för regeringen som sin mening vad i motionen
              anförs om att användningen av IT ska styras så att miljöpåverkan
              minskar.
            </item>
            <item xml:id="i-CrjCbZc1ejBMHonLQ66zg1">
              Riksdagen tillkännager för regeringen som sin mening vad i motionen
              anförs om att regeringen bör verka för att kommuner i sina tätorter
              inte bygger upp trådlösa bredband, utan i stället använder sig
              av markbundet bredband. 2
            </item>
          </list>
          <p xml:id="i-Rzp3b9bVx8bvkgJWYnDWBb">
            1 Yrkande 5 hänvisat till JuU.
          </p>
          <p xml:id="i-BgDCg5UcAsSHyXkw9mzmqK">
            2 Yrkande 10 hänvisat till FöU.
          </p>
        </div>
        <div xml:id="i-JDPuS9JbFNVrt4bCAfznwu" type="motContent">
          <head xml:id="i-UXoHk3CevCWZ9Z6qL2i9QL" type="h1">
            IT och bredband
          </head>
          <head xml:id="i-GUHD6gWnnuCYxUQpzrGdk8" type="h1">
            3 Bakgrund
          </head>
          <p xml:id="i-6rd1Zi1zVs2ZMeNw1EeWCb">
            Med politiska beslut måste vi se till att alla har möjlighet
            att använda sig av IT och bredband (elektronisk kommunikation).
            Samtidigt får inte de människor som inte vill eller kan använda
            IT diskrimineras. Staten ska ta ansvar för att alla i hela landet
            får tillgång till IT till likvärdig kostnad. Den personliga integriteten
            måste säkras vid användandet.
          </p>
          <p xml:id="i-JyXM32sJs13FRgmBxBgwwv">
            Den digitala utvecklingen går allt snabbare och det blir allt
            viktigare att kunna använda IT. Med denna teknik kan vi förenkla
            och förbättra vardagen, underlätta kontakter med myndigheter och
            företag och samtidigt göra miljövinster. Men risken för en växande
            klyfta mellan de som kan/vill använda IT och de som inte kan/vill
            är uppenbar.
          </p>
          <p xml:id="i-VBhMNPn6aHdfSfAPcRju85">
            Genom ett statligt ansvar kan dock utvecklingen bli mycket positiv
            och leda till att vardagen förenklas för de flesta. Vi vill att
            den offentliga sektorn ska gå före och vara ett föredöme på området
            genom att övergå till öppna källkoder och öppna standarder.
          </p>
          <p xml:id="i-CGfStEAGWVdAiobsPpMNDA">
            Förutom ett stärkt konsumentskydd mot IT-relaterade bedrägerier
            när det gäller handel på nätet måste också integritetsskyddet
            stärkas. Man ska inte behöva vara rädd för att de elektroniska
            fotspår man lämnar efter sig ska kunna användas och störa den
            personliga integriteten. Därför är vi motståndare till den nya
            lagen om datalagring.
          </p>
          <head xml:id="i-ByFqU4Aaeew2u9yv37GUjC" type="h1">
            4 Den digitala klyftan tillgänglighet till infrastruktur
          </head>
          <p xml:id="i-S2e7X82AwirpsVt5249wyx">
            I regeringens proposition 2004/05:175 Från IT-politik för samhället
            till politik för IT-samhället står: En effektiv och säker fysisk
            IT-infrastruktur med hög överföringskapacitet skall finnas tillgänglig
            i hela landet, bl.a. för att ge människor tillgång till interaktiva
            offentliga tjänster. Propositionen är ett resultat av samarbetet
            mellan v, mp och s under förra mandatperioden.
          </p>
          <p xml:id="i-YVqjJTmhSs5gPgdn2mi1hK">
            För att alla ska kunna tillgodogöra sig den nya tekniken måste
            den finnas tillgänglig för alla. Att bygga bredband går inte av
            sig självt. Marknaden har inte klarat av att förse hela landet
            med bredband. Staten har förmedlat åtskilliga miljarder till att
            bygga bredband. Men fortfarande finns det vita fläckar i landet
            där man saknar denna infrastruktur. Vi anser att människor ska
            kunna leva kvar där de bor och en utbyggd IT-infrastruktur underlättar
            detta.
          </p>
          <p xml:id="i-E4QNpbGXWRRWPGE2nGNrut">
            För att inte förstärka klyftan mellan tätbebyggda områden och
            glesbygd måste staten ta ansvar för att alla kan få tillgång till
            bredband, vilket betyder en överföringskapacitet som i alla fall
            inte är lägre än 2 Mbit. Regeringen bör därför återkomma med en
            långsiktig strategi för utbyggnad och finansiering av en fortsatt
            bredbandsutbyggnad i landet. Detta bör ges regeringen till känna.
          </p>
          <p xml:id="i-UzXwwR1bF5UooFxwEjtCyr">
            Vi ser också att det är viktigt att kostnaden för att använda
            datakommunikationer är likvärdig över hela landet. Staten måste
            garantera att människor och företag kan använda höghastighetsuppkoppling
            till kostnader som är likvärdiga med dem som återfinns i tätorter.
            Detta bör ges regeringen till känna.
          </p>
          <head xml:id="i-UCkB2S37BEGYMg9YfzGsuq" type="h1">
            5 Den digitala klyftan kunskaper
          </head>
          <p xml:id="i-V3vRin8ZfZ2x2HqJNKKsTS">
            IT kan leda till ett klassamhälle med stark kontroll och utslagning
            eller till ett demokratiskt samhälle med stor delaktighet. Därför
            är det viktigt att vi fattar rätt politiska beslut så att alla
            får en chans att använda IT. Nästan en tredjedel av befolkningen
            saknar tillgång till tekniken i sina hem, vilket beror på att
            de inte kan eller inte vill. Det kan handla om korttidsutbildade,
            arbetslösa, pensionärer, invandrade eller funktionshindrade. Detta
            måste motarbetas med olika riktade åtgärder från statens sida.
            Det är nödvändigt med stora informationssatsningar från exempelvis
            studieförbund, folkhögskolor och utbildningsradion för att skapa
            en bred delaktighet för alla. Folkbildningsförbundet har ett förslag
            om att starta informations- och utbildningsprojekt som skulle
            aktivera de människor som inte har tillgång till eller av olika
            anledningar inte använder sig av Internet. Utbildningen är tänkt
            att ske via främst tv (Utbildningsradion) och i form av studiecirklar.
            Vi finner det förslaget intressant och vill att staten avsätter
            medel till folkbildningsförbunden. Vi har därför i motion 2006/07:T441
            med anledning av proposition 2006/07:1 Utgiftsområde 22, avsatt
            100 miljoner kronor för detta ändamål.
          </p>
          <p xml:id="i-JMFdwgSoED1xzRcCLyvq3h">
            Samhället måste se till att alla har möjlighet att utnyttja tekniken
            inom lokala mediecenter på bibliotek och skolor. Det offentliga
            samhällets information och fakta ska ha hög tillgänglighet. Modern
            teknik på arkiv, museer och bibliotek har där en stor betydelse.
          </p>
          <p xml:id="i-3NVxJjTSthymzMqrjoAKqb">
            Det finns en rad områden som kan bidra till att minska den digitala
            klyftan. Ett område är skolan. En satsning på lärarna och skolan
            är avgörande för att minska klyftorna. Barn växer upp i hem med
            olika grad av IT-kunskaper och tillgång till IT. Därför ska IT
            var en naturlig del i skolans arbete och ett av flera pedagogiska
            verktyg för att nå målen i läroplanen. Skolan kan här fylla en
            kompensatorisk funktion. Ett annat område är inom jämställdheten,
            där det finns behov av att utarbeta ett jämställdhetsprogram för
            IT-politiken. Ett tredje område berör vikten av att skynda på
            olika utvecklingsprojekt med inriktning på IT-användning för funktionshindrade.
            Ett fjärde område handlar om att erbjuda tjänster på olika språk
            och som riktar sig till våra nya svenskar. Inom dessa områden
            pågår det satsningar och projekt, men vi vill peka på att denna
            process måste få en snabbare utveckling. Vi avser därför att följa
            utvecklingen och vid behov återkomma med förslag inom ovan nämnda
            områden.
          </p>
          <p xml:id="i-TGsisduUktqjEGnLAQno7u">
            Vi tycker att hem-pc-reformen är viktig och vill att den lever
            vidare. Den är en del i att minska IT-klyftan i samhället. Vi
            avvisar därför regeringens förslag till att avskaffa reformen.
            Därför föreslår vi i budgetmotion 2006/07:Fi245 med anledning
            av proposition 2006/2007:1, att dessa medel kvarstår. Vi vill
            dock påpeka att fast vi tycker att hem-pc-reformen är viktig,
            anser vi att den bör ses över och förändras. Vi vill även att
            reformen breddas så att den kan omfatta människor utanför arbetslivet.
          </p>
          <head xml:id="i-MkQF7o4TTtfHBtEowAdoQK" type="h1">
            6 Den digitala klyftan e-demokrati
          </head>
          <p xml:id="i-VpPLiDvF3kFfKRTTtk4nMy">
            IT-tekniken är ett kraftfullt redskap för ökad tillgänglighet,
            öppenhet, insyn och effektivitet i den offentliga förvaltningen.
            Tilltron till politikerna i Sverige är alltför låg. Ökad öppenhet
            kring riksdag, regering, statliga verk och kommuner kan förbättra
            det förtroendet.
          </p>
          <p xml:id="i-BBKvCPtEFT2F4814eNCLQd">
            Funktionen e-post har antagligen gjort att medborgarnas åsikter
            lättare når fram till beslutsfattarna. Genom att skicka e-post
            har man direktkontakt med de förtroendevalda och det är en lättare
            kommunikation än att själv ringa upp eller skriva brev.
          </p>
          <p xml:id="i-KEMtNcyLZ8NtgTr3Z4XwyF">
            E-tjänster kan därför hjälpa till i det demokratiska arbetet
            genom att medborgarna har större möjlighet till insyn i beslutsprocessen
            och informationen blir mer lättillgänglig. Beslutsfattarna har
            också större möjlighet att föra ut information och rådfråga medborgarna.
          </p>
          <p xml:id="i-227n8Xps7ykMQ4EMPTMFqG">
            Samtidigt är det oerhört viktigt att de människor som inte vill
            eller har tillgång till IT-tekniken inte diskrimineras. IT-inriktade
            tjänster som berör post- och bankärenden, deklarationer, köp av
            biljetter och information av olika slag måste även i fortsättningen
            erbjudas utanför nätet. Människor som inte vill eller kan använda
            sig av IT-tekniken får inte diskrimineras. Detta bör ges regeringen
            till känna.
          </p>
          <p xml:id="i-Rxz1SAcnKMY7j5Gcq1o68x">
            Den nya myndigheten för förvaltningsutveckling är viktig för
            att utveckla 24-timmarsmyndigheten. Människor kan själva välja
            när de vill använda sig av tjänsterna och tjänsterna är öppna
            dygnet runt. Det förenklar därmed vardagen för människor, samtidigt
            som det blir billigare. Men även här måste samhället vara observant
            på den sociala dimensionen. Människor som är ovana kan känna otrygghet
            och vill ha kvar en människa att prata med. Det är alltså viktigt
            att det finns alternativ till e-tjänster i framtiden.
          </p>
          <head xml:id="i-EcbwWZJWLNrGBaPqxFaRQx" type="h1">
            7 Barn och Internet
          </head>
          <p xml:id="i-B22Qc5gtZdBhRFNcmbPtHD">
            Internet har stor genomslagskraft på gott och ont bland barn
            och ungdomar. Därför är det viktigt med insatser för att skydda
            barn mot att på olika sätt utnyttjas via Internet. Det kan t.ex.
            handla om åtgärder mot otillbörlig reklam och barnpornografi.
          </p>
          <p xml:id="i-5VbhfETAEeQY1D3erF8RrQ">
            Det är sedan den 1 januari 1999 förbjudet i svensk lagstiftning
            att inneha barnpornografi. Denna kriminalisering var ett viktigt
            och nödvändigt steg för att kunna bekämpa dem som vill utnyttja
            barn sexuellt, men detta steg var inte tillräckligt. Lagen har
            luckor som de som ägnar sig åt barnpornografi har upptäckt och
            använder som kryphål för att undgå lagens mening. Det är viktigt
            att dessa tekniska kryphål täpps igen eftersom det allra mesta
            av all handel och barnpornografianvändning sker via Internet.
          </p>
          <p xml:id="i-74WKN91pbejacJcSee4hMW">
            Det finns många frivilligorganisationer som för en förhållandevis
            framgångsrik kamp mot barnpornografi och prostitution på nätet.
            I samarbete med polisen och Internetoperatörer har de lyckats
            släcka ned tusentals sidor och sprängt nätverk, vilket också lett
            till fällande domar.
          </p>
          <p xml:id="i-PGeaQcNDdRoovXP9XJdtY8">
            Det finns förslag på att inrätta en Internetombudsman med möjlighet
            att ingripa. Riksdagen bör därför ge regeringen i uppdrag att
            överväga inrättandet av en Internetombudsman som ges starka befogenheter
            att verka och ingripa för att skydda främst barns integritet,
            intressen och hälsa från skadlig inverkan och utnyttjande via
            Internet. Detta bör ges regeringen till känna.
          </p>
          <p xml:id="i-RuVbLy3VnWbPtBnjviksJJ">
            Regeringen bör även överväga hur man genom inrättandet av en
            nationell polisenhet inom Rikspolisstyrelsen kan bekämpa brott
            mot lagen att inneha barnpornografi som sker via Internet. Detta
            bör ges regeringen till känna.
          </p>
          <head xml:id="i-WhiFChcRsXSisxpVQahAzx" type="h1">
            8 Öppen källkod och öppna standarder
          </head>
          <p xml:id="i-AdUN8Q5SEZ3GaQsBDrnqT1">
            För IT-användare är det väsentligt att programmen är möjliga
            att ta del av, använda och utveckla. Alla de program som i dag
            används (ordbehandlare, kalkylprogram, andra Office-motsvarigheter,
            e-postprogram, kalenderhanterare, bildbehandling, webb-läsare,
            m.m.) finns även i öppna versioner. Att använda öppen mjukvara
            innebär en rad fördelar. Öppen mjukvara innebär att det står användaren
            fritt att ändra i mjukvaran, vilket gör att t.ex. staten fritt
            kan anpassa den efter behov.
          </p>
          <p xml:id="i-VwBmZRfjCpWgEqYde3N8FK">
            Vi anser att IT måste vara ett utvecklingsområde där alla ges
            tillgång till att fritt utveckla sin kreativitet, där man har
            en chans att använda program efter eget huvud, där varje människa
            har rätt att anpassa program efter det behov man har, där jag
            som individ har rätt att dela med mig av program och information
            samt att det finns en möjlighet för varje människa att förbättra
            och utveckla ett program. I dag är denna frihet delvis beskuren
            och styrd av multinationella företag, som utan kontroll av demokratiska
            organ ensamma kan bestämma utifrån ett snävt vinstintresse. Utifrån
            ett jämlikhetsperspektiv kan inte information vara begränsad till
            privata företags intressen. Öppna källkoder och standarder blir
            därmed en demokratifråga.
          </p>
          <p xml:id="i-A7VCLK36QtyyG8m4kCo3Th">
            Ofta har öppna mjukvaror utvecklats av intresseorganisationer,
            företag och frivilliga entusiaster. Det finns inget som pekar
            på att öppna system skulle hålla en sämre kvalitet, tvärtom verkar
            de oftast överträffa den kommersiella kvaliteten. Dessutom verkar
            det finnas en stor besparingspotential för staten att övergå till
            öppna system. Danmark har fattat beslut om att de offentliga myndigheterna
            senast den 1 januari 2008 ska ha gått över till öppna källkoder
            och öppnade standarder. En beräkning visar att det leder till
            en besparing för statskassan med 500 miljoner kronor. Det finns
            även positiva säkerhetsaspekter att beakta vid en övergång till
            öppna system. Genom öppna system minskar vårt beroende av enskilda
            företag, vilket ökar Sveriges frihetsgrad. Statliga myndigheter
            är i dag sårbara i fall det av någon anledning inte skulle vara
            möjligt att få tillgång till Microsofts produkter. Ska t.ex. hela
            Sverige stanna bara för att USA/Microsoft och EU inte kommer överens
            om licenser?
          </p>
          <p xml:id="i-HZRRjUNWU9Xur1LXEcf8CB">
            Vi är mot bakgrund av ovanstående positiva till öppen källkod
            och öppna standarder. Vi vill att den offentliga sektorn ska gå
            före och vara ett föredöme inom detta område. De statliga myndigheterna
            ska senast den 1 juli 2007 till regeringen ha lämnat förslag på
            hur de senast den 1 januari 2009 kan ha övergått till ett system
            med öppna standarder och öppna källkoder. Detta ska ges regeringen
            till känna.
          </p>
          <p xml:id="i-SvPhWx2Y3sW1v1copbRpdB">
            Öppna standarder ger möjlighet till ett ökat samutnyttjande mellan
            myndigheter och kan anpassas till det egna behovet. Vi bedömer
            att det kan minska kostnaderna för IT-användningen och beroendet
            av proprietära programvaror. Dessutom ökar det allmänhetens tillgänglighet.
            För att verkligen visa på riksdagens politiska vilja och inriktning
            i denna fråga föreslår vi att det fattas ett principbeslut om
            att samtliga statliga myndigheter senast den 1 januari 2009 ska
            ha gått över till ett system med öppna standarder och öppna källkoder.
            Detta ska ges regeringen till känna.
          </p>
          <head xml:id="i-YHqqSdY3aeMdiHmqBFKGxt" type="h1">
            9 Fildelning
          </head>
          <p xml:id="i-C81KqqhRdjPpwXwvg9o5fk">
            Att fildela i sig är knappast något problem. Det är bara ett
            av många sätt att ta del av digitalt material. Problem uppstår
            om man laddar ned material utan någons tillstånd. Vänsterpartiet
            står bakom upphovsrättslagen, men vi anser att det krävs nya lösningar
            utan att det inskränker upphovsrättsinnehavarens rätt till ersättning.
          </p>
          <p xml:id="i-NfMGropBR42C7rNYDR7sdj">
            Vi har i dag inte något färdigt förslag utan anser att detta
            måste utredas vidare, eftersom det är en komplicerad fråga som
            kräver beredning. Vi vill att regeringen utreder hur man kan hitta
            tekniska lösningar som säkerställer både upphovsrätt och tillgänglighet
            till information via bredband. Detta ska ges regeringen till känna.
          </p>
          <head xml:id="i-VeBe8HtZuyxzwPqcEuyQeX" type="h1">
            10 IT och miljö
          </head>
          <p xml:id="i-NvPmN6owy6LsfHLw8gLeBp">
            IT kan minska pappersåtgång och lokal- och transportbehov men
            det sker inte av sig självt. För att IT ska minska transportbehoven
            krävs en aktiv styrning. IT är inte bara ett sätt att minska transporter
            utan också ett sätt att göra transporterna säkrare. IT har även
            skapat förutsättningar för distansarbete och därmed en minskning
            i antalet fysiska arbetsresor. Vi vill att användningen av IT
            ska styras så att miljöpåverkan minskar. Detta ska ges regeringen
            till känna.
          </p>
          <p xml:id="i-7oXbU9dcpXVanzLQvwiVVw">
            Vi anser därför att man inte ska utsätta människor för mer strålning
            än vad som är absolut nödvändigt. Att tätorter därför vill använda
            sig av trådlösa bredband tycker vi är märkligt. Vi kan förstå
            om det krävs sådana lösningar i glesbygd, där det kan röra sig
            om stora summor med en fysisk infrastruktur. Men den extra kostnad
            som kan uppstå med vanligt bredband (via kabel) anser vi vara
            skälig för att hävda försiktighetsprincipen. Regeringen bör verka
            för att kommuner i sina tätorter inte bygger upp trådlösa bredband,
            utan i stället använder sig av markbundet bredband. Detta ska
            ges regeringen till känna.
          </p>
        </div>
        <div xml:id="i-VQ6vmVGAYxyMv4UJo3xNvb" type="motSignatures">
          <list xml:id="i-9Zcht12ciaRNeBMXgbsvDo">
            <item xml:id="i-JBCX8rFFKPxoBVKdPwLy4k" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-VWgRnSmKPyhbGwftfY6ARq" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-ScbwRPQbDZxMNuhSPdzCM4" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-417Lktg7TgSmVRwEccTJ4F" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-VJisvfPLYDK2poGw4CyxsH" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-QLZXmgr71D72bTq2VSZAzS" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
