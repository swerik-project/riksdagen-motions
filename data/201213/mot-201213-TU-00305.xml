<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00305">
  <teiHeader>
    <fileDesc>
      <titleStmt>
        <title>Förbjud sms och handhållen mobil vid bilkörning!</title>
        <author corresp="i-N9Pi9YpD4nvtCEsVp2CGcX i-TyiLHdkXMMBBWN3zcwj3DS">av Staffan Danielsson och Erik A Eriksson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbjud sms och handhållen mobil vid bilkörning!</title>
          <idno type="rdwebb">H002T305</idno>
          <rs type="number">T305</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T305/text</ref>
          <ref type="dokument_url_html">http://data.riksdagen.se/dokument/H002T305</ref>
          <ref type="dokumentstatus_url_xml">http://data.riksdagen.se/dokumentstatus/H002T305</ref>
          <ref type="doc">http://data.riksdagen.se/fil/65CBEAE0-8926-4D39-81B2-71A501F36B79</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-TyiLHdkXMMBBWN3zcwj3DS</idno>
            <name>Erik A Eriksson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MuX94pN6whv7iCN5wAwxFu" type="signed"/>
        <correspContext corresp="i-MuX94pN6whv7iCN5wAwxFu">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-TyiLHdkXMMBBWN3zcwj3DS"/>
        </correspContext>
        <correspAction xml:id="i-9wm3ZzaKKVW2n2uCKf2m5i" type="numbering">
          <date when="2012-10-05"/>
        </correspAction>
        <correspAction xml:id="i-F8hBrXvgAxut7Zfdu4KmDM" type="submission">
          <date when="2012-10-04"/>
        </correspAction>
        <correspAction xml:id="i-Lit3UBdDQTo73itos7FnvH" type="transfer">
          <date when="2012-10-03"/>
        </correspAction>
        <correspAction xml:id="i-DgaUAxDvcKYPz3sjnwGFu8" type="assigned"/>
        <correspContext corresp="i-DgaUAxDvcKYPz3sjnwGFu8">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pm6BkYwRvyj5nbjEK1zb3g" type="motHeader"/>
      <div xml:id="i-KWugSUTCcxxEUXnXA2K3Wp" type="motBody">
        <div xml:id="i-8cVaxq9wwDht2cvRn8ynpT" type="motProposal" subtype="förslag">
          <head xml:id="i-VxYk9bhuXa6mUgdqey2hyN">
            Förslag till riksdagsbeslut
          </head>
          <p xml:id="i-2V9gJiLRExReUgFSs4DyYj">
            Riksdagen tillkännager för regeringen som sin mening vad som
            anförs i motionen om att mobiltelefonerande vid bilkörning ska
            ske med händerna fria.
          </p>
        </div>
        <div xml:id="i-BKTQuCaawG1sJ8K2F49TsD" type="motContent">
          <head xml:id="i-KMUKhS6BzuQZKdAEfdQ9nC" type="h1">
            Motivering
          </head>
          <p xml:id="i-WtcQ2EGEWMV9N5a5K2ssnA">
            Det sunda förnuftet säger de allra flesta av oss att bilförarens
            uppmärksamhet under bilkörning försämras vid t.ex. intensiva diskussioner
            med passagerare, under laddade sportreferat i bilradion och vid
            mobiltelefonering. Särskilt splittrad torde bilföraren bli om
            han eller hon under körningen ringer upp någon och sedan kör bilen
            med ena handen och håller telefonen mot örat med den andra handen.
          </p>
          <p xml:id="i-HT6ZFjsNttt4Ftb2yk8fno">
            Sedan bilismens födelse har det dock ansetts rimligt att körkortsinnehavaren
            ska anses ha omdöme att framföra sin bil och samtidigt medföra
            passagerare som han äger rätt att prata med, trots den splittrade
            koncentration som detta innebär. Inte heller finns förbud mot
            att lyssna på radio under bilkörning. Vi förespråkar inte heller
            några sådana begränsningar.
          </p>
          <p xml:id="i-VzKnHy9KykPuL5dP3zRdpW">
            Vad däremot gäller användandet av mobiltelefon vid bilkörning
            finns en del att fundera över. Många länder i vår omvärld har
            förbjudit bilföraren att under körning använda en mobiltelefon
            som låser ena handen till örat. Endast några få länder i EU tillåter
            fortfarande handhållen mobilanvändning i bilen, och alltfler rapporter
            visar på riskerna med detta. Uppenbarligen anser dessa länder,
            liksom vårt sunda förnuft, att det rimligen blir mindre störning
            om telefonsamtalet kan ske utan att man samtidigt behöver fingra
            på telefonen och hålla den mot sitt öra.
          </p>
          <p xml:id="i-89T77VwThxWuSCGQ7HUdxx">
            Det är en fullständig självklarhet att man inte ska köra bil
            och samtidigt sms:a. Ändå anger flera tiotals procent av trafikanterna
            att man gör detta ibland. Förbudet mot att telefonera med handhållen
            mobil bör alltså även omfatta sms:ande under bilkörning.
          </p>
          <p xml:id="i-Uw9bzr43q2ifqU6EhSNopf">
            Varför har då inte Sverige agerat? Civilutskottet brukar hänvisa
            till att aktuell forskning inom området inte motiverar ett förbud
            mot telefonering utan handsfreeutrustning eftersom det främst
            är samtalet som sådant och dess komplexitet som har betydelse,
            inte huruvida handsfreeutrustning används eller inte. Utskottet
            brukar även påtala behovet av informationsinsatser om de ökade
            risker som distraherande aktiviteter i trafiken medför. Utskottet
            brukar tala med små bokstäver om det faktum att så många länder
            resonerar som vi i denna motion.
          </p>
          <p xml:id="i-8BdE6rfMEsngQbH6bPDMLr">
            Utskottet resonerar således som så att antingen ska man förbjudas
            att tala i bilen och då rimligen även med passagerarna eller också
            ska mobiltelefon få användas hur som helst. Resonemanget övertygar
            inte. Vi tror att det finns en medelväg i denna fråga, och att
            man bör börja med den. Informationsinsatser om omdömesgill telefonanvändning
            vid bilkörning är säkert mycket bra, men de underlättas i hög
            grad av en regel som stadgar att händerna ska vara fria vid biltelefonering.
          </p>
          <p xml:id="i-VRC9Q3QtmMM7s76biZLBYf">
            Med hänvisning till vårt sunda förnuft och till ett stort antal
            länders åsikt i vår omvärld föreslår vi att riksdagen ger regeringen
            till känna vad som anförs om behovet av att utreda och föreslå
            ett regelverk vid bilkörning som kräver att föraren vid telefonering
            inte använder händerna under samtalet. Trägen vinner!
          </p>
        </div>
        <div xml:id="i-Papi8XtDFcyPYsZ8rxY5od" type="motSignatures">
          <list xml:id="i-DzG3UFh3DbtmCSQhBNEyRX">
            <item xml:id="i-Q82FedjmWiVMySVHDA8b7x">
              Staffan Danielsson (C)
            </item>
            <item xml:id="i-YG9mwmvxM1B2gQxyXKezDw">
              Erik A Eriksson (C)
            </item>
          </list>
        </div>
      </div>
    </body>
  </text>
</TEI>
