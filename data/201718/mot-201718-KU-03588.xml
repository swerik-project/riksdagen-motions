<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03588">
  <teiHeader>
    <fileDesc>
      <titleStmt>
        <title>Liberal demokrati- och integritetspolitik</title>
        <author corresp="i-S7wLw9aynA5vbRCsqxxL3N">av Tina Acketoft m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3588 av Tina Acketoft m.fl. (L)</title>
          <idno type="rdwebb">H5023588</idno>
          <rs type="number">3588</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023588/text</ref>
          <ref type="dokument_url_html">http://data.riksdagen.se/dokument/H5023588</ref>
          <ref type="dokumentstatus_url_xml">http://data.riksdagen.se/dokumentstatus/H5023588</ref>
          <ref type="docx">http://data.riksdagen.se/fil/A0359D50-0DF8-4E5B-AAB3-2532A2413D69</ref>
          <ref type="pdf">http://data.riksdagen.se/fil/EB10F6B3-B178-487A-BB10-496EE5F4B94B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4VLRaCQyb6siPyHPWHKeYf" type="signed"/>
        <correspContext corresp="i-4VLRaCQyb6siPyHPWHKeYf">
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-Ekg983si3fMQXpsUsiQ5uG" type="submitted">
          <date when="2017-10-05"/>
          <time when="14:41:31"/>
        </correspAction>
        <correspAction xml:id="i-RDpa3iy9coSUQ1FkGLY8v8" type="reviewed">
          <date when="2017-10-05"/>
          <time when="15:48:34"/>
        </correspAction>
        <correspAction xml:id="i-Drm4BRGfbRcs66VrZc61Cp" type="referred">
          <date when="2017-10-13"/>
        </correspAction>
        <correspAction xml:id="i-MQw8YFDpFtrszmQMpCgCRK" type="assigned">
          <date when="2018-09-19"/>
          <time when="08:37:55"/>
        </correspAction>
        <correspContext corresp="i-MQw8YFDpFtrszmQMpCgCRK">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-7QMrCnbFhgVmpZubbeBoDG" type="behandlas_i"/>
        <correspContext corresp="i-7QMrCnbFhgVmpZubbeBoDG">
          <ref type="uppgift">2017/18:KU18</ref>
          <ref type="ref_dok_id">H501KU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU18</ref>
          <ref type="ref_dok_titel">Snabbare omval</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4ruQvjGTWcVajbYxL5ooiw" type="behandlas_i"/>
        <correspContext corresp="i-4ruQvjGTWcVajbYxL5ooiw">
          <ref type="uppgift">2017/18:KU38</ref>
          <ref type="ref_dok_id">H501KU38</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU38</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8GUhe3cnCbbWK8X36UMkpk" type="behandlas_i"/>
        <correspContext corresp="i-8GUhe3cnCbbWK8X36UMkpk">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GdRPMp8Fb3UBnEn7yGcT3S" type="behandlas_i"/>
        <correspContext corresp="i-GdRPMp8Fb3UBnEn7yGcT3S">
          <ref type="uppgift">2017/18:KU35</ref>
          <ref type="ref_dok_id">H501KU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU35</ref>
          <ref type="ref_dok_titel">Valfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FwRgxLDxF5WDwksRXMHEqk" type="behandlas_i"/>
        <correspContext corresp="i-FwRgxLDxF5WDwksRXMHEqk">
          <ref type="uppgift">2017/18:KU39</ref>
          <ref type="ref_dok_id">H501KU39</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU39</ref>
          <ref type="ref_dok_titel">Kommittéberättelse - kommittéernas verksamhet under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2KACePSGE7KSSruKdnWU4x" type="motHeader">
        <div xml:id="i-RaHxLS5myUsDwBAikzBjNB" type="motTitle">
          Motion till riksdagen 2017/18:3588 av Tina Acketoft m.fl. (L)
          Liberal demokrati- och integritetspolitik
        </div>
      </div>
      <div xml:id="i-CU9BNA1S1863jbzzQacgJ3" type="motBody">
        <div xml:id="i-2vpUaafJ3e4z4EwhXDtAg2" type="motProposal" subtype="förslag">
          <head xml:id="i-Y4uom5azfkxFJ6nGwWFdhA">
            Förslag till riksdagsbeslut
          </head>
          <list xml:id="i-5sLPfXR8NcGstky3brXajU" style="ol">
            <item xml:id="i-EoJcGb7Xvjmy3pYvLhSWyj">
              Riksdagen ställer sig bakom det som anförs i motionen om grundlagsreglering
              av antalet domare i Högsta domstolen och Högsta förvaltningsdomstolen
              och tillkännager detta för regeringen.
            </item>
            <item xml:id="i-XYCNdSmF2MhJc8E2UNLNvp">
              Riksdagen ställer sig bakom det som anförs i motionen om grundlagsreglering
              av pensionsåldern för domare och tillkännager detta för regeringen.
            </item>
            <item xml:id="i-VBLbvNidFGd4BqR1EhJiez">
              Riksdagen ställer sig bakom det som anförs i motionen om styrningen
              av Domstolsverket och tillkännager detta för regeringen.
            </item>
            <item xml:id="i-UgaFw4nATBiFRPz8nDDj7u">
              Riksdagen ställer sig bakom det som anförs i motionen om valsäkerheten
              och tillkännager detta för regeringen.
            </item>
            <item xml:id="i-2AqL8UK3PD3ZemckXdAZiM">
              Riksdagen ställer sig bakom det som anförs i motionen om valhemligheten
              för personer med synnedsättning och tillkännager detta för regeringen.
            </item>
            <item xml:id="i-WsWGbKsDUAXg5qkWJcFFEj">
              Riksdagen ställer sig bakom det som anförs i motionen om sänkta
              spärrar i personvalssystemet och tillkännager detta för regeringen.
            </item>
            <item xml:id="i-9ZHjT3iUjGuz5SZz8YGrif">
              Riksdagen ställer sig bakom det som anförs i motionen om stärkt
              tillsyn på integritetsområdet och tillkännager detta för regeringen.
            </item>
            <item xml:id="i-QfwXxXxrtG34dXurUZTF15">
              Riksdagen ställer sig bakom det som anförs i motionen om obligatoriska
              integritetsanalyser i lagstiftningsprocessen och tillkännager
              detta för regeringen.
            </item>
            <item xml:id="i-Sy1u8KBGrHKtz19QVQeE2Q">
              Riksdagen ställer sig bakom det som anförs i motionen om årlig
              regeringsskrivelse till riksdagen om utvecklingen vad gäller skyddet
              för den personliga integriteten och tillkännager detta för regeringen.
            </item>
          </list>
        </div>
        <div xml:id="i-4gdjDsHx9sEG449umypoW6" type="motContent">
          <head xml:id="i-FH7rX3hhy9P42wWRdA9Uoe" type="h1">
            Motivering
          </head>
          <p xml:id="i-YExxBwMwrLushn2tA66KYP">
            Den offentliga makten är begränsad och utövas under lagarna.
            Det offentligas maktbefogenheter gentemot den enskilde får aldrig
            sträcka sig längre än vad som är nödvändigt och försvarligt för
            att sköta de gemensamma uppgifterna. Dessa liberala kärnvärden
            innebär att den offentliga makten också ska betraktas med hälsosam
            vaksamhet. Den enskildes möjligheter att hävda sig gentemot staten
            handlar om varje människas lika fri- och rättigheter och om att
            begränsa statsmaktens maktanspråk.
          </p>
          <p xml:id="i-AK3a7524AXGcz1hfdzPEGg">
            I dag är den liberala demokratiska modellen med organisationsfrihet,
            fri åsiktsbildning och oberoende domstolar satt under press. Antalet
            länder som enligt den ansedda tankesmedjan Freedom House definieras
            som fria sjunker, och utvecklingen i Polen och Ungern visar att
            regimer även i länder som är fullvärdiga EU-medlemmar framgångsrikt
            kan nedmontera strukturer som borde ha varit självklara i alla
            demokratier.
          </p>
          <p xml:id="i-GPBEkViebxiJcpTD4p2LJL">
            Sverige är en av världens mest stabila demokratier, men vi är
            inte immuna. För att folkstyret, rättssäkerheten och den fria
            åsiktsbildningen ska fungera också i ett politiskt skymningsläge
            behövs det en fördjupad diskussion om hur de demokratiska strukturerna
            ska göras mer robusta.
          </p>
          <p xml:id="i-4FCfSx4EBAwtsTvGTTgFTt">
            Det yttersta skyddet ligger i en stark folklig uppslutning för
            de demokratiska värderingarna. Demokratin behöver ständigt återerövras
            och de demokratiska principerna ständigt förklaras och försvaras.
            Den dag vi tar dem för givna blir demokratin sårbar på allvar.
          </p>
          <head xml:id="i-GPgnD13BQRK1xDFc2hfBZK" type="h2">
            Stärk domstolarnas oberoende
          </head>
          <p xml:id="i-PMwGuCfcVnQ4p7gZreQnsa">
            Att rättskipningen sker under lagarna av oberoende domstolar
            som inte tar emot politiska instruktioner i enskilda fall är en
            förutsättning för ett demokratiskt och rättssäkert samhälle. Utvecklingen
            i auktoritär riktning i Ungern och Polen visar vilket strategiskt
            mål som domstolarna är för de regeringar som vill montera ned
            den liberala demokratiska samhällsmodellen.
          </p>
          <p xml:id="i-LmszrjjyN2uNymuWpKdCHd">
            Domstolarnas oberoende är grundlagsfäst i regeringsformens elfte
            kapitel, men det finns luckor som behöver uppmärksammas. Bland
            annat finns det ingen grundlagsreglering av hur många domare som
            ska sitta i landets två högsta juridiska instanser, Högsta domstolen
            och Högsta förvaltningsdomstolen. Det gör att en auktoritär regering
            får möjlighet att utöva press på domstolsväsendet genom att verka
            för att antalet domare i HD och HFD ökas kraftigt. Likaså skulle
            en regering, i ett läge när den inte anser att någon av de av
            Domarnämnden föreslagna kandidaterna är tillräckligt regimlojal,
            kunna vägra att över huvud taget utse nya domare till de högsta
            instanserna. Förslag om grundlagsreglering av antalet domare i
            Högsta domstolen och Högsta förvaltningsdomstolen har framförts
            i den allmänna debatten och bör allvarligt övervägas i en kommande
            grundlagsöversyn.
          </p>
          <p xml:id="i-QrcksitEomxHs5ANVi66c3">
            Angrepp på domstolsväsendet har i EU-grannländer också genomförts
            genom att i politiskt syfte sänka pensionsåldern för domare kraftigt.
            På så vis kan en auktoritär regering uppnå två fördelar. Dels
            töms domstolsväsendet på ett betydande antal mängder domare som
            inte har den sittande regeringen att tacka för sin ställning,
            dels uppstår ett stort antal vakanser som kan fyllas med i regimens
            ögon mer passande kandidater. Frågan om att grundlagsreglera pensionsåldern
            för domare bör därför ingå i nästa grundlagsöversyn.
          </p>
          <p xml:id="i-KY3XRsftA4uJ9BiwiMV32Q">
            Likaså bör den ekonomiska och administrativa makten över domstolarna
            ses över. Domstolsverket har det samlade ansvaret för domstolarnas
            budgetmedel och fördelar anslagna medel till domstolarna, och
            ansvarar likaså för viktiga administrativa uppgifter, organiserar
            utbildningar m.m. I grunden är detta en rimlig modell. I ett politiskt
            skymningsläge skulle dock en auktoritär regering kunna utöva ett
            påtagligt destruktivt inflytande över domstolarna genom att utse
            en regimtrogen generaldirektör för Domstolsverket för att gynna
            de domstolar som regimen favoriserar och straffa de domstolar
            som inte agerar lojalt.
          </p>
          <p xml:id="i-NjAx7tx2uGQUGquTqDHZ8s">
            Vi anser att det noggrant bör övervägas att återinföra en styrelse
            för Domstolsverket, som i dag fungerar som en enrådighetsmyndighet
            med generaldirektör som ensam högste chef. Vi stöder de förslag
            som har framförts om att låta domare utgöra majoriteten i styrelsen.
            Detta skulle väsentligt öka skyddet mot politisk påverkan gentemot
            domstolarna, och skulle också åstadkomma större likhet med den
            domstolsadministration som finns i våra nordiska grannländer.
          </p>
          <head xml:id="i-J1nsbuGgiyy1veTCtb1oAt" type="h2">
            En författningsdomstol
          </head>
          <p xml:id="i-259sYqRcs1GyttSChyVrgJ">
            Rättssäkerheten och skyddet för de medborgerliga fri- och rättigheterna
            behöver förstärkas. Därför ska en författningsdomstol inrättas
            i Sverige.
          </p>
          <p xml:id="i-P2ds5DTPRrNkaMwmi4ywho">
            För oss liberaler är tanken bakom en författningsdomstol enkel.
            All makt kan missbrukas, också den som har getts i fria val. Om
            medborgare i sitt dagliga liv avkrävs att följa lagar och förordningar
            är det också rimligt att kräva att politiker följer grundlagen
            i sitt arbete med att stifta nya lagar. Detta är särskilt angeläget
            för att förebygga att den offentliga makten utövas under lagarna
            också vid en politisk kris eller ett så kallat skymningsläge.
          </p>
          <p xml:id="i-W5yg875rt1c1PEaemXgLQ7">
            Det finns också andra argument för en starkare lagprövningsrätt.
            Om det i efterhand blir lättare att pröva en ny lags förenlighet
            med grundlagen höjs kvaliteten i lagstiftningsarbetet. Lagstiftaren
            tvingas att se till att en ny lag håller så hög rättslig standard
            att den inte riskerar att kritiseras av författningsdomstolen.
          </p>
          <p xml:id="i-8xeDaZFZCYaWnwYFNnNuKY">
            Ofta angrips idén om en författningsdomstol med argumentet att
            en förändring i den riktningen skulle vara odemokratisk. Det är
            en felsyn. Om en författningsdomstol inrättades skulle det inte
            innebära att makten vreds ur de folkvalda politikernas händer.
            Ytterst har medborgarnas valda representanter alltid möjligheten
            att ändra grundlagen för att undanröja en konflikt mellan författningen
            och en specifik lag. Det som etablerandet av en författningsdomstol
            betyder är att det skapas tydliga spelregler, som ger ett betydligt
            ökande mått av eftertanke och reflektion i den politiska processen
            kring formerna för lagstiftning och respekten för de grundläggande
            fri- och rättigheterna.
          </p>
          <p xml:id="i-Dzb1aQAdpmbMFC8mnVYZGv">
            Liberalerna anser därför att ett lagstiftningsarbete för att
            inrätta en författningsdomstol bör inledas. I detta arbete bör
            också analyseras möjligheten att ge författningsdomstolen rätt
            till så kallad abstrakt normprövning. Likaså bör Lagrådets framtida
            roll och funktion vid ett inrättande av en författningsdomstol
            ingå i den bredare analys som behövs.
          </p>
          <p xml:id="i-SFCF5G88cqteAfjHnqd39K">
            Frågan om behovet av en författningsdomstol och normprövning
            har dock relativt nyligen utretts av Grundlagsutredningen, vars
            förslag låg till grund för författningsreformen 2010. Liberalerna
            avstår därför från att i år lägga ett formellt yrkande på denna
            punkt, men avser att återkomma till dessa frågor inom ramen för
            framtida grundlagsöversyner.
          </p>
          <head xml:id="i-2YMRJNHXAJgtexNmmFqRu5" type="h2">
            Ett modernt ämbetsansvar
          </head>
          <p xml:id="i-79574uK59EeEyyyyxJvN66">
            Det så kallade ämbetsansvaret, vilket var en benämning på vissa
            befattningshavares (till exempel stats- och kommunaltjänstemäns)
            straffrättsliga ansvar för skötseln av sin befattning, avskaffades
            genom en reform 1975. Den som var underkastad ämbetsansvar hade
            tidigare kunnat dömas till särskilda straff, avsättning eller
            suspension. Reformen innebar att det straffbelagda området minskade
            avsevärt.
          </p>
          <p xml:id="i-FoZuKGMxHYyjczsjFBJVGN">
            Ämbetsansvarsreformen var inte oomstridd. Kritikerna menade att
            förändringen inte tog tillräckligt stor hänsyn till skillnaderna
            mellan offentlig och privat verksamhet.
          </p>
          <p xml:id="i-NAAL8JuaX7A9XMuTDxjpK1">
            År 1989 förändrades därför lagstiftningen på nytt, denna gång
            så att det straffrättsliga tjänsteansvaret för offentligt anställda
            utvidgades. Dagens regler innebär att den som vid myndighetsutövning
            genom handling eller underlåtenhet åsidosätter vad som gäller
            för uppgiften döms för tjänstefel till böter eller fängelse i
            upp till två år enligt brottsbalken.
          </p>
          <p xml:id="i-3Erxan252hyw9o35UpczrL">
            Liberalerna anser att det finns skäl att utvärdera gällande lagstiftning
            och utreda huruvida tjänsteansvarsbestämmelserna behöver skärpas.
            Detta innebär inte att vi förespråkar en återgång till äldre tiders
            bestämmelser och de särskilda strafformer som då gällde. Däremot
            menar vi att den makt som följer med rätten att bedriva myndighetsutövning
            behöver kombineras med ett tydligt regelverk gentemot den som
            grovt missköter sitt uppdrag som företrädare för det allmänna.
          </p>
          <p xml:id="i-Mh2UXivQbXoJHbCrNbjB46">
            Målet bör vara att ett modernt och ändamålsenligt ämbetsansvar
            ska återinföras inom såväl statlig som kommunal verksamhet. Eftersom
            vårt tidigare motionsyrkande i samma fråga (mot. 2016/17:3470)
            ännu inte har behandlats avstår vi dock från att i denna motion
            formellt upprepa vårt yrkande.
          </p>
          <head xml:id="i-J5syyGRkXzS4tgvCpcrWET" type="h2">
            Stärk valhemligheten och valsäkerheten
          </head>
          <p xml:id="i-FyBWmdNxmtjzESh4317kpg">
            Det svenska systemet för valförrättningar har brister vad gäller
            både valhemlighet och valsäkerhet. Personer med synnedsättning
            saknar möjligheter att personrösta med bevarad full valhemlighet.
            Så kallad familjeröstning, där flera personer samtidigt ställer
            sig bakom valskärmen och tillsammans gör i ordning sina valkuvert
            i varandras åsyn, är ett utbrett fenomen trots att det formellt
            inte är tillåtet. Många väljare känner sig också besvärade av
            att behöva plocka valsedlar som ligger öppet framlagda i vallokalen.
          </p>
          <p xml:id="i-83p8MLdQimowRyq67kL8o4">
            Regeringen gav en statlig utredare i uppdrag att bl.a. överväga
            och föreslå ändringar i fråga om hur valsedlar tillhandahålls
            i anslutning till röstmottagningsställen (bet. SOU 2016:7). Utredarens
            förslag att valsedlarna ska placeras innanför valskärmen mötte
            dock betydande kritik, bland annat på grund av den uppenbara risken
            för sabotage. I den lagrådsremiss om snabbare omval som lämnades
            i juni 2017, och som väntas leda till en proposition i oktober
            månad, ingår därför inte detta förslag.
          </p>
          <p xml:id="i-E8vRfmGY14x9RX1KKLm1cQ">
            Vi delar visserligen regeringens bedömning att utredningens förslag
            i den delen inte borde genomföras. Samtidigt är vi kritiska till
            att dyrbar tid har gått förlorad vad gäller möjligheten att stärka
            valhemligheten och valsäkerheten. Inför 2018 års val är det tyvärr
            med all sannolikhet för sent att göra ytterligare reformer, men
            ansträngningar bör göras för att komma till rätta med ovan redovisade
            utmaningar åtminstone till Europaparlamentsvalet 2019 i den mån
            detta är möjligt.
          </p>
          <p xml:id="i-SHVPBMcLUGyVtLE4dK4RfT">
            Valåret 2014 var det första år där myndigheterna skulle garantera
            att vallokalerna var tillgängliga för alla och att därmed individer
            med funktionsnedsättning inte skulle kunna bli diskriminerade.
            Kommunernas dispenser att kunna använda otillgängliga lokaler
            togs bort. Men den demokratiska resan mot full tillgänglighet
            måste fortsätta. Ett allvarligt problem i dag är att personer
            med synnedsättning inte kan rösta med fullständig valhemlighet
            i vallokalerna. Det går nämligen inte att personrösta på en kandidat
            utan att röja sin valhemlighet eftersom man måste be en valarbetare
            att hjälpa en att kryssa på valsedeln.
          </p>
          <p xml:id="i-24sihhNABqQdGSWWPLUTd9">
            Med anledning av ett tidigare motionsyrkande från Liberalerna
            tillkännagav riksdagen våren 2016 om vikten av att synnedsatta
            ska kunna personrösta utan att tvingas röja valhemligheten för
            någon. Ambitionen bör, enligt riksdagens mening, vara att en fullgod
            lösning ska finnas på plats så snart som möjligt – dock senast
            inför 2022 års allmänna val. Liberalerna välkomnar att det finns
            bred uppslutning för detta i riksdagen. Därför är det desto mer
            oroande att regeringen fortfarande hösten 2017 inte har vidtagit
            några konkreta utredningsåtgärder i denna riktning. Detta är inte
            acceptabelt. Vi återkommer därför i samma fråga och yrkar att
            regeringen skyndsamt tillsätter en utredning där det i direktiven
            ingår att ta fram konkreta förslag på hur valhemligheten för synskadade
            kan stärkas.
          </p>
          <head xml:id="i-Dzo85P4JVdihRQ6HznLWXx" type="h2">
            Öka väljarmakten – sänk spärren i personvalet
          </head>
          <p xml:id="i-YFw7zu9JfsbQDs1wdP612s">
            Liberalerna vill ge väljaren större makt genom att stärka personvalet.
            Vi var pådrivande när systemet med personval infördes 1998, och
            från och med valet 2014 har gränsen sänkts så att riksdagskandidater
            som får mer än 5 procent kryss kan bli invalda genom personval.
          </p>
          <p xml:id="i-A2QcGxZ2UGdMngRzxvuy8Y">
            Liberalerna vill sänka denna gräns ytterligare, så att personvalet
            väger ännu tyngre. Spärren bör även i fortsättningen vara densamma
            för val till Europaparlamentet, riksdagen, landstingsfullmäktige
            och kommunfullmäktige.
          </p>
          <head xml:id="i-EDqpJksoBUpk3b9Zuea7z5" type="h2">
            Oberoende institution för de mänskliga rättigheterna
          </head>
          <p xml:id="i-WHqVyNc1VCxfJuBSqjHuVU">
            Till skillnad från många andra länder har Sverige ingen oberoende
            instans med rollen att följa upp efterlevnaden av de mänskliga
            rättigheterna. En sådan skulle fylla en viktig funktion.
          </p>
          <p xml:id="i-QSPg5SLCoNJtZuc29zQ4HM">
            Efterlevnaden av de mänskliga rättigheterna är något som måste
            följas upp kontinuerligt, och vi i Sverige måste granska våra
            egna samhällsfunktioner ur ett människorättsperspektiv lika strängt
            som vi förväntar oss sker i andra länder. En bred parlamentarisk
            förankring kring institutionens roll och uppdrag är också eftersträvansvärd.
            Eftersom en process i denna riktning har påbörjats av konstitutionsutskottet
            avstår vi i år från att lägga ett formellt yrkande.
          </p>
          <head xml:id="i-YYASe5CtGyTtZRaeGeR2r4" type="h2">
            Befria Svenska kyrkan
          </head>
          <p xml:id="i-9kxVLfY4LR8rsqCb9TM7i1">
            Trossamfunden är en central del av det civila samhället och ska
            ha goda möjligheter att verka. Staten har ett ansvar för att säkra
            en fri religionsutövning, men ska inte ta ställning för en viss
            religion eller vissa samfund.
          </p>
          <p xml:id="i-CqHgSgDvp1E9m315JAaecU">
            Genom kyrka–statreformen 1999/2000 ändrades relationen mellan
            Svenska kyrkan och staten i grunden. Kyrkolagen med rötter i 1600-talets
            lutherska ortodoxi avskaffades, och statens medverkan i beslut
            kring Svenska kyrkans inre verksamhet avskaffades. Detta var något
            som Liberalerna, med våra djupa rötter i kampen för religionsfrihet,
            hade verkat för under mycket lång tid.
          </p>
          <p xml:id="i-WR8vkGV519MQUFKUtzUwZm">
            Kyrka–statreformen innebar dock inte att statens särskilda styrning
            av Svenska kyrkan upphörde helt. Medan andra samfund fritt väljer
            sin egen organisationsform finns det en särskild lag (1998:1591)
            om Svenska kyrkan, som detaljerat reglerar samfundets uppbyggnad,
            församlingens uppgifter, biskoparnas roll, kyrkomötets beslutsbefogenheter
            och så vidare. Och mest slående av allt: i lagens portalparagraf
            föreskrivs Svenska kyrkans religiösa bekännelse.
          </p>
          <p xml:id="i-BPXrycnjwfjQkszwfRZUqE">
            Lagen om Svenska kyrkan får ses som en del av den bredare kompromiss
            som på 1990-talet möjliggjorde de förändrade relationerna mellan
            staten och Svenska kyrkan. I ett historiskt perspektiv är det
            dock uppenbart att den bara kan ses som en etapp på vägen mot
            att Svenska kyrkan uppnår fullt oberoende, på samma villkor som
            övriga trossamfund i Sverige.
          </p>
          <p xml:id="i-R1fvTZaQ4FJDwWccrFpsfB">
            För att Svenska kyrkan ska stå helt fri från statlig styrning
            anser därför Liberalerna att den särskilda lagen om Svenska kyrkan
            avskaffas. Svenska kyrkan bör liksom alla andra samfund ha full
            frihet att avgöra sin egen verksamhet. Det är Svenska kyrkans
            medlemmar – inte riksdagen – som ska avgöra samfundets vägval
            i religiösa frågor.
          </p>
          <p xml:id="i-WftgkU17TS77dbpSUEDr6g">
            Att avskaffa lagen om Svenska kyrkan kan eventuellt förutsätta
            anpassningar i övrig lagstiftning. Det påverkar däremot inte i
            sig Svenska kyrkans ansvar vad gäller begravningsväsendet. Inte
            heller trossamfundens möjlighet att via Skatteverket få hjälp
            med uppbörden av medlemsavgifter påverkas, eftersom detta regleras
            i annan lagstiftning. Eftersom vårt tidigare motionsyrkande i
            samma fråga (mot. 2016/17:3470) ännu inte har behandlats avstår
            vi dock från att i denna motion formellt upprepa vårt yrkande.
          </p>
          <head xml:id="i-CADzZztzr6L64a4XUrSVdo" type="h2">
            Stärk tillsynen och uppföljningen på integritetsområdet
          </head>
          <p xml:id="i-U8XoDDJMZzbikES5rpb5ju">
            Den nuvarande myndighetsstrukturen på integritetsområdet är föråldrad.
            Sverige behöver en samlad integritetsmyndighet. Datainspektionen
            bör ersättas av en integritetsinspektion med generellt mandat
            att bevaka hur regelverket till skydd för integriteten beaktas
            i myndigheternas arbete. Integritetsinspektionen ska också ha
            en övergripande roll som tillståndsmyndighet för integritetskänslig
            hantering av personuppgifter. Ett första steg i denna riktning
            är det förslag till utvidgat uppdrag för Datainspektionen som
            framläggs i Integritetskommitténs delbetänkande ”Hur står det
            till med den personliga integriteten?” (SOU 2016:41).
          </p>
          <p xml:id="i-W2HHWhMCjfigNAGhm7qDrU">
            Regeringen bör också i en årlig skrivelse till riksdagen redovisa
            utvecklingen vad gäller skyddet för den personliga integriteten.
            Skrivelsen bör både avse de legala förutsättningarna för integritetsskyddet
            och den övergripande utvecklingen vad gäller användningen av olika
            slags informationsteknik som påverkar integriteten.
          </p>
          <head xml:id="i-BoA1EYLiFxnbZjaAc9vtpJ" type="h2">
            Tänk efter före – obligatoriska integritetsanalyser
          </head>
          <p xml:id="i-BUwd6dsATMeNnA6jukSUpQ">
            Redan på ett tidigt stadium i lagstiftningsprocessen måste integritetshänsyn
            spela en viktig roll. I alla direktiv till utredningar om ny lagstiftning
            ska obligatoriskt ingå att bedöma regelförändringars effekter
            på människors personliga integritet, på samma sätt som man i dag
            alltid bedömer effekterna på till exempel jämställdheten och den
            regionala utvecklingen.
          </p>
          <p xml:id="i-6urAwUBR7WoEZji7QX8VMx">
            Den parlamentariska integritetsskyddskommittén presenterade i
            sitt delbetänkande ”Skyddet för den personliga integriteten. Kartläggning
            och analys” (SOU 2007:22) sina iakttagelser om hur integritetshänsyn
            tillgodoses i lagstiftningsarbetet. En övergripande slutsats var
            att ett påfallande drag i den lagstiftning som på olika sätt berör
            skyddet för den personliga integriteten är att integritetskänsliga
            åtgärder av olika slag sällan sätts in i ett systematiskt sammanhang.
            Detta kan, menade kommittén, leda till att de additiva effekterna
            av ny lagstiftning som begränsar den personliga integriteten inte
            blir tillräckligt uppmärksammade. Kommittén framhöll också vikten
            av systematisering vid behandlingen av frågor om integritetsskydd.
            Därefter har Integritetskommittén gjort bedömningen att det inte
            finns behov av att inrätta ett särskilt integritetsskyddsorgan
            (SOU 2016:41).
          </p>
          <p xml:id="i-XDjHCbMGVpGKdwZezQ7Fdf">
            Det finns dock andra sätt att åstadkomma denna systematik. I
            sammanhanget vill vi särskilt lyfta fram behovet av en obligatorisk
            integritetsanalys i ett tidigt skede av lagstiftningsarbetet.
            Redan i dag föreskriver kommittéförordningen (1988:1474) att statliga
            utredningar alltid ska göra konsekvensbeskrivningar vad gäller
            de föreslagna åtgärdernas effekter för t.ex. den statliga och
            kommunala ekonomin, den kommunala självstyrelsen, jämställdheten
            eller integrationen. På samma sätt bör det ställas krav på att
            genomföra en integritetskonsekvensutredning. Integritetsfrågan
            skulle då alltid analyseras innan nya lagförslag tas fram, och
            lagstiftaren tvingas därmed tänka efter före.
          </p>
        </div>
        <div xml:id="i-JiRAPSK4EpugruzKPLJwr9" type="motSignatures">
          <list xml:id="i-WnrftE81MwajV8CUyxvRZC">
            <item xml:id="i-EYueSWCPknr9QrabZ7Xeh8">
              Tina Acketoft (L)
            </item>
            <item xml:id="i-P9P1e8XUXGXS3yUryLc4of">
              Christer Nylander (L)
            </item>
            <item xml:id="i-WzncgpitmarPFai6GFDBfr">
              Emma Carlsson Löfdahl (L)
            </item>
            <item xml:id="i-8bNL5R49mh56Kgv51jTvSz">
              Mats Persson (L)
            </item>
            <item xml:id="i-Cj4ytZAgCTRuxtnL98k7i4">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
