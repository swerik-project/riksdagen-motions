<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02923">
  <teiHeader>
    <fileDesc>
      <titleStmt>
        <title>Tandvård och tandvårdsstöd till äldre och personer med funktionsnedsättning</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2923 av Camilla Waltersson Grönvall m.fl. (M)</title>
          <idno type="rdwebb">H7022923</idno>
          <rs type="number">2923</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022923/text</ref>
          <ref type="dokument_url_html">http://data.riksdagen.se/dokument/H7022923</ref>
          <ref type="dokumentstatus_url_xml">http://data.riksdagen.se/dokumentstatus/H7022923</ref>
          <ref type="docx">http://data.riksdagen.se/fil/ECB8EA19-21ED-4FB7-A90C-E2D94FE685F9</ref>
          <ref type="pdf">http://data.riksdagen.se/fil/3CDD7654-9D4B-4D7A-A064-43877ADA020B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6BsqsH81WDN5tB6Mp6k3pr" type="signed"/>
        <correspContext corresp="i-6BsqsH81WDN5tB6Mp6k3pr">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-NvaWFDTCeYfwc23aLYqSQh" type="submitted">
          <date when="2019-10-03"/>
          <time when="13:09:34"/>
        </correspAction>
        <correspAction xml:id="i-NDDMfDdATCNWpWzQtE2c95" type="reviewed">
          <date when="2019-10-03"/>
          <time when="15:53:39"/>
        </correspAction>
        <correspAction xml:id="i-5oJsTQzx2QF2Anu6HBk7sP" type="referred">
          <date when="2019-10-11"/>
        </correspAction>
        <correspAction xml:id="i-Rgk9thXoALqV1tg4ULCQUZ" type="assigned">
          <date when="2020-07-15"/>
          <time when="16:25:08"/>
        </correspAction>
        <correspContext corresp="i-Rgk9thXoALqV1tg4ULCQUZ">
          <ref type="assignedTo">Socialutskottet</ref>
        </correspContext>
        <correspAction xml:id="i-MDmwFUrE1AfgUGkeBJ5vDn" type="behandlas_i"/>
        <correspContext corresp="i-MDmwFUrE1AfgUGkeBJ5vDn">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2923 av Camilla Waltersson Grönvall
          m.fl. (M) Tandvård och tandvårdsstöd till äldre och personer med
          funktionsnedsättning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-QS7wtWbJwQNdcp8hoEn5e7">
            Förslag till riksdagsbeslut
          </head>
          <list style="ol">
            <item xml:id="i-9Rw3JGnEWa4BWbvs9xc15u">
              Riksdagen ställer sig bakom det som anförs i motionen om att
              utvärdera de olika tandvårdsstöden i syfte att se över att stöden
              når de grupper som har allra störst behov och tillkännager detta
              för regeringen.
            </item>
            <item xml:id="i-25jLABA9iGoLLbUFaDfsgz">
              Riksdagen ställer sig bakom det som anförs i motionen om att
              utveckla nationell kunskapsstyrning för äldres munhälsa och tandvård
              och tillkännager detta för regeringen.
            </item>
            <item xml:id="i-UKaXJm8HgTTE128T8SKkXC">
              Riksdagen ställer sig bakom det som anförs i motionen om att
              se över och utveckla en gemensam klagomålshantering inom tandvården
              och tillkännager detta för regeringen.
            </item>
            <item xml:id="i-B4RnS1bECGcyvjXPygE5CQ">
              Riksdagen ställer sig bakom det som anförs i motionen om att
              se över och utveckla en nationell utvärdering av tandvården och
              tandvårdsstöden och tillkännager detta för regeringen.
            </item>
            <item xml:id="i-FqxCbegq7Vfv6G5cxMqHrJ">
              Riksdagen ställer sig bakom det som anförs i motionen om att
              utöka tillsyn och uppföljning av fusk inom tandvårdsstöden och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7VsAxTW6RvKmQFpLvEjtmY" type="h1">
            Motivering
          </head>
          <p xml:id="i-EQU1sXnBL5Rz5yHCvrhfr">
            Befintliga tandvårdsstöd för äldre och funktionshindrade behöver
            ses över. Det visar en genomförd analys av nuvarande tandvårdsstöd
            avsedda för den äldre befolkningen. Myndigheten för vård- och
            omsorgsanalys pekar i sin rapport på tydliga brister gällande
            nuvarande tandvårdsstöd. Myndigheten har analyserat följande stöd:
            särskilt tandvårds­bidrag, tandvård vid långvarig sjukdom eller
            funktionsnedsättning samt uppsökande verksamhet och nödvändig
            tandvård.
          </p>
          <p xml:id="i-9enPUEs7SsQh4QQr59cNNw">
            Rapporten visar att nuvarande tandvårdsstöd inte når ut till
            äldre i tillräcklig
          </p>
          <p xml:id="i-LBYKYGXFjQar4VQjR13et2">
            omfattning. Det är en låg andel av äldre, berättigade till tandvårdsstöd,
            som tagit del av dessa. Därtill som nås av uppsökande verksamhet
            och nödvändig tandvård. Omkring fyra av tio äldre, med rätt till
            nödvändig tandvård, tog del av detta stöd år 2013. Det var tre
            av tio äldre, berättigade till stöd, som tog del av särskilt tandvårdsbidrag
            år 2014. Det var två av tio äldre, berättigade till stöd, som
            tog del av stödet tandvård vid långvarig sjukdom eller funktionsnedsättning
            år 2013.
          </p>
          <p xml:id="i-RJW5qYJMNgG7A2mJrpW83T">
            Många äldre tar inte hand om sina tänder på samma sätt som de
            gjort tidigare i livet på grund av bland annat bristande ork,
            sviktande hälsa och att det upplevs som för kostsamt. Därtill
            är variationen i utfall stor mellan olika delar av landet och
            mellan olika boendeformer för äldre. Det är särskilt svårt att
            nå äldre som bor kvar hemma. Rappor­ten pekar på att det begränsade
            och varierande genomslaget för uppsökande verksamhet och nödvändig
            tandvård beror på flera olika skäl. Det handlar om att kriterierna
            för vem som är berättigad till dessa stöd är otydliga.
          </p>
          <p xml:id="i-Xfec7T6pDXfnnA6hRqxygQ">
            Det rör också det faktum att samarbetet mellan regionerna och
            kommunernas socialtjänst inte fungerar på ett sätt som underlättar
            genomförandet av tandvårdsstöd. Det handlar bland annat om avsaknad
            av tydlig vägledning som redogör för kommun respektive regions
            ansvar. Detta leder till oklar rollfördelning vilket medför ökad
            risk att erbjudande om tandvårdsstöd för äldre uteblir.
          </p>
          <p xml:id="i-VsNjiTGevYaiWdgLsPC5jv">
            Därtill finns exempel på upphandlingar av uppsökande verksamhet
            som utformats på ett sätt som dels ökat risken för överbehandling
            av äldre som bor i särskilt boende, dels ökat risken för underbehandling
            av äldre i eget boende. Slutligen visar analys av tand­vårdsstöden
            att det saknas en sammanhållen nationell kunskapsstyrning avseende
            äldres munhälsa och tandvård.
          </p>
          <p xml:id="i-PvVrZXGf17s3WeaiMKaQ41">
            Samtidigt är bilden tudelad. De flesta personer i Sverige är
            mycket nöjda med sin tandvård. Tandvården är det område där brukarnöjdheten
            är som allra högst av områden som Svenskt kvalitetsindex undersöker
            och mäter. Patienternas upplevda kvalitet av privat tandvård har
            aldrig varit så hög som nu. Däremot får folktandvården ett något
            lägre betyg. Det är dock fortfarande relativt högt jämfört med
            andra branscher.
          </p>
          <p xml:id="i-PA5fUo7bfFqT1aK5vKfv9S">
            Den privata tandvården får ett högt betyg allra främst tack vare
            kundernas nöjdhet gällande service, tillgänglighet, engagemang
            och lyhördhet. När det gäller resultat, personalens kompetens
            och teknisk utrustning får såväl folktandvården som privat tandvård
            höga omdömen.
          </p>
          <p xml:id="i-Fysvqi9YNX3drkRvYEj7Pu">
            Det är intressant att notera nöjdhet hos brukare av privat tandvård
            avseende service, tillgänglighet och lyhördhet, kriterier som
            brukare av hälso- och sjukvård är mest missnöjda med. Detta mönster
            borde föranleda mer djupgående analys i strävan efter att kunna
            stärka nöjdhet av service inom all tandvård och övrig vårdverksamhet.
          </p>
          <p xml:id="i-K75hn7nztDbXvwJsHyzw2W">
            Alliansregeringens omfattande tandvårdsreform år 2008 och införande
            av särskilt tandvårdsbidrag och stöd för tandvård vid långvarig
            sjukdom eller funktionsnedsättning år 2013 har stärkt befolkningens
            tandhälsa. Alliansens reformer innebar betydande förstärkningar
            av statens tandvårdsstöd. Redan det första året anslogs närmare
            sex miljarder kronor för tandvårdsreformen.
          </p>
          <p xml:id="i-SnwvtPTyizWeMNFf9RpgQn">
            Regeringen väljer medvetet att lägga tyngdpunkten gällande tandvård
            på unga vuxna som har mycket bättre tandhälsa än äldre, generellt
            sett. Vi fortsätter att avvisa regeringens prioriteringar gällande
            tandvården. Det är de mest sjuka äldre och multisjuka med kroniska
            sjukdomar som behöver mest stöd i tandvården. Detta för att ge
            äldre bättre förutsättningar att uppnå och bibehålla en god munhälsa.
            Det finns samband mellan försämrad munhälsa och försämrad allmän
            hälsa.
          </p>
          <p xml:id="i-WAcfkVBSeCZD5pPbEpsYp8">
            Det finns utrymme för utveckling av befintliga tandvårdsstöd
            riktade till äldre och av hela vårdkedjan mellan tandvård, äldreomsorg
            och hälso- och sjukvård för de mest sjuka som ofta är äldre och
            multisjuka med kroniska sjukdomar. Det finns omfattande brister
            i nuvarande vårdkedja.
          </p>
          <p xml:id="i-CBUnC1szHFW5Qf8GPS8vF2">
            Tandvårdsstöden består av ett antal delar och de mest omfattande
            statliga stöden handlar om allmänt tandvårdsbidrag respektive
            högkostnadsskydd. När de gäller de statliga stöden särskilt tandvårdsbidrag
            uppgick kostnaderna för detta till 17 miljoner kronor och för
            tandvård vid långvarig sjukdom eller funktionsnedsättning till
            16 miljoner kronor. De landstingsfinansierade stöden uppsökande
            verksamhet uppgick till 32 miljoner kronor och nödvändig tandvård
            till 593 miljoner kronor. De befintliga tandvårdsstöden, såväl
            de statligt finansierade som de som finansieras av regionerna,
            uppgick år 2013 till omkring 6 miljarder kronor. Fördelningen
            var att de statliga stöden stod för 86 procent av kostnaderna
            och regionerna för resterande delar.
          </p>
          <p xml:id="i-DkkoYzhFncRYyNohpFNf2q">
            Moderaterna föreslår i denna motion konkreta åtgärder i ett första
            steg för en mer långsiktigt hållbar tandvård och mer väl fungerande
            tandvårdsstöd riktade till de som är mest sjuka och multisjuka
            med kroniska sjukdomar som ofta är äldre. Detta i syfte att äldre
            i högre utsträckning ska kunna bibehålla god munhälsa som kan
            bidra till bättre allmän hälsa.
          </p>
          <head xml:id="i-LNmNZgUQd6RE3eNPhGscAy" type="h1">
            Prioritera tandvårdsstöd till de mest sjuka och multisjuka med
            kroniska sjukdomar
          </head>
          <p xml:id="i-DHc1zAJyTvGeVMHvYXJBSH">
            Det är ett betydande problem att tandvård för äldre inte i tillräcklig
            omfattning bygger på vetenskapligt underlag och beprövad erfarenhet.
            Det saknas välgrundade och strukturerade kunskapsunderlag och
            forskning som behandlar äldres munhälsa utifrån den gruppens särskilda
            behov.
          </p>
          <p xml:id="i-MKhzQkPA2kNHxCwebhwrSL">
            Det är därtill ett strukturfel att kunskap om tandvård för äldre
            inte är en obligatorisk del av grundutbildningen för alla tandläkare.
            Det förefaller inte heller finnas något större intresse för tandvård
            för äldre, generellt betraktat inom professionen. Utbild­ningen
            till tandhygienist innehåller viss utbildning i tandvård för äldre,
            men inte alls i tillräcklig utsträckning.
          </p>
          <p xml:id="i-BLZMmJPusGDmhVPsP6fQvq">
            En utspridd uppfattning är att de mest sjuka som ofta är äldre
            är den grupp som har det allra svårast att nå fram i tandvården.
            De förlorar ofta kontakt med tandvården och betydande andelar
            av äldre är inte berättigade till något tandvårdsstöd. Det betyder
            att nuvarande hantering av stöden till äldres tandvård leder till
            att många insatser sätts in för sent. Det leder till ökat mänskligt
            lidande och högre kostnader för såväl samhället som den enskilde.
          </p>
          <p xml:id="i-R12adkzaxw7yQnFWgHJvDT">
            Brist på nationella riktlinjer om äldres munhälsa och tandvård
            medför oklarhet och otydlighet om vilken behandling som bör genomföras.
            Därtill leder detta till ökade risker för växande regionala och
            lokala skillnader i äldres möjligheter att få rätt tandvård i
            rätt tid. De mest sjuka som ofta är äldre och multisjuka med kroniska
            sjukdomar är dem som har störst behov av såväl sjukvårdens som
            tandvårdens resurser. Att skapa bästa möjliga förutsättningar
            för detta är helt avgörande.
          </p>
          <p xml:id="i-8GR378SwXLRqYqcq7JTEds">
            Det finns dock ljusglimtar. Folktandvården har tagit fram ett
            gemensamt styr­dokument för tandvård för äldre. Detta i syfte
            att försöka skapa en gemensam syn på hur Folktandvården bör bedriva
            tandvård för äldre. Tyngdpunkten ligger på att anpassa behandling
            efter den äldres individuella behov. Det är dock oklart vilket
            eventuellt genomslag detta dokument hittills fått.
          </p>
          <p xml:id="i-UJxgUrZvMwVqDoELvdePen">
            Det finns ingen myndighet eller annan aktör på nationell nivå
            som har överblick över hur många äldre som borde nås av nuvarande
            statliga stöd. Därtill ingen som vet gällande de stöd som finansieras
            av regionerna hur många äldre som nås av dessa i nuläget. Detta
            leder till försämrade möjligheter till uppföljning och utvärdering.
            Därtill till att kunna genomföra kvalitetsutveckling av tandvård
            för äldre.
          </p>
          <p xml:id="i-D3TAQ7JF7iLkqikXSk4fAJ">
            Vi föreslår att regeringen ger Socialstyrelsen i uppdrag att
            i samarbete med Folktandvården och Privattandläkarna se över eventuella
            behov av riktade tandvårdsstöd till de mest sjuka som ofta är
            äldre och multisjuka med kroniska sjukdomar. Uppdraget ska även
            handla om att ha ett perspektiv som väger in behoven av sammanhängande
            vårdkedjor för de mest sjuka och multisjuka med kroniska sjukdomar
            inom såväl tandvård som sjukvård och äldreomsorg.
          </p>
          <head xml:id="i-HxCzPuT1kFSEE4uFbS6er4" type="h2">
            Se över det särskilda tandvårdsbidraget
          </head>
          <p xml:id="i-AZoHUC4QfC3C9gpZuzjnuv">
            Det särskilda tandvårdsbidraget infördes av alliansregeringen
            år 2013. Det främsta syftet var att ge stöd och hjälp till personer
            med sjukdomar eller funktionsnedsättningar som medför ökad risk
            för försämrad tandhälsa. Det särskilda tandvårdsbidraget har som
            målsättning att uppmuntra och stimulera till ökad förebyggande
            tandvård i syfte att allvarliga tandsjukdomar kan undvikas.
          </p>
          <p xml:id="i-NxY8PwGE3MCFysJCPbtV7A">
            Det är tandvården som utför behandlingen som gör bedömningen
            om patienten ska beviljas särskilt tandvårdsbidrag. Det allra
            vanligaste tillvägagångssättet bör vara att patienten vänder sig
            till hälso- och sjukvården och söker ett intyg på att hon eller
            han har en sjukdom eller funktionsnedsättning som berättigar till
            särskilt tandvårdsstöd. Tandvården ska följa upp att patienten
            har föreskrivna intyg, men däremot inte, generellt sett, göra
            bedömning av patientens medicinska tillstånd.
          </p>
          <p xml:id="i-QbRJYUCGN7N3BGXqMFWUVo">
            Det bristande genomslaget av hur många äldre som faktiskt söker
            och erhåller särskilt tandvårdsbidrag ger anledning till djupare
            analys och utveckling. Kännedom om detta stöd är begränsat både
            bland äldre och bland vårdgivare. Stödet upplevs därtill som komplext
            och krångligt.
          </p>
          <p xml:id="i-2yX3dEfYFeotuKMYEYK4CS">
            Moderaterna föreslår att Socialstyrelsen ges i uppdrag, i samarbete
            med Folktandvården, Privattandläkarna och Sveriges Kommuner och
            Landsting, att se över och utveckla tydligare och enklare modell
            för hur det särskilda tandvårdsbidraget kan ges. Med tonvikt på
            hur de mest sjuka äldre och multisjuka kroniker ska kunna ta del
            av detta stöd enklare och mindre administrativt krångligt än idag.
          </p>
          <head xml:id="i-A3N4NkyjM5S4ctjhnEhSwH" type="h2">
            Se över stödet tandvård vid långvarig sjukdom eller funktionsnedsättning
          </head>
          <p xml:id="i-Sc4kke45byt9P5biUdRydP">
            Stödet för tandvård vid långvarig sjukdom eller funktionsnedsättning
            infördes av alliansregeringen år 2013. Det främsta syftet var
            att ge personer med långvarig sjukdom eller funktionsnedsättningar
            som medför ökad risk för försämrad tandhälsa mer stöd och hjälp.
            Till skillnad från det särskilda tandvårdsstödet som är inriktat
            på förebyggande tandvård har stödet vid långvarig sjukdom eller
            funktionsnedsättning som syfte att riktas till patienter med sådana
            sjukdomar och funktionsnedsättningar som är så allvarliga för
            tandhälsan att deras negativa inverkan inte kan förhindras enbart
            genom förebyggande tandvård.
          </p>
          <p xml:id="i-7CMH56ZNCaUq4hick2vQNP">
            Detta stöd berör naturligen i första hand äldre, men även yngre
            personer med funktionsnedsättningar. Stödet ska underlätta och
            se till att det inte uppstår betydande ekonomiska hinder för dessa
            patienter när behov uppstår av tandvård. Det är därför oroande
            att så få äldre tar del av detta stöd.
          </p>
          <p xml:id="i-FixVfEYZsqzrgYCjzRUaXY">
            Moderaterna föreslår att Socialstyrelsen ges i uppdrag, i samarbete
            med Folktandvården, Privattandläkarna och Sveriges Kommuner och
            Landsting, att se över och utveckla tydligare och enklare modell
            för hur detta stöd för tandvård vid långvarig sjukdom eller funktionsnedsättning
            kan ges. Med tonvikt på hur de mest sjuka äldre ska kunna ta del
            av detta stöd i betydligt högre utsträckning än vad som är fallet
            för närvarande.
          </p>
          <head xml:id="i-TmHZtvGj7oVMecyGiv3CPz" type="h2">
            Se över stöden uppsökande verksamhet och nödvändig tandvård
          </head>
          <p xml:id="i-GhZ5h2ioB1MLQvRYaRJriw">
            Regionerna ska erbjuda personer som omfattas av lagen om stöd
            och service till vissa funktionshindrade (LSS) eller som har ett
            varaktigt behov av omfattande vård- och omsorgsinsatser uppsökande
            verksamhet om det också uppfyller övriga krav för berättigande
            enligt tandvårdslagen.
          </p>
          <p xml:id="i-S5vnxLZc6deXiabDerTNa7">
            Den uppsökande verksamheten handlar om att erbjuda en avgiftsfri
            munhälso­bedömning i syfte att kunna analysera behovet av munhygieninsatser
            och därtill preliminärt bedöma behovet av nödvändig tandvård.
            Utbildning av personalen inom vården och omsorgen ingår som en
            del i den uppsökande verksamheten.
          </p>
          <p xml:id="i-KnpxS9ZQmn9Kqem8ri83pt">
            Stödet nödvändig tandvård ges efter samma kriterier som uppsökande
            verksamhet. Nödvändig tandvård ska ske genom en helhetssyn på
            patientens livssituation och allmäntillstånd. Den nödvändiga tandvården
            ska bidra till en väsentlig förbättring av den enskildes livskvalitet.
            Tandvården ska förbättra förmågan att äta eller tala och val av
            behandling ska ta hänsyn till och utgå från perspektivet kostnadseffektivitet.
          </p>
          <p xml:id="i-LeDqK3cuaBc21q3orkEaNB">
            Åtgärder som ingår i stödet nödvändig tandvård är bland annat
            undersökningar, förebyggande åtgärder, lagning av kariesangrepp
            och tandlossningsbehandling. Åtgärder som direkt kan förbättra
            munhälsan och därmed också den allmänna hälsan. Det är därför
            oroande att så få äldre och personer med funktionsnedsättningar
            tar del av detta stöd.
          </p>
          <p xml:id="i-T6ykV8doWizysSeNE2DcYy">
            Vi föreslår att Socialstyrelsen ges i uppdrag, i samverkan med
            Folktandvården, Privattandläkarna och Sveriges Kommuner och Landsting,
            att se över och utveckla tydligare och enklare modell för hur
            stöden uppsökande verksamhet och nödvändig tandvård kan ges. Med
            tonvikt på hur de mest sjuka äldre ska kunna ta del av detta stöd
            i betydligt högre utsträckning än vad som är fallet för närvarande.
          </p>
          <head xml:id="i-DQf2cqkaLRY7nhkEpEYpq3" type="h2">
            Stärk samarbetet mellan kommun och region
          </head>
          <p xml:id="i-DkXM1t3H2nfBjb2MD6SqpV">
            Det nödvändiga samarbetet mellan kommun och landsting/region
            fungerar inte tillräckligt väl. Det saknas till exempel tydlig
            vägledning som beskriver kommunernas och regionernas respektive
            ansvar och roll när det gäller att genomföra stöden uppsö­kande
            verksamhet och nödvändig tandvård. Detta medför att erbjudande
            om dessa tandvårdsstöd ofta uteblir.
          </p>
          <p xml:id="i-HpsrT25n365QK1MBMcWAjb">
            Moderaterna föreslår att Socialstyrelsen ges i uppdrag att ta
            fram nationella riktlinjer och styrmodell för tandvårdsstöden
            uppsökande verksamhet och nödvändig tandvård. Detta i syfte att
            förtydliga kommunernas respektive regionernas ansvar för dessa
            tandvårdsstöd. Därtill att fokus även ska ligga på att förbättra
            samarbetet gällande de mest sjuka som ofta är äldre och multisjuka
            med kroniska sjukdomar rörande en samlad vårdkedja avseende tandvård,
            äldrevård och äldreomsorg. Detta samarbete är idag alltför outvecklat
            och varierar i hög grad mellan olika delar av landet. Äldres allmänna
            hälsa hänger samman med munhälsan.
          </p>
          <head xml:id="i-2HrFR3KiD4BW1xckjAKfkb" type="h2">
            Utveckla nationell kunskapsstyrning för äldres munhälsa och tandvård
          </head>
          <p xml:id="i-STwPzrgcJZSBMLr1nQfoz">
            Det finns för närvarande ingen tydlig kunskapsstyrning inom tandvård
            för äldre. Detta är stor brist då äldres munhälsa i betydande
            utsträckning påverkar deras allmänna hälsa. Det finns brister
            i kunskap inom hela vårdkedjan rörande äldres munhälsa och behov
            av tandvård. Detta gäller tandvården, hälso- och sjukvården och
            äldreomsorgen. Det nödvändiga samarbetet mellan dessa olika områden
            är därtill alltför svagt utvecklat.
          </p>
          <p xml:id="i-Khqf6AGrTZ2WNtNuXt6Bh7">
            När det gäller myndighetsstyrning och ansvarsfördelning gällande
            tandvårdsstöden är även denna otydlig avseende Försäkringskassan,
            Socialstyrelsen och Tandvårds- och läkemedelsförmånsverket. Då
            tandvårdsstöden är en liten del av respektive myndighets verksamhetsområde
            förefaller detta försvåra styrning och prioritering.
          </p>
          <p xml:id="i-TceHPR4JtwUz6y3yFJAjoq">
            Det är en betydande brist att ingen myndighet har ett samlat
            ansvar för analys, uppföljning, utvärdering och insamling av data
            och statistik. Befintliga register så som tandvårdregistret och
            tandhälsoregistret tillkom i syfte att bland annat skapa bättre
            förutsättningar för en effektiv och tydlig styrning och uppföljning
            av tandvård och tandvårdsstöd.
          </p>
          <p xml:id="i-7gWkMAzZ5zsUoiiwGDVHQn">
            Tandvårdsregistret är egentligen en tandvårdsdatabas som Försäkringskassan
            byggt upp för att administrera och handlägga tandvårdsstödet.
            Detta register avser enbart vuxna patienters tandvård. Det fungerar
            även som underlag för uppföljning och kontroll av utbetalning
            av tandvårdsstödet.
          </p>
          <p xml:id="i-TV4ro9fu8DUYsUzJSNYaHc">
            Tandhälsoregistret är ett hälsodataregister med långtgående sekretesskydd.
            Detta register används för att kunna ta fram statistik, kvalitetssäkring,
            uppföljning och utvärdering av tandvård och tandhälsa samt underlättar
            genomförande av forskning och epidemiologiska undersökningar.
          </p>
          <p xml:id="i-YZtyGrdkxX2hgNLw4GhwZS">
            Moderaterna föreslår att regeringen ger Statens beredning för
            medicinsk och social utvärdering, SBU, i uppdrag att ta fram och
            genomföra en bred kunskapsöversikt och sammanställning av befintlig
            forskning gällande munhälsa och tandvård, specifikt avseende äldres
            munhälsa och tandvård för äldre och multisjuka kroniker.
          </p>
          <p xml:id="i-8KDEoUxiKSh7BtNrisVcz9">
            Vi föreslår vidare att Socialstyrelsen ges i uppdrag att ta fram
            och utveckla en modell för nationella riktlinjer gällande kunskapsstyrning
            baserad på forskning och beprövad erfarenhet avseende lämplig
            mun- och tandvård för äldre och specifikt de mest sjuka som ofta
            är äldre och multisjuka med kroniska sjukdomar.
          </p>
          <head xml:id="i-6TCufZbcCrszw38oZhBCT3" type="h2">
            Prioritera ett samlat informationsansvar gällande tandvård
          </head>
          <p xml:id="i-MiYYAcyf7sB8gbkTaXnehq">
            Det finns för närvarande ingen myndighet som har ett övergripande
            samlat ansvar för information till befolkningen om tandvård och
            tandvårdsstöd som staten respektive region tillhandahåller. Försäkringskassan
            har visserligen ett allmänt ansvar gällande det statliga tandvårdsstödet,
            men bedriver ingen samlad riktad information. Alliansreger­ingen
            tillsatte år 2014 en utredning som bland annat fick i uppdrag
            att analysera vilken eller vilka aktörer som bör ges övergripande
            ansvar för information om det statliga tandvårdsstödet.
          </p>
          <p xml:id="i-PiG1auVq3NvBxQWCarzkWL">
            Myndigheten för vård- och omsorgsanalys visar emellertid i sin
            rapport att det finns behov av ett samlat nationellt informationsansvar
            som bör omfatta alla tandvårdsstöd. Regeringens åtgärder är otillräckliga
            och ligger inte i linje med Myndigheten för vård- och omsorgsanalys
            slutsatser eller utredningens samlade bedömning.
          </p>
          <p xml:id="i-XtngxFPFJ4zKP55iAAkLr6">
            Vi föreslår att Myndigheten för vård- och omsorgsanalys ges i
            uppdrag att ta fram förslag i syfte att kunna samla nationellt
            informationsansvar till en aktör. Det kan handla om Socialstyrelsen,
            Tandvårds- och läkemedelsförmånsverket, Försäkrings­kassan eller
            någon annan myndighet.
          </p>
          <p xml:id="i-4cCeZeVRN6SXHFtQr49zwf">
            Som patient eller anhörig ska det vara lätt och tydligt vart
            man ska vända sig för att kunna få samlad information om tandvård
            och tandvårdsstöd. Detta är särskilt viktigt för att patienten
            eller anhörig enkelt ska kunna ta reda på vilka rättigheter man
            har och vilka stöd som finns att tillgå.
          </p>
          <p xml:id="i-P15eZQC5sqtKm5mvBvCLWh">
            En central del i detta är att den myndighet eller aktör som ges
            detta samlade ansvar för informationsspridning ska finna sätt
            att knyta samman information till såväl patienter som vårdgivare
            inom tandvård, hälso- och sjukvård samt socialtjänst. Det skulle
            underlätta inte minst den samlade vårdkedjan för de mest sjuka
            som ofta ä äldre och multisjuka med kroniska sjukdomar.
          </p>
          <head xml:id="i-G6jBmbPmnaFc97YZeizQeV" type="h2">
            Se över och utveckla gemensam klagomålshantering
          </head>
          <p xml:id="i-YYn9PxDK1iLkXyFJiPkgVc">
            Det finns ingen myndighet eller instans som samlat ger patienten
            rådgivning om tandvård och tandvårdsstöd. Det finns ingen samlad
            gemensam klagomålshantering för patienter i tandvården. Patienter
            och brukare av tandvård har ett svagt konsumentskydd. Det saknas
            bland annat regler gällande när ett fel i behandling kan anses
            ha uppstått och hur det kan reklameras av patienten. Detta gäller
            till exempel patienter hos privata vårdgivare som varken är medlemmar
            i Privattandläkarna eller har avtal om vuxentandvård med regionerna.
          </p>
          <p xml:id="i-JAf8VSVaxnZo9rdZ4f9E4Y">
            Enligt nuvarande tandvårdslag ska ersättning som vårdgivare tar
            ut vid behandling vara skälig och avvägd i förhållande till behandlingens
            omfattning och utförande. Därtill ska vårdgivaren ge information
            till patienten om kostnaden för de åtgärder som föreslås innan
            behandling påbörjas. Det finns dock ingen myndighet, annan aktör
            eller organisation som gör en prövning av behandlingens pris eller
            som patienten kan vända sig till om denne anser att priset är
            oskäligt.
          </p>
          <p xml:id="i-ToCQ3BrC5BFCp8LsG6oEuv">
            När en person köper en vara eller tjänst av näringsidkare finns
            ett omfattande konsumentskydd. Konsumenttjänstlagen innehåller
            exempelvis bestämmelser om när tjänsten ska anses felaktig eller
            vilka möjligheter konsumenten har att kunna reklamera köpt tjänst.
            Tandvården omfattas emellertid inte av konsumenttjänstlagen. Privattand­läkarna
            har i samverkan med Konsumentverket träffat en överenskommelse
            för tandvården som bygger på reglerna i konsumenttjänstlagen.
          </p>
          <p xml:id="i-V22Za8rvJytKj9JfaGBZnG">
            Inspektionen för vård och omsorg, IVO, är den myndighet som ansvarar
            för tillsyn inom bland annat hälso- och sjukvården. Därtill tar
            myndigheten emot anmälningar om till exempel undvikbara vårdskador.
            År 2014 tog myndigheten emot 6 832 klagomål inom hälso- och sjukvården.
            Av dessa utreddes 4 630 ärenden varav 222 handlade om tandvård
            och av dessa ledde 101 till att Inspektionen för vård och omsorg
            riktade kritik mot berörd verksamhet. Det ska dock noteras att
            IVO regelmässigt inte utreder ärenden som handlar om dåligt patientbemötande.
          </p>
          <p xml:id="i-PGpnep3AE9zaPcXC5sYG3L">
            När det gäller privattandvården är bilden mer tudelad. Patienter
            vars vårdgivare är medlem i Privattandläkarna kan i ett första
            steg vända sig till en rådgivningstjänst för allmänheten, Privattandvårdsupplysningen,
            som besvarar frågor om tandvård. Där kan man som patient även
            lämna klagomål rörande utförd behandling. Nästa steg är att om
            patienten inte är nöjd kan den vända sig till Privattandläkarnas
            förtroendenämnder. Dessa ska fungera som opartisk instans med
            uppgift att lösa tvister mellan vårdgivare och patient. Patienter
            vars privata vårdgivare inte är medlem har ingenstans att vända
            sig till, förutom IVO som är inriktad på hälso- och sjukvård.
          </p>
          <p xml:id="i-VXaPudf8BPFknM4qTmxuqj">
            Moderaterna föreslår att berörda myndigheter så som Socialstyrelsen,
            Tandvårds- och läkemedelsförmånsverket, Försäkringskassan, Konsumentverket
            och Inspektionen för vård och omsorg i samverkan med Privattandläkarna
            ges i uppdrag att se över möjligheterna att utveckla en modell
            och systematik för gemensam samlad klagomåls­hantering gällande
            tandvården och tandvårdsstöd. Detta i syfte att stärka tandvårds­patienternas
            säkerhet och tandvårdens samlade kvalitet.
          </p>
          <head xml:id="i-ETYg6md3wBnjsTa25cDwa3" type="h2">
            Säkerställ nationell utvärdering av tandvård och tandvårdsstöd
          </head>
          <p xml:id="i-KXxsvXGMnQSg9gUrGzu4AE">
            När alliansregeringen införde de särskilda tandvårdsstöden särskilt
            tandvårdsbidrag och tandvård vid långvarig sjukdom eller funktionsnedsättning
            betonade regeringen att dessa reformer skulle utvärderas första
            gången tre år efter deras införande. Regeringen ansåg att utvärdering
            är en viktig förutsättning för styrning och att säkra hög kvalitet.
          </p>
          <p xml:id="i-X5rhJDPJ4L44c7Lbef7fn9">
            Detta verkar emellertid inte gälla lika tydligt för nuvarande
            regering. Reformen har fortfarande inte utvärderats på uppdrag
            av regeringen. Däremot har stöden analyserats av Myndigheten för
            vård- och omsorgsanalys på eget initiativ. Myndighetens patientråd
            har flera gånger tagit upp brister i tandvården och betonat att
            tandvården hittills inte följts upp i den omfattning som krävs
            för att säkerställa kvalitet.
          </p>
          <p xml:id="i-4XBDVW3cfH8ohcMYovX98r">
            Vi föreslår att en nationell utvärdering av tandvård och tandvårdsstöd
            ska genom­föras regelbundet. All välfärdsverksamhet, inkluderande
            tandvård, behöver omfattas av generell tillståndsplikt, tillsyn,
            tydliga nationella kvalitetskrav som konsekvent kan följas upp
            och förstärka möjligheter till skarpa sanktioner vid återkommande
            brister i verksamheten.
          </p>
          <p xml:id="i-W3SgMhUdoyN6U1o5cmxeA3">
            Denna regelbundna utvärdering ska ta sin utgångspunkt ur patientens
            perspektiv. Det handlar såväl om tandvården som om de stöd som
            tagits fram för att stärka tandvården framförallt för äldre och
            personer med funktionsnedsättningar. En genomgång av rimliga nivåer
            av det särskilda tandvårsbidraget bör genomföras. Hänsyn ska tas
            till Försäkringskassans samordnande roll.
          </p>
          <p xml:id="i-5m3SMBocEdGW4xGCciLanL">
            Därtill genomföra en genomgång av vilka kriterier som ska gälla
            för att patienten ska kunna anses vara berättigad till särskilt
            tandvårdsbidrag och tandvård vid långvarig sjukdom eller funktionsnedsättning.
            Det sker en ständig kunskapsutveckling om vikten av munhälsa.
            Demens finns till exempel, i nuvarande system, inte med som diagnoser
            som berättigar till tandvårdsstöd. Detta bör ses över i kommande
            utvärdering.
          </p>
          <p xml:id="i-NGrJnQCwtZfASQUc9bNVQM">
            Regelbunden utvärdering ska genomföras och således ta sin utgångspunkt
            utifrån patienten och dennes möjlighet att ta del av relevant
            och tydlig information om exempelvis kriterier för stöden och
            omfattning av stöden. Därtill hela den samlade tandvårdens kvalitet.
          </p>
          <p xml:id="i-VZyHKksdWwSsXn1QXK5md5">
            Riksdagen bör tydliggöra för regeringen att dessa ingångar ska
            utgöra en viktig del av grunden för kommande regelbunden utvärdering.
            Därtill ska tillsyn och uppföljning av fusk inom tandvårdsstöden
            stärkas. Det är helt oacceptabelt att legitimiteten för dessa
            stöd riskeras av ett medvetet fusk.
          </p>
        </div>
        <div type="motSignatures">
          <list>
            <item xml:id="i-5i14326bS4zd56qTzaVTyf" who="i-Ws7TTEJpudwigKX5RjyhR4">
              Camilla Waltersson Grönvall (M)
            </item>
            <item xml:id="i-Qorf4nczSnNNeQp6kmzVtU" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-5f1m6Ekj1kfmNVJbC1YKFx" who="i-HVNurMXeCe8w9FG2WJ148E">
              Ulrika Jörgensen (M)
            </item>
            <item xml:id="i-7Vpo4ae4gLyJfXfdky4CZM" who="i-UwP5i3Nf2rsj5W3x9BMAEh">
              John Weinerhall (M)
            </item>
            <item xml:id="i-D94dufq7tXCpMEaVU5BZsU" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-WEreyzdS6awrjWLjcB8uDj" who="i-Apyf3DsrtN2zmshEtt35Qo">
              Marie-Louise Hänel Sandström (M)
            </item>
            <item xml:id="i-KvgXCRpDng3VtxLQcJq2s7" who="i-RNLiVMpCYiPgzxr2ERSxMt">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
