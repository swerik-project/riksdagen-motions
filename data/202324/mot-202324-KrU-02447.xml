<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-02447">
  <teiHeader>
    <fileDesc>
      <titleStmt>
        <title>Barns och ungas tillgång till kultur</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2447 av Amanda Lind m.fl. (MP)</title>
          <idno type="rdwebb">HB022447</idno>
          <rs type="number">2447</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB022447/text</ref>
          <ref type="dokument_url_html">https://data.riksdagen.se/dokument/HB022447</ref>
          <ref type="dokumentstatus_url_xml">https://data.riksdagen.se/dokumentstatus/HB022447</ref>
          <ref type="pdf">https://data.riksdagen.se/fil/400BE646-1C6B-4682-867D-1F2C9391EEEA</ref>
          <ref type="docx">https://data.riksdagen.se/fil/0A29CC20-3F86-4943-A5A4-8B3FBF6B3C48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-PQe8EhNJDXHurGqmN1U5hD</idno>
            <name>Jacob Risberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Hy5XpWQUxcZiTMbnKub6QB" type="signed"/>
        <correspContext corresp="i-Hy5XpWQUxcZiTMbnKub6QB">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-PQe8EhNJDXHurGqmN1U5hD"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-8j4rL7jzNXsBC7VstfCLhN" type="submitted">
          <date when="2023-10-05"/>
          <time when="14:53:07"/>
        </correspAction>
        <correspAction xml:id="i-G29AAMfZmJ9yEWJp1fGBuM" type="reviewed">
          <date when="2023-10-05"/>
          <time when="20:02:36"/>
        </correspAction>
        <correspAction xml:id="i-5SJEHr1ezoThknLQNwq8H5" type="referred">
          <date when="2023-10-17"/>
        </correspAction>
        <correspAction xml:id="i-BU21GigAXUoN7SB4RDFs4X" type="assigned">
          <date when="2024-04-24"/>
          <time when="16:25:37"/>
        </correspAction>
        <correspContext corresp="i-BU21GigAXUoN7SB4RDFs4X">
          <ref type="assignedTo">Kulturutskottet</ref>
        </correspContext>
        <correspAction xml:id="i-VTWbB2m5JDXuN2b9Hi5uDJ" type="behandlas_i"/>
        <correspContext corresp="i-VTWbB2m5JDXuN2b9Hi5uDJ">
          <ref type="uppgift">2023/24:KrU8</ref>
          <ref type="ref_dok_id">HB01KrU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU8</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L96KYXvXapPF48bv84VetE" type="behandlas_i"/>
        <correspContext corresp="i-L96KYXvXapPF48bv84VetE">
          <ref type="uppgift">2023/24:UbU10</ref>
          <ref type="ref_dok_id">HB01UbU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU10</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FL58HGE3YKWA1DAWVScmKa" type="behandlas_i"/>
        <correspContext corresp="i-FL58HGE3YKWA1DAWVScmKa">
          <ref type="uppgift">2023/24:UbU12</ref>
          <ref type="ref_dok_id">HB01UbU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU12</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TwKDmbnB3TiAw1V4kS3Ynh" type="behandlas_i"/>
        <correspContext corresp="i-TwKDmbnB3TiAw1V4kS3Ynh">
          <ref type="uppgift">2023/24:UbU14</ref>
          <ref type="ref_dok_id">HB01UbU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2c5QVNgFfb8Ro8pjREi3UX" type="behandlas_i"/>
        <correspContext corresp="i-2c5QVNgFfb8Ro8pjREi3UX">
          <ref type="uppgift">2023/24:UbU9</ref>
          <ref type="ref_dok_id">HB01UbU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU9</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XahQxV2WjXGkwERMVGWC24" type="motHeader">
        <div xml:id="i-FhtoHswTmJbeR5VVk9rvJt" type="motTitle">
          Motion till riksdagen 2023/24:2447 av Amanda Lind m.fl. (MP)
          Barns och ungas tillgång till kultur
        </div>
      </div>
      <div xml:id="i-CgfXZHz9etz8CJjASxTYCy" type="motBody">
        <div xml:id="i-HWgSnGjELnevyDKibgFedN" type="motProposal" subtype="förslag">
          <head xml:id="i-9Zj5bMcrqSNCQjbKvJwzKu">
            Förslag till riksdagsbeslut
          </head>
          <list xml:id="i-DhJD3YqJnwwCG9WovZd9v3">
            <item xml:id="i-CBdyaWttUYeUYs88VBPVZw" sortKey="Yrkande 1">
              Riksdagen ställer sig bakom det som anförs i motionen om att
              stärka barns och ungas tillgång till kultur under hela uppväxten
              och tillkännager detta för regeringen.
            </item>
          </list>
          <list xml:id="i-UXWa7edvnoeCi5SWWYPKeL">
            <item xml:id="i-CnsQ2FR89qjciNmxdSPkS" sortKey="Yrkande 2">
              Riksdagen ställer sig bakom det som anförs i motionen om att
              tillsätta en skolkulturutredning i syfte att säkra alla barns
              jämlika tillgång till kulturupplevelser och eget skapande i skolan
              och tillkännager detta för regeringen.
            </item>
          </list>
          <list xml:id="i-FYGuW9LJPKmSTvNT2HgoSX">
            <item xml:id="i-92o197Qzf1kBbd9MCQwEkk" sortKey="Yrkande 3">
              Riksdagen ställer sig bakom det som anförs i motionen om en likvärdig
              kulturskola för alla barn och tillkännager detta för regeringen.
            </item>
          </list>
          <list xml:id="i-MjmbkpSKH6NSN5EmNHPA7P">
            <item xml:id="i-CsgS253HGthLjAXZgTaChg" sortKey="Yrkande 4">
              Riksdagen ställer sig bakom det som anförs i motionen om att
              lagstadga kulturskolan och tillkännager detta för regeringen.
            </item>
          </list>
          <list xml:id="i-63apZqdXckkD7PdaA9GVae">
            <item xml:id="i-KKXHN6vfEv8cwVFuyKonst" sortKey="Yrkande 5">
              Riksdagen ställer sig bakom det som anförs i motionen om det
              statliga stödet till kulturskolan och tillkännager detta för regeringen.
            </item>
          </list>
          <list xml:id="i-MFLL4grmbfaD9iLTNzuBeP">
            <item xml:id="i-K3MX6eCP79BsWbnbcMTyhg" sortKey="Yrkande 6">
              Riksdagen ställer sig bakom det som anförs i motionen om att
              skapa bättre förutsättningar för kulturskolan att erbjuda sina
              elever möjlighet att satsa på sitt skapande och tillkännager detta
              för regeringen.
            </item>
          </list>
          <list xml:id="i-Mw9kbkNsDXcBThewrqjvCD">
            <item xml:id="i-Vmk7Jomy5KysV5TSJZJQki" sortKey="Yrkande 7">
              Riksdagen ställer sig bakom det som anförs i motionen om läsfrämjande
              insatser och tillkännager detta för regeringen.
            </item>
          </list>
          <list xml:id="i-DtPudrcdLMTh4N3XdYn2B2">
            <item xml:id="i-6s9hsiwyusHvxbSGVkcW27" sortKey="Yrkande 8">
              Riksdagen ställer sig bakom det som anförs i motionen om att
              ge långsiktiga förutsättningar för läsrörelsen och tillkännager
              detta för regeringen.
            </item>
          </list>
          <list xml:id="i-X19nwcaqKqZHKZ1WmYmN2H">
            <item xml:id="i-AdZFE9TxmXR8Tpewy5S8tt" sortKey="Yrkande 9">
              Riksdagen ställer sig bakom det som anförs i motionen om att
              stötta folkbiblioteken och tillkännager detta för regeringen.
            </item>
          </list>
          <list xml:id="i-XocjEK3HR2JYer2KwDKMGF">
            <item xml:id="i-WAEvHjXo8eecKg9dRGGefU" sortKey="Yrkande 10">
              Riksdagen ställer sig bakom det som anförs i motionen om att
              införa estetiska ämnen på alla gymnasieprogram och tillkännager
              detta för regeringen.
            </item>
          </list>
          <list xml:id="i-5fvgdeNJDHA9syfU3u75qm">
            <item xml:id="i-12r4fwCiJJeFqN1TzDZBVn" sortKey="Yrkande 11">
              Riksdagen ställer sig bakom det som anförs i motionen om att
              ge estetiska kunskaper och upplevelser större plats i alla delar
              av utbildningskedjan och tillkännager detta för regeringen.
            </item>
          </list>
          <list xml:id="i-GcFeVEGAkpVm9FqQLQ35ED">
            <item xml:id="i-XgbbQ43AJJXoQ1ZRDgySVd" sortKey="Yrkande 12">
              Riksdagen ställer sig bakom det som anförs i motionen om att
              stärka den nationella statistiken över barns och ungas scenkonstupplevelser
              och tillkännager detta för regeringen.
            </item>
          </list>
          <list xml:id="i-TSY6Gi7qFLum6abn6E48MV">
            <item xml:id="i-EmD314MfiiwMs3vqjV7G73" sortKey="Yrkande 13">
              Riksdagen ställer sig bakom det som anförs i motionen om att
              stärka inslagen om kultur och musik på förskollärarutbildningen
              och tillkännager detta för regeringen.
            </item>
          </list>
          <list xml:id="i-3T9DVT1eNLJuwgEJ4k7KnP">
            <item xml:id="i-GQ9ogfwc5GmSqQY17gvGmM" sortKey="Yrkande 14">
              Riksdagen ställer sig bakom det som anförs i motionen om att
              värna Unga Klara och tillkännager detta för regeringen.
            </item>
          </list>
        </div>
        <div xml:id="i-RERcn5eEoxq7DfNkaBMebU" type="motContent">
          <head xml:id="i-YHvrxJ2LbQF7CJuY6oemKq" type="h1">
            Motivering
          </head>
          <p xml:id="i-NQhB9f1frhmn3hVXUTqSu7">
            Kulturen och konsten är fundamentala för oss människor. Kulturen
            sätter färg, ton och form på vår tillvaro och gör att vi förstår
            oss själva, livet och vår värld bättre. Med kulturen växer vi
            som människor.
          </p>
          <p xml:id="i-KzuFrkoCuuc24hVRsxTsHG">
            Men det finns en klyfta i ungas tillgång till kultur. En del
            barn har ett rikt estetiskt liv, med gott om estetiska verksamheter
            i skolan, skolbibliotek och tillgång till kulturskola, medan andra
            har det betydligt sämre. Detta har förvärrats under pandemin.
            Barn och unga i familjer med lägre socioekonomisk status och i
            redan utsatta miljöer löper större risk än andra att drabbas negativt
            av pandemins kort- och långsiktiga effekter. Vi vet sen tidigare
            att barn och ungas kulturupplevelser i hög utsträckning påverkas
            av socioekonomisk bakgrund. I en rapport från Assitej drar organisationen
            slutsatsen att tillgången till scenkonstupplevelser för barn och
            unga i skolan är mycket ojämlik och att skolan är den plats som
            har möjlighet att utjämna sådana orättvisor.
          </p>
          <p xml:id="i-PBGdR7NkXhLn8KkVMZT3SE">
            Det får vara slut på fluffigt prat om ungas rätt till kultur
            – det måste till konkreta reformer! Politiken måste gå från ord
            till handling. Och det måste få kosta – en investering i våra
            ungas estetiska skapande ger mångfalt tillbaka i form av barn
            som får växa och utvecklas genom eget skapande, större välmående,
            bättre skolgång och ett samhälle där konsten och kulturen är mer
            närvarande. Det tjänar vi alla på.
          </p>
          <p xml:id="i-2dY8qzWWCJSkUdeoSWa8Zq">
            För Miljöpartiet är barn och ungas jämlika tillgång till kultur
            prioriterat. I regering drev vi bland annat på för att utveckla
            en nationell kulturskolepolitik och för stora satsningar på läsfrämjande.
            Under Miljöpartiets tid på Utbildningsdepartementet införde vi
            en läsa-skriva-räkna-garanti för att säkerställa att inget barn
            går igenom lågstadiet utan att skolan upptäckt sv årigheter med
            läsningen och vidtagit åtgärder. Vi drev på för att tillsätta
            skolbiblioteksutredningen som nu håller på att bli verklighet.
            Skolbiblioteken som, utöver läsningen, har en central uppgift
            för att rusta eleverna att bli aktiva deltagare i demokratin genom
            medie- och informationskunskapen. Vi har i regering även genomfört
            stora satsningar på läsfrämjande, exempelvis genom projektet Bokstart
            och förstärkningar av de nationella minoritetsbiblioteken. Detta
            är dock ett arbete som behöver bedrivas långsiktigt. Fler steg
            behöver tas.
          </p>
          <p xml:id="i-Mj98n9ziibFsEdS9BoXtqM">
            För Miljöpartiet är det självklart att satsningar på kultur för
            barn och unga är en förutsättning för att demokratin ska stärkas
            och att samhället ska må bra. Det behövs en offensiv reformagenda
            för alla barns tillgång och rätt till kultur – i skolan och på
            fritiden.
          </p>
          <head xml:id="i-K5CEwrjDXy9mXJiTdv9rzF" type="h2">
            Tillsätt en skolkulturutredning
          </head>
          <p xml:id="i-AbzC4DDEf66z74yMjD72US">
            Miljöpartiet vill tillsätta en skolkulturutredning med målet
            att säkra alla barns rättvisa tillgång till kulturupplevelser
            och eget skapande. Alla barn har rätt till en jämlik tillgång
            till kulturupplevelser och kontakt med professionella kulturskapare,
            oavsett var i landet du bor och vilken skola du går på. En skolkulturutredning
            bör ha till syfte att säkra denna rätt. En sådan utredning kan
            även kartlägga nuläget vad gäller barn och ungas tillgång till
            kulturupplevelser så som scenkonst och besök på museer. Skapande
            skola når idag enbart fram till ungefär hälften av landets elever
            och i budgeten för 2024 har regeringen dragit ner anslaget. Vi
            behöver göra mer för alla barns tillgång till kultur och skapande,
            och då är en skolkulturutredning ett viktigt steg.
          </p>
          <head xml:id="i-KeGMm11V71gheff8M1Dj9q" type="h2">
            Värna den kommunala kulturskolan
          </head>
          <p xml:id="i-3exTuXdyrjuz1Rk8bhoEmz">
            Till den kommunala kulturskolan går varje vecka tiotusentals
            barn och unga och får möjlighet att stå på scen, lära sig spela
            ett instrument eller ägna sig åt dans, teater eller annan sorts
            kultur. Utöver att utveckla barn och ungas estetiska förmågor,
            bidrar utövandet av kultur till intellektuell och social utveckling.
            Det har visat sig att deltagande i kulturskolans verksamhet starkt
            korrelerar med framgångar i den vanliga skolans undervisning.
            Ungas möjlighet att utöva kultur är också bra för psykisk och
            fysisk hälsa och välbefinnande.
          </p>
          <p xml:id="i-KznvfrnnTtVdFXTWVHmc2C">
            Att möjliggöra en tillgänglig kulturskola för barn i alla Sveriges
            kommuner är en fråga om jämlikhet och demokrati. Den ökade kulturella
            och konstnärliga bildning som kulturskolan bidrar till är en tillgång
            för samhället som helhet och varje enskild elev som får upptäcka
            och utveckla sina skapande förmågor. Sedan FN:s konvention om
            barnets rättigheter (barnkonventionen) blev svensk lag, kan det
            också argumenteras för att Sverige är skyldiga att främja, uppmuntra
            och tillhandahålla kulturell verksamhet i enlighet med artikel
            31 i konventionen.
          </p>
          <p xml:id="i-FG6C7pZF8kLqun4ddkQ49n">
            För Miljöpartiet är det självklart att den nationella politiken
            ska bidra till att främja kulturskolans verksamhet. Kulturskolan,
            som i många kommuner bär upp det lokala kulturlivet genom sin
            verksamhet, måste få stöd för att fortsatt kunna lägga grunden
            för hela Sveriges kulturliv. Inte sällan tillskrivs kulturskolan
            en avgörande roll för att det framgångsrika svenska musikundret
            har kunnat växa fram. Om vi på allvar värnar detta musikunder
            och dess betydelse för såväl enskilda som samhället i stort, är
            det dags att vi på allvar ger den kommunala kulturskolan mer stöd.
            Det är extra angeläget i dessa tider av inflation, lågkonjunktur
            och otillräcklig uppräkning av statsbidrag från regeringens sida.
          </p>
          <head xml:id="i-GZCHndCB4jkyuKCJvk9iET" type="h2">
            En jämlik tillgång till kulturskola
          </head>
          <p xml:id="i-HeDmLnBd8DeCKG25emN64m">
            Miljöpartiet vill se en kulturskola på likvärdiga villkor. Det
            betyder att alla barn, oavsett socioekonomisk bakgrund och regional
            hemvist, ska ha bra tillgång till kulturskola. Det ska också vara
            rimliga avgifter på undervisningen. Den nationella kulturstrategin
            ska innehålla överblick och utvärdering av kulturskolan och därmed
            utgöra en utgångspunkt för arbetet med att säkerställa en likvärdig
            kulturskola, öppen för alla. Kulturen fyller en viktig funktion
            för möten och utbyten mellan olika grupper i samhället. Därför
            är kulturskolan viktig för att främja ett öppet och inkluderande
            samhälle.
          </p>
          <p xml:id="i-345DcuMBw3J3oqb3vkJ4AY">
            Dock finns det en klyfta i ungas tillgång till kultur. En del
            barn har ett rikt estetiskt liv, med gott om estetiska verksamheter
            i skolan, skolbibliotek och tillgång till kultur­skola, medan
            andra har det betydligt sämre. Detta har förvärrats under pandemin.
            Barn och unga i familjer med lägre socioekonomisk status och i
            redan utsatta miljöer löper större risk än andra att drabbas negativt
            av pandemins kort- och långsiktiga effekter. Vi vet sedan tidigare
            att barn och ungas kulturupplevelser i hög utsträckning påverkas
            av socioekonomisk bakgrund. Den nationella kulturskolepolitiken
            bör därför, även fortsättningsvis, ha alla barns tillgång till
            kulturskola som ett viktigt fokus.
          </p>
          <head xml:id="i-KgMzeNTGmbPNitN1zH5HHk" type="h2">
            En lagstadgad kulturskola
          </head>
          <p xml:id="i-UCDRCuCXDVDzN6PtW8ejib">
            För Miljöpartiet är det viktigt med ett långsiktigt och förutsägbart
            skydd av den kommunala kulturskolan. Vi vill inrätta en kulturskolelag
            för att säkra ökad kvalitet och breddat utbud i kulturskolan.
            Med en lagreglerad kulturskola skulle den vinna status som skolform
            och tillgängliggöras för fler barn. En ramlag, i likhet med bibliotekslagen,
            skulle kunna tydliggöra ett antal grundläggande krav som möjliggör
            nationell likvärdig­het och utveckling men som låter kommunerna
            vara fria att utforma verksamheten med utgångspunkt i lokala förhållanden.
            En reglering skulle också kunna fastslå över­gripande mål för
            kulturskolan, frågan om skolplikt och deltagande i kulturskole­verksamhet
            samt ett tak för deltagaravgifter. Även behörighetsregler för
            lärarna skulle kunna formuleras, vilket skulle göra att musikhögskolorna
            åter kan ge utbildningar till musiklärare i instrument och ensemble
            vilket i sin tur skulle öka tillgången på utbildade musiklärare
            även i grund- och gymnasieskolan. Med andra ord kan en lagstadgad
            kulturskola bidra till att skapa mer attraktiva tjänster, men
            också skapa en bättre arbets­situation för kulturskolelärarna.
            Samverkan mellan kommuner skulle också kunna utvecklas.
          </p>
          <p xml:id="i-CW6ZspYU6NQ9BKJdRZ8Ese">
            I dagsläget skyddas kommunernas kulturskoleverksamhet inte av
            någon nationell reglering eller lagstiftning, vilket gör att den
            kan prioriteras bort om exempelvis kommunens ekonomi är svag.
            Detta utgör ett uppenbart hot mot kommunernas kulturskoleverksamhet
            som redan står inför en rad utmaningar, bland annat på grund av
            utmaningar i att rekrytera behöriga lärare och svårigheten att
            nå nya grupper. Den nya regeringens och Sverigedemokraternas budget
            med kraftigt minskade anslag till kulturskolan, kommer ytterligare
            att försvåra situationen för Sveriges kulturskolor.
          </p>
          <p xml:id="i-QSrnHUSf37QQTajLL4sLPq">
            I övriga Norden finns lagstadgade krav på att erbjuda kulturskolor
            och med detta krav följer ett statligt stöd. Bara i Sverige saknas
            en sådan statlig reglering. I och med att kulturskolan har stor
            betydelse inte bara för enskilda barn och unga, utan också för
            bildningen i samhället, utgör kulturskolans verksamhet en nationell
            angelägenhet. Att lagstadga kulturskolan bör därför prioriteras.
          </p>
          <head xml:id="i-UYN4wrktCcBAjqtLd6VoLW" type="h2">
            Värna och stärk det statliga kulturskolestödet
          </head>
          <p xml:id="i-94higYpB89i8p8rtdsMff5">
            Miljöpartiet har alltid prioriterat ungas kultur. I regering
            införde vi ett nationellt mål för den kommunala kulturskolan i
            syfte att tydliggöra de stora värden som finns i kultur­skolan,
            vilka staten genom sina insatser kan bidra till att bevara och
            utveckla. Det nationella målet syftar bland annat till att skapa
            bättre förutsättningar för den kommu­nala kulturskolan att nå
            fler barn och unga. Miljöpartiet inrättade ett nationellt kultur­skolecentrum,
            satsade på utbildning av kulturskolelärare samt inrättade ett
            nationellt kulturskolestöd som huvudsakligen legat på 100 miljoner
            kronor per år men som vi höjde till 200 miljoner kronor 2021–2022.
            Med den förstärkningen kunde kulturskolan bredda och fördjupa
            sitt utbud och därmed få möjlighet att nå fler unga. Mellan 60
            och 70 procent av kulturskolorna menade att elevantalet ökade
            med hjälp av stödet, där bland annat uppsökande verksamhet är
            en vanlig metod för kulturskolorna att nå nya mål­grupper. Till
            exempel kunde kulturskolorna locka fler elever från områden med
            inget eller lågt deltagande i kulturskolorna, barn med funktionsnedsättningar,
            nyanlända och tonåringar.
          </p>
          <p xml:id="i-DcrfKQNGj4Fmb7n4qHPT9D">
            Nu finns en rad statliga åtgärder med syftet att stötta kommunerna
            i deras kulturskoleverksamhet. Men reformen har inte varit utan
            motstånd – när Moderaterna och Kristdemokraterna med stöd av Sverigedemokraterna
            fick bestämma statens budget inför 2019 tog de bort hela statens
            stöd till kulturskolorna. I budgeten för 2023 valde regeringen
            att inte förlänga kulturskolebidraget på den högre nivån och detsamma
            gäller för 2024. Detta viktiga och uppskattade stöd behöver istället
            förstärkas och permanentas för bättre långsiktiga förutsättningar
            för landets kulturskolor.
          </p>
          <p xml:id="i-6jpMgScBbfzeCPsd8Z5Rki">
            Vi ser att det krävs fortsatta insatser för att främja kulturskolan.
            Det krävs utökade initiativ för att nå nya grupper som kanske
            inte annars skulle söka sig till kulturskolan samt satsningar
            på verksamheter i glesbygd. Även talangutveckling och samverkan
            mellan flera kommuner är områden som kan utvecklas ytterligare.
            Efter pandemin och nu när vi går in i en lågkonjunktur där kommunernas
            ekonomi förutses bli svårare, är det av största vikt med en offensiv
            nationell kulturskolepolitik. Politiken måste stödja alla barns
            möjlighet att både upptäcka och utveckla sin kreativitet och se
            till att kulturskolan verkligen ska finnas för alla barn, i hela
            landet. Som ett nästa steg vill vi stärka och permanenta det nationella
            stödet till kulturskolan samt se över riktlinjerna för stödet
            så att det utformas på bästa sätt för att mer långsiktigt kunna
            stötta landets kulturskoleverksamhet. Att permanenta stödet var
            också ett förslag som utredningen Från kris till kraft – Återstart
            för kulturen (SOU 2021:77) presenterade förra året. Utredningen
            ansåg även att regeringen borde tillsätta en utredning för att
            undersöka hur statliga insatser kan främja en jämlik tillgång
            till kulturskoleverksamhet i hela landet. På grund av de hinder
            som idag finns för utbytet mellan skolan och kulturskolan, föreslog
            utredningen också att Skolverket ges i uppdrag att främja samarbete
            mellan skolväsendet och kulturaktörer.
          </p>
          <head xml:id="i-AWbhCGd4nbzL5f442wuyuV" type="h2">
            Kulturskolan ska ge möjlighet att satsa på sitt skapande
          </head>
          <p xml:id="i-58c18fPtYLdqW3VFaP75Po">
            Ytterligare en viktig funktion som kulturskolan har är att utgöra
            en språngbräda och utvecklingstrappa för alla de barn och unga
            som vill satsa mer på sitt skapande och kan tänka sig en professionell
            framtid inom kulturområdet. Kulturskolan är, tillsammans med de
            estetiska programmen på gymnasiet och folkbildningens kursverksamhet,
            fundamental för möjligheten att senare söka till högre kulturutbildning.
            Kultur­skolan måste ges förutsättningar både att klara av sitt
            bredduppdrag, att nå alla barn och unga, och att kunna ge talanger
            och de som vill satsa på sitt instrument, sin sång, sitt skådespelande
            eller sitt filmskapande goda förutsättningar för det. Exempelvis
            har regional samverkan möjliggjort olika typer av spetsverksamhet.
            Detta bör regeringen uppmärksamma och se över om det går att främja
            ytterligare genom nationella insatser.
          </p>
          <head xml:id="i-3BTVgZk8GozwsW11tjecxt" type="h2">
            Fler läsfrämjande insatser
          </head>
          <p xml:id="i-EmwubExgKSJGvgAd6pEY4u">
            Läsförmågan är helt avgörande för möjligheten att orientera sig
            i samhället. Det är nyckeln till lärande, arbete och utveckling
            genom hela livet. En väl utvecklad läsförmåga är den viktigaste
            basfärdigheten för att leva i vårt samhälle.
          </p>
          <p xml:id="i-TXLCgjFsfefuEofLu6s5sj">
            Miljöpartiet har bidragit till arbetet med att öka läsförmågan
            bland annat genom ökade läsfrämjande insatser i skolan och utredningen
            om bemannade skolbibliotek. Biblioteksväsendet har utvecklats
            och fått mera resurser samtidigt som satsningar som Hela Sverige
            läser med barnen och Bokstart har startats och utvecklats.
          </p>
          <p xml:id="i-7JrEqD2Z6MePxoLz6DKK2H">
            För ett fortsatt arbete för ökad läsförmåga krävs att ambitionerna
            skruvas upp ytterligare. Skolan och biblioteken har en nyckelroll.
            Läsfrämjande insatser ska utvecklas både inom ramen för skolan
            och inom kulturområdet. Inom kulturpolitiken handlar det bland
            annat om att ge Statens kulturråd möjlighet att utveckla sitt
            arbete, stötta läsrörelsen för långsiktiga insatser i hela landet,
            behålla Läsfrämjandelyftet, främja insatser i socioekonomiskt
            utsatta områden (exempelvis genom Läsfrämjande­institutet), stötta
            folkbiblioteken så att de kan finnas närvarande i skolan och i
            hela landet nära människor samt värna folkbildningen i hela landet.
          </p>
          <head xml:id="i-KhFZ82xYaHyBEZdjdvdEzb" type="h2">
            Återinför estetiska ämnen på alla gymnasieprogram och ge estetiska
            kunskaper större plats i alla delar av utbildningskedjan
          </head>
          <p xml:id="i-NtoASCeo3y6e5gjxCuLb5h">
            Miljöpartiet har under många år arbetat för att kulturen ska
            få en stark roll i skolan. Undervisning med inslag av estetik
            och kreativitet kan förbättra inlärning och förmåga till kritiskt
            tänkande. Det är viktigt att även elever som kommer från studieovana
            hem får tillfälle att lära känna estetiska ämnen, och därför är
            det nödvändigt att detta ämne är obligatoriskt. Undervisning i
            estetiska ämnen kan även bidra till att elever mår bättre, minskar
            stress och att de får en mer positiv inställning till skola och
            lärande.
          </p>
          <p xml:id="i-78ZN4nL62vEP53ongQmghh">
            Konst och kultur är inte ytlig smyckning eller enkel förströelse.
            Det är vägar för att förstå världen, att kunna arbeta kreativt
            och nyskapande med avancerade processer. Det vi lär oss i de estetiska
            ämnena hjälper lärandet i stort. Miljöpartiet vill ge estetiska
            kunskaper större plats i utbildningen, från förskola till högre
            utbildning och folk­bildning. Vi backar inte på vårt krav om att
            estetiska ämnen ska återinföras på samtliga nationella gymnasieprogram.
            Mer om kultur i skolan finns i vår utbildningspolitiska motion.
          </p>
          <head xml:id="i-PFWa5JS8Z2tbSSsuwqMpnR" type="h2">
            Nationell scenkonststatistik för barn och unga
          </head>
          <p xml:id="i-CdxSiQ2c5tHR99Mcx9Rxi7">
            I de kulturpolitiska målen fastslås att kulturpolitiken ska ”särskilt
            uppmärksamma barn och ungas rätt till kultur”. Assitej Sverige
            presenterar i sin kulturpolitiska rapport från 2022 en undersökning
            av barn och ungas tillgång till scenkonst i skolan. Rapportens
            syfte är att bidra med förslag och lösningar för att råda bot
            på den ojämlika tillgången till scenkonst för barn och unga i
            skolan, och därigenom säkra alla barns lika rätt. För precis som
            var känt innan rapporten presenterades, är tillgången på scenkonst
            bland barn och unga ojämlik. Assitejs rapport visar också att
            en fjärdedel av kommunerna inte kan visa, eller vill, att grundskoleeleverna
            får ta del av en enda scenkonstföreställning under skoltiden.
            Organisationen mellan stat, regioner och kommuner är rörig och
            statistiken bristfällig. Samtidigt har Norge och Danmark fungerande
            system med hög måluppfyllelse där kontinuerlig statistik förs.
          </p>
          <p xml:id="i-4W5tKqo5BGx3u3x1jfFm6h">
            Assitej pekar på avsaknaden av samlad nationell statistik för
            scenkonstupplevelser för barn och unga och föreslår att en sådan
            statistik tar form. För Miljöpartiet är det viktigt med nationell
            statistik inom kulturområdet och vi har tidigare verkat för att
            stärka den inom bland annat filmen. Statistik inom scenkonst behöver
            stärkas och vi vill gärna verka för det.
          </p>
          <head xml:id="i-58GJ1bPhdWWBbtESc7NguJ" type="h2">
            Stärk kultur och musik på förskollärarutbildningen
          </head>
          <p xml:id="i-Ve1cuBnhk8PD9kgjh6UAxu">
            Idag sjungs och spelas mycket mindre på landets förskolor. Vi
            vill vända den trenden genom stärkta inslag på förskollärarutbildningen
            kring kultur och musik.
          </p>
          <head xml:id="i-8YbJKKDeY2AJqPbKNFbCy1" type="h2">
            Värna Unga Klara
          </head>
          <p xml:id="i-5TWd37SouwEeqmvg3eAZ3K">
            Barn- och ungdomskultur är en viktig fråga för Miljöpartiet,
            och vi har nått goda resultat under mandatperioden. Inrättandet
            av Unga Klara är ett exempel. Sverige­demokraterna har flera förslag
            på det kulturpolitiska området som kan uppfattas som radikala.
            Det handlar bland annat om att avskaffa Sveriges nationalscen
            för barn och unga, Unga Klara i Stockholm. Vi värnar Unga Klara
            och förordar att regeringen tydligt ställer sig bakom vikten av
            scenkonst av högsta kvalitet och betonar Unga Klaras vikt för
            barn- och ungdomskulturen i Sverige.
          </p>
          <p xml:id="i-8skkvh5GJreeSRfXfg1LzZ">
            Vi behöver mer konst och kreativitet i samhället – inte mindre.
            Detta gäller särskilt unga, som i sin start i livet behöver få
            pröva på konst och kultur i olika former och möjlighet att utveckla
            sitt eget skapande. Estetiken ger unga en positiv bas för hela
            livet och skapar en stimulerande ram att möta livets utmaningar
            med.
          </p>
        </div>
        <div xml:id="i-QzjQqCX2bu9wzif15VT7o1" type="motSignatures">
          <list xml:id="i-33D8frL49kv6wwiqYwRFv1">
            <item xml:id="i-Tkg2MK8SEW2vfZoGVZNj3F" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-TX973xnfcaAajDGCYVKuMR" who="i-9Hwwz2RnQnrJTjSv8uVmaM">
              Camilla Hansén (MP)
            </item>
            <item xml:id="i-5PxHMBXV2VzbfC4jAqNDMe" who="i-PQe8EhNJDXHurGqmN1U5hD">
              Jacob Risberg (MP)
            </item>
            <item xml:id="i-SDGAKerZRGHLBLFMUt3Vkx" who="i-X9jqcGenibr5tWEbnZgddm">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
