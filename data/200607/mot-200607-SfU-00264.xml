<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00264">
  <teiHeader>
    <fileDesc>
      <titleStmt>
        <title>Individualiserad föräldraförsäkring</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Individualiserad föräldraförsäkring</title>
          <idno type="rdwebb">GU02Sf264</idno>
          <rs type="number">Sf264</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf264/text</ref>
          <ref type="dokument_url_html">http://data.riksdagen.se/dokument/GU02Sf264</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf264</ref>
          <ref type="doc">http://data.riksdagen.se/fil/2C9719C9-6353-42AE-A86B-D0B1287B4F32</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7hH1bdSQZcDiBkfD8Z6CV7" type="signed"/>
        <correspContext corresp="i-7hH1bdSQZcDiBkfD8Z6CV7">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction xml:id="i-HoSF1pdAts6pm3FCECSdk" type="referral">
          <date when="2006-11-07"/>
        </correspAction>
        <correspAction xml:id="i-Du1Jq9XZPjpqpmLrp7PYYb" type="dismissal">
          <date when="2006-11-07"/>
        </correspAction>
        <correspAction xml:id="i-PWLoRixBZuLEyiN3zzbgvX" type="numbering">
          <date when="2006-11-02"/>
        </correspAction>
        <correspAction xml:id="i-798qAWDWPfsK7PdgupLJVh" type="submission">
          <date when="2006-10-31"/>
        </correspAction>
        <correspAction xml:id="i-Fw8kcQGfo5uSbDrQq2xpFr" type="transfer">
          <date when="2006-10-31"/>
        </correspAction>
        <correspAction xml:id="i-WUqrZyEi4t7BC4Lr9zZtWf" type="assigned"/>
        <correspContext corresp="i-WUqrZyEi4t7BC4Lr9zZtWf">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MpRp4brVHN1mgAuzt6jRew" type="motBody">
        <div xml:id="i-PdJHwT5rTwqvhNMthTyjBC" type="TOC">
          <head xml:id="i-8rgGyxVNU7qGdEP6BvVH5D">
            1 Innehållsförteckning
          </head>
          <list xml:id="i-SEPUYMCykNa6gkNNikdsVf">
            <item xml:id="i-Ewd588C7Lq8mnGG5sCojGd">
              2 Förslag till riksdagsbeslut 2
            </item>
            <item xml:id="i-8ipbnpPDN8kvqPpeKmJ6gA">
              3 Inledning 2
            </item>
            <item xml:id="i-KtQm1h1qATMq1Wao6Lx6La">
              4 Regeringens syn på jämställt föräldraskap 3
            </item>
            <item xml:id="i-LscKKTDNPgeDvrMcJPxPsj">
              5 Individualiserad föräldraförsäkring 4
            </item>
            <item xml:id="i-PKSvkW3WwbsD1LsN2qVWUs">
              5.1 Delat uttag av föräldrapenningen 5
            </item>
            <item xml:id="i-7kRYf9TGBe3X3hW9xrDBT4">
              5.2 Hemma samtidigt 6
            </item>
            <item xml:id="i-GbQx2dEewRqpNycJkHtnxP">
              5.3 Jämställt inträde i föräldraförsäkringen 6
            </item>
            <item xml:id="i-BGopQ99Fr8eHHQWm7oj2NN">
              5.4 En könsneutral försäkring 7
            </item>
            <item xml:id="i-FmTwns4vpbWyS3xLefSYvE">
              6 Från ekonomisk familjepolitik till ekonomisk barnpolitik 7
            </item>
            <item xml:id="i-XykYA1Gf78x8oYDrqyXdw">
              7 Ändrad målformulering för starkare jämställdhetsperspektiv
              8
            </item>
          </list>
        </div>
        <div xml:id="i-Kpvpd9UMtQgivwvhcSmL7p" type="motProposal" subtype="förslag">
          <head xml:id="i-PfRkMdf8AYUqL5kqjnfHm7">
            2 Förslag till riksdagsbeslut
          </head>
          <list xml:id="i-MC2X2SUPrxHVtaWtUtojK5" style="ol">
            <item xml:id="i-MyrFhsLAY82knh1m3beGqj">
              Riksdagen begär att regeringen återkommer med förslag på hur
              en individualisering av föräldraförsäkringen bör genomföras.
            </item>
            <item xml:id="i-LDVnjawAbiKLTHfw3ats67">
              Riksdagen tillkännager för regeringen som sin mening vad i motionen
              anförs om utvidgade möjligheter att vara hemma samtidigt.
            </item>
            <item xml:id="i-4BMEuA16L9BPSfrvRpyhq7">
              Riksdagen tillkännager för regeringen som sin mening vad i motionen
              anförs om avskaffande av regeln om 240 dagars kvalifikationstid
              i föräldraförsäkringen.
            </item>
            <item xml:id="i-EauZjTia3HwzjogVrfs3Kv">
              Riksdagen tillkännager för regeringen som sin mening vad i motionen
              anförs om möjligheten för föräldrar av samma kön att dela föräldradagarna
              lika mellan sig.
            </item>
            <item xml:id="i-QM9uqmM4wxPLbzDqhpH75E">
              Riksdagen tillkännager för regeringen som sin mening vad i motionen
              anförs om ändrad benämning av politikområdet.
            </item>
            <item xml:id="i-9NZTUagcQc2ucYcd8tXBD7">
              Riksdagen tillkännager för regeringen som sin mening vad i motionen
              anförs om ändrad målformulering för politikområdet Ekonomisk familjepolitik.
            </item>
          </list>
        </div>
        <div xml:id="i-Wmh4YnrUe2tpQ5avezQFgB" type="motContent">
          <head xml:id="i-ScqSTxusR7c5kBE8SmRRdD" type="h1">
            Individualiserad föräldraförsäkring
          </head>
          <head xml:id="i-WhRmmYzRE52CG25opwDJFC" type="h1">
            3 Inledning
          </head>
          <p xml:id="i-JbqHQctLMtay6g4XvEnmxC">
            Den norm som råder i samhället och som ger kvinnor som grupp
            det yttersta ansvaret för hem och barn definierar samtidigt män
            som grupp som mindre lämpade för föräldraskap och kvinnor som
            mindre lämpade för förvärvsarbete. Denna norm leder till en orättvis
            fördelning mellan betalt och obetalt arbete i samhället och därmed
            till lönediskriminering av kvinnor. Därtill motverkar den barnens
            rätt till nära relationer med sina fäder.
          </p>
          <p xml:id="i-YDD2ZU3mWoaAcChvr1Qt9p">
            Varken rådande normer eller påföljande missförhållanden kommer
            att förändras av sig själva. Det är alltså inte en möjlig väg
            att invänta förändrade beteendemönster i familjerna och på arbetsmarknaden
            och därefter successivt anpassa familjepolitiken. Vänsterpartiet
            är därför berett att använda politiska medel för att skapa nödvändiga
            förutsättningar för jämställdhet mellan könen inom ramen för den
            generella politiken. Inom den ekonomiska familjepolitiken finns
            kraftfulla sådana verktyg.
          </p>
          <p xml:id="i-KhqiCz2weRhfK5tVp8QhmW">
            För att komma till rätta med den ordning som diskriminerar kvinnor
            krävs en rad övergripande samhällsförändringar. För Vänsterpartiet
            är det självklart att driva frågan om rätt till heltid, om sex
            timmars arbetsdag, om att höja kvinnors löner och om att arbeta
            för en stark offentlig sektor. Frågan om fördelningen mellan det
            betalda och det obetalda arbetet är därför av avgörande betydelse.
          </p>
          <p xml:id="i-9ntSFqUMVXcFg9KhmdqF6K">
            För att få till stånd ett jämställt arbetsliv krävs också ett
            jämställt privatliv. Det är inte ovanligt att kvinnor och män
            upplever att de lever i en jämställd relation fram till första
            barnet. När sedan andra barnet föds pressar strukturerna på arbetsmarknaden
            tillbaka kvinnor till att ta ansvar för hem och barn medan män
            tar det huvudsakliga försörjningsansvaret. Därför ligger möjligheten
            att bekämpa könsdiskriminering bl.a. i föräldraförsäkringens utformning.
          </p>
          <p xml:id="i-17TRvrnnZ7wVsAWotQFPom">
            I denna motion presenterar Vänsterpartiet förslag om att individualisera
            föräldraförsäkringen. Barn behöver fler vuxna i sina liv, och
            vi är skyldiga att investera hårt arbete för att skapa en jämställd
            tillvaro för dem att växa upp i. Arbetsliv och omsorg om barn
            är sammanfogande delar av våra liv. I dag bär kvinnor huvudansvaret
            för att få detta att gå ihop. En individualisering av föräldraförsäkringen
            är nödvändig för att ändra på detta.
          </p>
          <head xml:id="i-Ujx4scdN1ZQeUraZuuZM2P" type="h1">
            4 Regeringens syn på jämställt föräldraskap
          </head>
          <p xml:id="i-2dmG83fVGfrDGoEdJ5dtBJ">
            I regeringsförklaringen 2006 uppges att jämställdheten i Sverige
            har förbättrats, men kvinnor och män har fortfarande inte lika
            möjligheter. Det slås här också fast att regeringens arbete kommer
            att präglas av ett aktivt jämställdhetsarbete. Några konkreta
            exempel på sådant aktivt arbete eller på vilket sätt den orättvisa
            fördelningen av makt och resurser på grund av kön ska bekämpas
            anges emellertid inte vare sig i regeringsförklaringen eller i
            budgetpropositionen för 2007 (prop. 2006/07:1).
          </p>
          <p xml:id="i-UYS5yRtEgfzeVyLwFzGmfR">
            Ett av de få förslag som regeringen aviserar som över huvud taget
            antas öka jämställdheten mellan kvinnor och män handlar om jämställdhetsbonus
            i föräldraförsäkringen. Förslaget innebär, enligt vad som tidigare
            förts fram, att den förälder som har lägst inkomst, vanligtvis
            kvinnan, ska få en skattereduktion när hon börjar jobba efter
            föräldraledigheten och den andra föräldern tar ut föräldraledighet.
          </p>
          <p xml:id="i-GQcpoT9Wj1ncoDf2hSoeHG">
            Trots att män i dag har samma rätt till inkomstrelaterad ersättning
            vid föräldraledighet som kvinnor ska alltså ca 3 000 kr per man
            och månad, enligt förslaget, användas som morot för att uppmuntra
            män att ta någon del av sitt föräldraansvar.
          </p>
          <p xml:id="i-QY9uR5tWSzAqEYMZG6A5PC">
            Förslaget om jämställdhetsbonus befäster idén om föräldraskapet
            som obligatoriskt för kvinnor och ett frivilligt erbjudande för
            män som kan locka en och annan om villkoren är tillräckligt förmånliga.
            Frågan är om kvinnor ser det som uppmuntrande att de belönas med
            eftersläpning i lönesättning, uppsägning under föräldraledighet
            och osäkra anställningar.
          </p>
          <p xml:id="i-VeZhitCigcPKxTSTrkfr1y">
            I budgetpropositionen aviseras också ett införande av vårdnadsbidrag
            i de kommuner som så önskar. Föräldrar med barn mellan 1 och 3
            år ska då kunna vara hemma längre än vad föräldraförsäkringen
            ger möjlighet till.
          </p>
          <p xml:id="i-CJHSvMBKsy3nyZC7SB8j8M">
            Så länge kvinnor förväntas bära huvudansvaret för hem och barn,
            och så länge kvinnor utför den största delen av obetalt arbete,
            är vårdnadsbidraget en uppenbar kvinnofälla. Med ett vårdnadsbidrag
            ska kvinnor lockas att försätta sig i en situation där de görs
            beroende av en man för sin försörjning. Dessutom avses ett skattefinansierat
            bidrag användas för att underlätta det. För ensamstående föräldrar
            och familjer med mycket låga inkomster kommer det att vara omöjligt
            att klara sig på de nålpengar bidraget handlar om. Ändå ska också
            de vara med och finansiera bidraget via kommunalskatten skattepengar
            som annars kunnat användas till barnomsorgen som ju kan nyttjas
            av alla.
          </p>
          <p xml:id="i-HpD7r1Crm5FkNiVYKiwWjQ">
            Att införa vårdnadsbidrag kommer att riva upp den struktur som
            gör att det lönar sig för kvinnor att arbeta. I stället blir det
            för många kvinnor mer förmånligt att stanna hemma, framför allt
            för dem som redan är dåligt etablerade på arbetsmarknaden.
          </p>
          <p xml:id="i-D6fQvkdLtopTHmRsRCtxcy">
            Kvinnor som utnyttjar vårdnadsbidraget kommer sannolikt att ha
            mycket svårt att någonsin komma ifatt i arbetslivet efter småbarnsåren.
            Att ytterligare förlänga den period då kvinnor kan förväntas vara
            borta från arbetsmarknaden kommer att öka arbetsgivares misstänksamhet
            mot alla kvinnor som arbetskraft och leda till en ökad diskriminering.
          </p>
          <head xml:id="i-4qLfdTXVjBNTDFezTCKa9i" type="h1">
            5 Individualiserad föräldraförsäkring
          </head>
          <p xml:id="i-JGif5Y66XLPWJgEuayciPu">
            I dag tar kvinnorna ut ca 80 % av antalet ersatta dagar i föräldraförsäkringen
            och män endast resterande 20 %. Enligt den jämställdhetsbilaga
            som avlämnades till budgetpropositionen för 2004 (prop. 2004/05:01)
            uppgår de ekonomiska konsekvenserna av föräldraskapet för en tioårsperiod
            till 304 000 kr för mamman och 10 000 kr för pappan. Kvinnor subventionerar
            alltså mäns lönearbete genom sitt eget obetalda arbete.
          </p>
          <p xml:id="i-HSq6LRjrbBGH3KopsUUGyH">
            Frågan om lönediskriminering, otrygg anställning, ofrivillig
            deltid och lägre pension hör oundvikligen ihop med vem som tar
            det huvudsakliga ansvaret för omsorgen om barn och familj. Eftersom
            kvinnor ses som bärare av detta ansvar, har kvinnor också en sämre
            utgångspunkt på arbetsmarknaden. För att komma till rätta med
            detta behöver föräldraförsäkringen reformeras så att ett jämnt
            uttag mellan föräldrarna uppnås och därmed stärker ett jämställt
            vårdnadsansvar.
          </p>
          <p xml:id="i-9n7HDQQhv48xSG3R6ZYSLj">
            Hur kvinnor och män ska förmås fördela ansvar för hem och barn
            lika är en av de mest centrala jämställdhetsfrågorna i vår tid.
            I denna diskussion är kopplingen mellan kvinnors obligatoriska
            huvudansvar för barnen och deras position på arbetsmarknaden en
            självklarhet. I den studie som presenteras i Anders Chronholms
            avhandling Föräldraledig pappa Mäns erfarenheter av delad föräldraförsäkring
            från 2004, framkommer att i de fall då mannen tagit ut en stor
            del av föräldraledigheten vid första barnet var det vanligt att
            kvinnan vid andra barnet ville ta ut en längre föräldraledighet
            än mannen. En orsak till detta anges vara att männen på grund
            av att familjens ekonomiska påfrestningar ökar fr.o.m. att det
            andra barnet föds får ta på sig ett större försörjningsansvar.
            Detta exempel understryker behovet av att individualisera föräldraförsäkringen.
          </p>
          <p xml:id="i-C23zuWG7oiGBdT24rGn1d">
            I dag är fördelningen av föräldrapenningen en förhandlingsfråga
            mellan föräldrarna. Det innebär att det som styr den egentliga
            fördelningen av föräldrapenningen är normen om att kvinnan har
            huvudansvaret för barnen, vilket medför att kvinnorna tar ut den
            största delen av föräldrapenningdagarna. Individens valfrihet
            blir i detta sammanhang enbart en illusion. Som en konsekvens
            av detta väljer kvinnor ofta yrken där det ges möjlighet att förena
            förvärvsarbete med föräldraskap, vilket i sin tur leder till en
            cementering av den könssegregerade arbetsmarknaden.
          </p>
          <head xml:id="i-F9J9kvAQvc4MWxGVj5Qj5c" type="h2">
            5.1 Delat uttag av föräldrapenningen
          </head>
          <p xml:id="i-WVyosDAGpk9R81iqqPQEke">
            Dagens utformning av föräldraförsäkringen bidrar alltså till
            att återskapa och förstärka en ordning på arbetsmarknaden som
            försvagar och lönediskriminerar kvinnor. Systemet upprätthåller
            dessutom en föråldrad föreställning om vad kvinnor respektive
            män har för ansvar i förhållande till barn. För att komma till
            rätta med dagens situation behöver föräldraförsäkringen reformeras
            så att ett jämnt uttag mellan föräldrarna uppnås och därmed stärker
            ett jämställt vårdnadsansvar.
          </p>
          <p xml:id="i-ETefNYQQBCHpxhy6U2wGtF">
            För att detta ska vara möjligt är det nödvändigt med en generös
            föräldraförsäkring som baseras på samma principer som alla andra
            socialförsäkringar. Det innebär att föräldrapenning inte skall
            kunna överlåtas på den andra föräldern, precis som att det inte
            är möjligt att överlåta sin sjukpenning eller arbetslöshetsersättning
            på någon annan.
          </p>
          <p xml:id="i-PEQEYQ4iYyXWN7chGbNzGD">
            För att nå en ordning där män och kvinnor är lika självklara
            föräldrar på heltid krävs med andra ord en individualiserad föräldraförsäkring
            som baseras på inkomstbortfallsprincipen. Endast så kan man nå
            en verklig förändring mot en ordning som inte diskriminerar kvinnor
            på arbetsmarknaden.
          </p>
          <p xml:id="i-McBXkUHPJo67NFB3qvD5VL">
            Föräldraförsäkringens utformning har setts över av en utredning
            som 2005 lämnade sina förslag i betänkandet Reformerad föräldraförsäkring
            (SOU 2005:73). Vänsterpartiet har kämpat länge för att få till
            stånd de förändringar i föräldraförsäkringens uppbyggnad som är
            nödvändiga för att skapa ett jämställt uttag av föräldrapenningen
            och var därför mycket positivt till att en sådan översyn genomförts.
          </p>
          <p xml:id="i-2TAkCpvfFMxJaoTqcvqpik">
            Utredningsförslaget går ut på att föräldraförsäkringen ska byggas
            ut med två månader, att fem månader ska gå till mamman, fem till
            pappan och den tredje till att fritt fördelas mellan föräldrarna.
            Enligt Vänsterpartiet är utredningens huvudförslag om en sådan
            tredelad modell om det skulle genomföras visserligen ett steg
            i rätt riktning men inte tillräckligt. I de flesta fall skulle
            detta innebära att mamman tar ut två tredjedelar av försäkringen
            och pappan en tredjedel. Sådana förslag till lösningar bidrar
            därmed inte till att bryta diskrimineringen av kvinnor i arbetslivet
            och motverkar inte det faktum att kvinnor subventionerar mäns
            lönearbete genom sitt eget obetalda arbete.
          </p>
          <p xml:id="i-Lp9KCyFuHntk3bJFTLatxT">
            Vi är vidare övertygade om, vilket vi beskrivit tidigare, att
            förslag om olika former av bonussystem är fel väg att gå. Det
            borde ligga i föräldrarnas intresse att kvinnor och män får jämlika
            förhållanden, och det finns enligt vår mening ingen anledning
            att män ska behöva krusas för att vara med sina barn.
          </p>
          <p xml:id="i-8NZ9ZvHxpnUNX6iwsvAyAe">
            Vi är övertygade om att det krävs mer än morötter för att bryta
            könsmaktsordningen och för att stärka kvinnans ställning. En individualisering
            av föräldraförsäkringen är ett nödvändigt verktyg både för att
            göra upp med föreställningen om att pappors föräldraansvar, till
            skillnad från mammors, skulle vara förhandlingsbart, och för att
            bryta diskrimineringen av kvinnor på arbetsmarknaden. I vår särskilda
            motion om utgiftsområde 12 lägger vi fram förslag om att genomföra
            denna reform från 2008 och anvisar i vårt budgetalternativ 900
            miljoner från detta år. Mot denna bakgrund bör regeringen återkomma
            med förslag på hur en individualisering av föräldraförsäkringen
            bör genomföras. Detta bör riksdagen begära.
          </p>
          <head xml:id="i-cZ1o2actqUd75DwsiYRMF" type="h2">
            5.2 Hemma samtidigt
          </head>
          <p xml:id="i-MuvKaYRNJd3c6upm9tB7QE">
            Det finns möjligheter inom föräldraförsäkringssystemet att åstadkomma
            fler förbättringar som skulle kunna verka för en ökad jämställdhet.
            Vänsterpartiet anser t.ex. att det vore önskvärt om bägge vårdnadshavarna
            kunde vara mer närvarande direkt efter ett barns födelse. Framför
            allt skulle männens tid med nyfödda härmed öka. Detta skapar viktiga
            förutsättningar för en tidig och djup relation till barnet och
            tillgodoser barnets stora omsorgsbehov i livets början. De möjligheter
            som i dag finns med tillfällig föräldrapenning är inte tillräckliga
            i detta avseende. Vänsterpartiet anser därför att möjligheten
            för vårdnadshavare att vara hemma samtidigt under barnets första
            tid bör utökas inom ramen för föräldraförsäkringen. Regeringen
            bör därför se över hur utvidgade möjligheter att vara hemma samtidigt
            kan genomföras. Detta bör riksdagen som sin mening ge regeringen
            till känna.
          </p>
          <head xml:id="i-Dq9cHiv6jc3Pwu56wwQBw2" type="h2">
            5.3 Jämställt inträde i föräldraförsäkringen
          </head>
          <p xml:id="i-FRoguBzwRgttLXnEpzWUHr">
            Reglerna för inträde till sjukpenninggrundad föräldraförsäkring
            fungerar i dag diskriminerande mot kvinnor. Problemet ligger i
            den regel som finns om 240 dagars s.k. kvalifikationstid för att
            erhålla sjukpenninggrundad föräldrapenning under föräldraförsäkringens
            första 180 dagar. Enligt uppgifter från Försäkringskassan är kvinnors
            uttag högst fram till dess barnen är ungefär 12 månader gamla,
            medan männen tar ut flest dagar när barnen är mellan 11 och 15
            månader. Detta innebär att kvalifikationsregeln särskilt slår
            mot kvinnor.
          </p>
          <p xml:id="i-LMM2YRPB9RdnMokRg923GH">
            Att regeln över huvud taget finns kvar är förvånande med tanke
            på att kvalifikationsnivån generellt sett sänkts för inkomstbaserade
            försäkringar inom socialförsäkringssystemet i stort.
          </p>
          <p xml:id="i-7mWjBen74zC3BwtD8HedDM">
            I departementsskrivelsen Barnafödandet i fokus (Ds 2001:57) står
            att läsa att det finns ett samband mellan födelsetals- och sysselsättningsutvecklingen.
            Vikten av en fast förankring på arbetsmarknaden, och därmed en
            tryggad inkomst, som förutsättning för att skaffa barn, har fått
            ett starkt genomslag bland dagens unga. Vidare slås det fast att
            det är särskilt viktigt bland unga kvinnor att ha ett fast arbete.
            Förutom att denna 240-dagarsregel bör tas bort eftersom den diskriminerar
            kvinnor, är det också troligt att regeln leder till onödigt uppskjutande
            av barnafödandet. Den höjning av lägstanivån till 180 kr som genomfördes
            2006 är viktig för att förbättra förutsättningarna för låginkomsttagare,
            men är inte en tillräcklig åtgärd för att skapa ett jämställt
            inträde i föräldraförsäkringen. Därför bör regeringen se över
            möjligheterna att avskaffa denna regel om 240 dagars kvalifikationstid
            i föräldraförsäkringen. Detta bör riksdagen som sin mening ge
            regeringen till känna.
          </p>
          <head xml:id="i-SQwmkhBzavyx1EcFjt3n52" type="h2">
            5.4 En könsneutral försäkring
          </head>
          <p xml:id="i-UfubjNXfTAreNriku8ir9X">
            I och med att kärnfamiljen som norm utmanas i allt större utsträckning
            av andra familjebildningar, där det biologiska föräldraskapet
            inte per automatik sammanfaller med vårdnaden om barnen, finns
            ett behov av att se till att föräldraförsäkringen inte låses fast
            vid en heteronormativ föreställning kring föräldraskap. Det faktum
            att barn föds och växer upp med föräldrar som kan vara av samma
            såväl som olika kön ställer krav på att föräldraförsäkringen utformas
            på ett sätt som inte utesluter möjligheterna för föräldrar av
            samma kön att dela försäkringen mellan sig.
          </p>
          <p xml:id="i-MmtdxMkJRoqqutGopswqNM">
            Föräldraförsäkringsutredningen hade i uppdrag att se över om
            föräldraförsäkringens regelverk behöver anpassas till nya familjebegrepp
            och göras könsneutral (dir. 2004:44). Vänsterpartiet menar att
            regeringen bör återkomma med förslag på hur föräldrar av samma
            kön ska kunna tillgodogöra sig möjligheten att dela föräldradagarna
            lika mellan sig. Detta bör riksdagen som sin mening ge regeringen
            till känna.
          </p>
          <head xml:id="i-GVETYZcT6hdAPoKBPApHnT" type="h1">
            6 Från ekonomisk familjepolitik till ekonomisk barnpolitik
          </head>
          <p xml:id="i-CgmpNdX9p84BM97CnwfMqC">
            Politiken inom detta område går under begreppet ekonomisk familjepolitik.
            Vi menar att detta är problematiskt och missvisande eftersom det
            utgår från kärnfamiljen som norm. Även om stöden inom utgiftsområdet
            Ekonomisk familjepolitik utgår till vårdnadshavare, utbetalas
            det avhängigt av att det finns barn med i bilden.
          </p>
          <p xml:id="i-A35MQpnp4zmdWwnDCDifY5">
            Utgångspunkten är att det är barns vårdnadshavare som utgör barnets
            trygghet. Att det biologiska föräldraskapet ofta sammanfaller
            med vårdnaden är i detta sammanhang av mindre betydelse. Vårdnadshavaren
            ska bidra till försörjningen av barnet samtidigt som han eller
            hon ansvarar för den dagliga omsorgen. Vi anser att båda könen
            självklart är lika lämpade för detta och att en persons sexuella
            läggning självklart är irrelevant vad gäller personens förmåga
            att vara en god vårdnadshavare.
          </p>
          <p xml:id="i-Xwfj1JZb6FSLjqpJqPyVrZ">
            Familjebegreppet, som det används inom politikområdet Ekonomisk
            familjepolitik, utgår från kärnfamiljen som norm. Vänsterpartiet
            vill komma bort från denna fastlåsning och i stället sätta barnen
            i centrum. Vi vill understryka vikten av att barn får växa upp
            i en trygg miljö med fungerande vuxna omkring sig. Det är utifrån
            barnens behov av social och ekonomisk trygghet vi formulerar vår
            politik. Fokuseringen på kärnfamiljen är också ett tydligt uttryck
            för den heteronorm som är styrande i dagens samhälle. Det är därmed
            viktigt att anpassa familjepolitikens utformning till familjebegreppets
            utveckling. Det är t.ex. i dag inte möjligt för föräldrar av samma
            kön att erhålla föräldrapenning om de lever i ett samboförhållande.
          </p>
          <p xml:id="i-Ui7SyFeAtjVF1TBU8VMqPm">
            För att samstämmighet ska råda med trygghetssystemets avsikter
            bör politikområdet byta benämning till Ekonomisk barnpolitik.
            Riksdagen bör rekommendera regeringen att en sådan ändring kommer
            till stånd. Detta bör riksdagen som sin mening ge regeringen till
            känna.
          </p>
          <head xml:id="i-Cv3xqVhwgNnSNp12A73rjo" type="h1">
            7 Ändrad målformulering för starkare jämställdhetsperspektiv
          </head>
          <p xml:id="i-P5FWTt6SbZtb5g6jpQkayX">
            Regeringen har slagit fast att målsättningen för den ekonomiska
            familjepolitiken är att minska skillnader i ekonomiska villkor
            mellan familjer med och utan barn (prop. 2006/07:1). Vänsterpartiet
            anser att det till denna målformulering krävs ett tillägg som
            slår fast att politiken även ska vara utformad på ett sådant sätt
            att den bidrar till en utveckling mot ökad jämställdhet i samhället.
            Denna uppgift ankommer inte enbart på politikområdet Jämställdhet
            inom arbetsmarknadspolitiken. Arbetet för en jämställd arbetsmarknad
            måste bedrivas parallellt med arbetet inom andra politikområden,
            inte minst familjepolitiken. För att visa att regeringens arbete
            med att motverka diskriminering på arbetsmarknaden har uppriktiga
            avsikter är ett förtydligande inom familjepolitikens område nödvändigt.
            En utvecklad målformulering skulle inte konkurrera med ett fokus
            på barns bästa, utan kan snarare sägas förstärka detta. Barn behöver
            ett jämställt samhälle för att deras bästa ska vara en reell möjlighet.
            Barn mår bra av att ha flera vuxna som står dem nära och av att
            ha föräldrar som har trygga jobb med rättvisa löner. Också barn
            gynnas av ett arbetsliv som ser både män och kvinnor som självklara
            föräldrar. Att stärka kvinnors ekonomiska förutsättningar är att
            stärka barnens skydd mot fattigdom. Vänsterpartiet föreslår mot
            denna bakgrund följande lydelse av målformuleringen inom den ekonomiska
            familjepolitiken: Skillnaderna i de ekonomiska villkoren mellan
            familjer med och utan barn skall minska, och jämställdhet mellan
            könen skall uppmuntras inom ramen för den generella politiken.
            Detta bör riksdagen som sin mening ge regeringen till känna.
          </p>
        </div>
        <div xml:id="i-VG4BZe2CHGXJX9DHcntiAq" type="motSignatures">
          <list xml:id="i-9y7yq2QQSmenTxNn5e5ZhL">
            <item xml:id="i-SppCU3e2gjnXpyKg3nvDK4" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-TYjzcbu1nUxKWY7jj1Zpw9" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-GtDiC8Bq9z3bfPx6y4Vq16" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-F3AFttsiYf9WN7PCspY8EM" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-Mw7Bq3vSnmZgPQMHMJHDW3" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-CM6q4FHBfmnMoKts5JLDNt" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-DjBGPFnwPb4DsmEZPupg93" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-FZJY21WagWLzCsDmPC2Usx" who="i-mN8mVTBvBYjtHLNThWLo4">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
