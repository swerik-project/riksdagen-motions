<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__335/mot_1970__fk__335-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Första kammaren, nr 335 år 1970 9
          </p>
          <p>
            Nr 335
          </p>
          <p>
            Av herr Blomquist, om inrättande av en professur i socialrätt
            vid Lunds universitet.
          </p>
          <p>
            (Lika lydande med motion nr 381 i Andra kammaren)
          </p>
          <p>
            Den sociala vårdlagstiftningen och socialförsäkringsväsendet
            har under det gångna halvseklet undergått en mycket stark utveckling
            i vårt land, som på dessa områden internationellt sett torde kunna
            betraktas som ett av de mest progressiva. Denna utveckling kan
            väntas fortsätta. Ytterligare reformer är behövliga, och en bättre
            samordning av de olika regelkom- plexen är angelägen. Samtidigt
            pågår en livaktiv debatt om sociallagstift- ningens grundläggande
            målsättningar. Dessa omständigheter har medfört att socialrätten
            har kommit att in- taga en allt betydelsefullare ställning bland
            de juridiska disciplinerna. För utbildningen av framför allt jurister
            och socionomer är den social- rättsliga forskningen av största
            betydelse, och även de lagstiftande och rättstillämpande myndigheterna
            torde kunna draga nytta av denna forsk- nings resultat. Den socialrättsliga
            forskningen och undervisningen har emellertid inga egna företrädare
            vid våra universitet. Socialrätten faller inom ämnesområdet för
            professurerna i offentlig rätt vid. de tre juridiska fakulteterna.
            Dessa professurer omfattar emellertid både statsrätten och hela
            den mycket vidsträckta förvaltningsrätten, av vilken socialrätten
            en- dast är en del. Innehavarna av dessa professurer har knappast
            möjlighet att bedriva forskning inom alla delar av sitt omfattande
            ämnesområde. Möjlig- heterna till en expansion av den socialrättsliga
            forskningen är därför för närvarande mycket begränsade. Bland
            de studerande kan märkas ett alltmer växande intresse för social-
            rätten. De juris studerande som bedriver s.k. tillämpade studier
            och de studerande vid socialhögskolorna som skriver uppsatser
            för högre betyg presterar ofta mycket värdefulla undersökningar
            inom socialrättens om- råde. För dessa studerande finns ett behov
            av kvalificerad handledning, som för närvarande stundom kan vara
            svårt att tillgodose. Genom en sådan handledning skulle de studerandes
            forskningsinsatser bättre kunna sam- ordnas och göras fruktbärande.
            Att särskilda professurer i socialrätt inrättas är sålunda av
            behovet på- kallat. Då tillgången på kompetenta sökande är begränsad
            torde det för närvarande icke kunna bli aktuellt att inrätta mer
            än en sådan professur.
          </p>
          <p>
            Kartong. s. 9, motion 335. Efter rubriken inskjutes: (Lika lydande
            med motion nr 381 i Andra kammaren)
          </p>
          <pb facs="riksdagen-motions-pdf/data/1970/mot_1970__fk__335/mot_1970__fk__335-002.pdf"/>
          <p>
            10 Motion i Första kammaren, nr 335 år 1970
          </p>
          <p>
            Huruvida denna bör knytas till en juridisk fakultet eller till
            en socialhög- skola är en fråga av underordnad betydelse, särskilt
            som socialhögsko- lorna måhända i framtiden kommer att knytas
            fastare till universiteten. Vilket alternativ som än väljes, måste
            givetvis ett samarbete mellan fakul- teten och socialhögskolan
            framstå som önskvärt. Samarbetsnämnden för socialhögskolorna har
            föreslagit att en professur i socialrätt inrättas vid socialhögskolan
            i Lund fr. o. m. budgetåret 1971/72 (se s. 319 i bilaga 10 till
            statsverkspropositionen 1970). även för mig fram- står det som
            lämpligast att professuren förlägges till Lund, detta med hänsyn
            till den livaktiga forskning inom socialrätt och övrig förvaltnings-
            rätt som för närvarande bedrives av yngre rättsvetenskapsmän i
            Lund. För min del vill jag föreslå att professuren inrättas vid
            juridiska fakul- teten i Lund och att en viss del av den med professuren
            förenade under- visningsskyldigheten förlägges till socialhögskolan.
            På detta sätt bör ett fruktbringande samarbete mellan juridiska
            fakulteten och socialhögsko- lan kunna komma till stånd. För socialhögskolan
            måste kontakten med forskning och undervisning inom juridiska
            fakulteten vara till stor nytta. Samtidigt måste det grundliga
            inträngande i praktiskt viktiga problem som präglar verksamheten
            vid socialhögskolorna verka befruktande på forskning och undervisning
            inom juridiska fakulteten.
          </p>
          <p>
            Under åberopande av vad som ovan anförts hemställes,
          </p>
          <p>
            att riksdagen måtte besluta inrätta en professur i ämnet socialrätt
            fr. o. m. budgetåret 1971/72; samt att denna professur tillföres
            juridiska fakulteten vid Lunds universitet.
          </p>
          <p>
            Stockholm den 27 januari 1970 Per Blomquist (m)
          </p>
        </div>
      </div>
    </body>
  </text>
</TEI>
