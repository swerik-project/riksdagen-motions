<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SkU-00339">
  <teiHeader>
    <fileDesc>
      <titleStmt>
        <title>Fastighetsskattens avskaffande</title>
        <author corresp="i-UmhVhzFM3Rs65aFjMTgRvj">av Anne-Marie Pålsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fastighetsskattens avskaffande</title>
          <idno type="rdwebb">GR02Sk339</idno>
          <rs type="number">Sk339</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GR02Sk339/text</ref>
          <ref type="dokument_url_html">http://data.riksdagen.se/dokument/GR02Sk339</ref>
          <ref type="dokumentstatus_url_xml">http://data.riksdagen.se/dokumentstatus/GR02Sk339</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CqML4Ky3cQabFGrxcmHY9Z" type="signed"/>
        <correspContext corresp="i-CqML4Ky3cQabFGrxcmHY9Z">
          <note type="signatory" corresp="i-UmhVhzFM3Rs65aFjMTgRvj"/>
        </correspContext>
        <correspAction type="referral" xml:id="i-TF4wyvP1PvyY7cbjH5Dw9i">
          <date when="2003-10-15"/>
        </correspAction>
        <correspAction type="dismissal" xml:id="i-Ndmmwg62uF6jt4iq8GbYMT">
          <date when="2003-10-15"/>
        </correspAction>
        <correspAction type="submission" xml:id="i-Tz818fDrUYYLHxJ5jHEAff">
          <date when="2003-10-07"/>
        </correspAction>
        <correspAction type="assigned" xml:id="i-UvnKj82CiZWP7xzbTAg99B"/>
        <correspContext corresp="i-UvnKj82CiZWP7xzbTAg99B">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sk_0339/mot_200304_Sk_0339-0001.pdf"/>
      <div type="motHeader" xml:id="i-FKnb2m39nEV4s1KcW5sed7">
        <div type="motTitle" xml:id="i-Y9512SfM2gvSUSjsJqQnth"/>
        <div type="motSubmissionInfo" xml:id="i-GidbHhhN7cDafiSQ39faNn"/>
      </div>
      <div type="motBody" xml:id="i-Erea7Pq78krsPBFJ8nQRvK">
        <div xml:id="i-5vHXCc4eNHm719ZAsDvShS">
          <p xml:id="i-BAuKwsNrPMLaFPHoXuAQq3">
            2003/04 mnr: Sk339 pnr: m1486
          </p>
          <p xml:id="i-5TTrbfHg2iUrsL7Ci6gYUX">
            Motion till riksdagen 2003/04:Sk339
          </p>
          <p xml:id="i-NwNKHWKX2G7hY6pmjvHsrM">
            av Anne-Marie Pålsson (m)
          </p>
          <p xml:id="i-6ekXSXhiaYEZQU7voyWR2j">
            Fastighetsskattens avskaffande
          </p>
          <p xml:id="i-Ef2scLzyf8TF57vFBGqwiF">
            Förslag till riksdagsbeslut
          </p>
          <p xml:id="i-P7AHdBLZSz63wmAi4t8eHB">
            Riksdagen tillkännager för regeringen som sin mening vad i motionen
            anförs om fastighetsskattens avveckling.
          </p>
          <p xml:id="i-LcM3FydXCTzmYhfJ3Su9rp">
            Bakgrund och motivering
          </p>
          <p xml:id="i-3168PsmTVhthgaHnPbUzZM">
            Få skatter har blivit så kritiserade och väckt så starka känslor
            som fastighetsskatten. Det beror knappast på att den bidrar med
            betydande belopp till statskassan, ty så är ej fallet. Enligt
            uppgifter från Finansdepartementet bidrog den 2002 med 24 miljarder
            kronor till statskassan av detta belopp bidrog hushållen med drygt
            14 miljarder kronor. Detta kan jämföras med de totala skatteintäkterna
            som överstiger 1 000 miljarder kronor. Dess impopularitet beror
            snarare på att den strider mot rättsmedvetandet och grundläggande
            rättviseprinciper. Det finns därför flera goda skäl till att avskaffa
            fastighetsskatten. Fastighetsskattens konstruktion är för det
            första förenad med så många praktiska svårigheter att den blivit
            både godtycklig och orättvis. Svårigheterna består mera exakt
            i att beräkna det nyttjandevärde som skall tillskrivas varje fastighet.
            Då detta inte går att observera har det schablonmässigt ersatts
            med en procentsats av fastighetens värde. Men också fastighetens
            värde är svårt att uppskatta, eftersom fastigheter inte är likvida
            tillgångar, dvs. sådana som köps och säljs på en väl fungerande
            marknad till låga eller försumbara transaktionskostnader. Istället
            för ett korrekt och aktuellt marknadsvärde används värdet på en
            genomsnittlig fastighet, på en genomsnittlig tomt och med ett
            genomsnittligt läge som referens. Detta förfarande leder förstås
            till att fastigheter inom detta område som är mera attraktiva
            än genomsnittet blir ”för lågt värderade” och belastas därigenom
            med en för låg skatt. Det motsatta förhållande gäller för de fastigheter
            som är lägre värderade än genomsnittsfastigheten. Ägarna av de
            relativt sett attraktiva fastigheterna gynnas därför systematiskt
            på de övrigas bekostnad.
          </p>
          <pb facs="riksdagen-motions-pdf/data/200304/mot_200304_Sk_0339/mot_200304_Sk_0339-0002.pdf"/>
          <p xml:id="i-UiwYRh8SWycK488iffU1Ha">
            2003/04:Sk339
          </p>
          <p xml:id="i-m1gBKsA5LYm25khVgtgxL">
            Fastighetsskatten är vidare orättvis därför att den bara belastar
            ett slags tillgång. För att vinna förståelse för en avkastningsskatt
            av detta slag och av denna storlek, borde alla tillgångar såsom
            husvagnar, husbilar, lyxkryssare, antikviteter och konst för att
            nämna några, beskattas. Men det görs inte — oklart av vilket skäl.
            Den är också orättvis därför att den huvudsakligen är en skatt
            på boende i vissa speciella områden och i vissa boendeformer.
            En lärare som är hänvisad till att arbeta i en storstad får inte
            storstadstillägg på sin lön men måste betala storstadstillägg
            på sitt boende om han eller hon väljer att bo i en egen villa.
            Denna straffbeskattning drabbar inte vederbörande om han har lyckan
            att komma över en lägenhet hos allmännyttan som fortfarande tillbakavisar
            alla krav på en marknadsanpassning av hyran. Hyran, i framförallt
            Stockholms innerstad, hålls följaktligen på en jämförbar nivå
            med den som råder i vilken annan svensk stad som helst, samtidigt
            som priset på ett småhus i Stockholm är 5—10 gånger dyrare än
            ett motsvarande i en medelstor svensk stad. Fastighetsskatten
            bestraffar för det andra ett naturligt mänskligt beteende som
            går ut på att ständigt förbättra livsvillkoren för sig och sin
            avkomma. Varje förbättring av boendet innebär nämligen höjt taxeringsvärde
            och därigenom en höjd skatt. Då återstår bara två möjligheter
            — att fuska eller avstå från att vidta åtgärder som förbättrar
            boendestandarden. Fastighetsskatten bidrar för det tredje till
            att hålla nere värdet på fastighetsbeståndet, vilket försvårar
            igångsättandet av den alltjämt slumrande fastighets- och byggmarknaden.
            Då omfattningen av nybyggnationen i allt väsentligt bestäms av
            priset på befintliga bostäder i förhållande till det på nybyggda,
            kommer nybyggnation inte att löna sig så länge som priset på det
            befintliga är lägre än det på det nybyggda. Så är fallet i större
            delen av Sverige. Undantagen finns i princip bara i centrala delar
            av våra storstadsområden. Men där finns å andra sidan inte så
            många lediga tomter att bebygga! Konsekvensen av detta blir ett
            förfall av vårt fastighetsbestånd. Kapitalröta brukar det kallas
            och en sådan utveckling är svår att försvara ekonomiskt. Fastigheter
            är ju vår enskilt största och viktigaste tillgång; generationers
            slit och flit mals därför ned av oförnuftig politik. För det fjärde
            inkräktar fastighetsskatten på äganderätten. En = fastighetsskatt
            är nämligen konfiskatorisk och retroaktiv och verkar som en indragning
            av tillgångar hos de personer som råkade äga en fastighet när
            skatten infördes. Med rådande skattesatser motsvarar det kapitaliserade
            värdet av skatten ca 20 procent av fastighetens värde. Kapitaliseringseffekten
            kan också uttryckas så, att med en real värdestegring på en procent
            årligen, konfiskerar staten hela den reala värdeökningen på fastigheten.
            Fastighetsskatten påverkar dock inte framtida ägare annat än om
            skattesatsen förändras. Skatten kan inte heller — vilket brukar
            anföras som skäl från inte minst
          </p>
          <p xml:id="i-Y6fZeYSTiYmoi36FHg1sMq">
            Finansdepartementet — användas som argument för att likställa
            kostnaden för boende i hyreslägenhet med andra upplåtelseformer.
            I själva verket är det så att marknaden utjämnar dessa skillnader
            genom att priset på småhus anpassas till en sådan nivå att boendekostnaderna
            där, inklusive kapitalkostnaden, är lika stor som den är för andra
            och jämförbara upplåtelseformer. I den mån
          </p>
          <pb facs="riksdagen-motions-pdf/data/200304/mot_200304_Sk_0339/mot_200304_Sk_0339-0003.pdf"/>
          <p xml:id="i-B3mKE6X5CbArdkfA7EH3Zc">
            olikheter föreligger är de mera ett resultat av en hopplöst föråldrad
            hyressättning hos allmännyttan än av fastighetsskattens vara eller
            icke vara. Fastighetsskatten har också en, i fördelningshänseende,
            ”felaktig” profil i det att den belastar barnfamiljer mera än
            andra familjer. Förklaringen är enkel. Barnfamiljer bor oftare
            än andra familjetyper i småhus som är belastade med en relativt
            sett högre fastighetsskatt än andra boendeformer. Fastighetsskatten
            tas också ut oavsett individens ekonomiska situation i övrigt.
            Pensionären med låga inkomster tvingas betala lika stor skatt
            som den högavlönade — förutsatt att de bor i identiska villor
            eller lägenheter. Fastighetsskatten hamnar därmed i konflikt med
            vår förmågeprincip. Fastighetsskatten strider slutligen också
            mot en, åtminstone tidigare, självklar princip i svensk beskattning,
            likviditetsprincipen, innebärande att en intäkt inte skall beskattas
            förrän den realiserats. Fastighetsskattens tillskyndare skulle
            här argumentera att detta inte är något större problem. Hyggligt
            effektiva kapitalmarknader gör att fastighetsägaren kan låna —
            med fastigheten som säkerhet — till skatten. Men även detta är
            ur ägarperspektiv en egendomlig — för att inte säga smått absurd
            — inställning. Detta ser vi genom att betrakta en villaägare som
            saknar inkomster. Låt oss anta att hans fastighet har ett marknadsvärde
            på 1 500 000 kronor, varför taxeringsvärdet är 1 125 000 kronor.
            Fastighetsskatten blir då ca 12 000 kronor om året. Eftersom inkomster
            saknas måste fastighetsägaren låna pengar för att betala skatten.
            Låt oss anta att staten i all sin generositet erbjuder fastighetsägaren
            kredit och lånar ut medel till skatten mot låt säga 5 procent.
            Om villan införskaffades då ägaren var 45 år och om han lever
            tills han är 85 år, kommer skulden till staten vid dödstidpunkten
            att överstiga 1,5 miljoner kronor, dvs. tillgångens värde. Och
            då har jag inte räknat in förmögenhetsskatten som tillkommer om
            fastigheten är obelånad. Staten tog hela hans kapital och mer
            därtill. Det finns egentligen bara ett argument för fastighetsskatten.
            Denna skattebas är inte flyttbar! Därför kan man tryggt fortsätta
            att beskatta den utan att riskera att skattekällan sinar. Argumentet
            är cyniskt och tillsammans med det starka orättvisa inslaget hos
            fastighetsskatten blir det svårt att skapa en förståelse från
            allmänheten för den vilket underminerar viljan att betala skatten,
            med ytterligare skatteflykt som följd. Moderaternas bestämda uppfattning
            är att skattetrycket generellt bör sänkas. Vi har förståelse för
            att det kan ta tid innan det svenska skattetrycket nått ner till
            de nivåer som vi anser rimliga. Den takt med vilken skatterna
            kan sänkas beror delvis på den allmänna ekonomiska utvecklingen,
            men i ett land med världens högsta skattetryck är det särskilt
            viktigt att legitimiteten inte urholkas ytterligare. Därför måste
            de skatter som särskilt upprör människorna tas bort först. Mot
            bakgrund av vad som ovan sagts bör fastighetsskatten avskaffas
            snarast. Den takt detta kan ske i bestäms av det allmänna statsfinansiella
          </p>
          <p xml:id="i-SpXMGCJ5ZNBN8HyKvR8W6q">
            läget, men denna skatts avskaffande måste ges högsta prioritet.
            Avvecklingen kan lämpligen ske i en jämn takt och lika för alla.
            Är perspektivet fem år kan skatten således sänkas med 20 procent
            per år.
          </p>
          <p xml:id="i-96uQk4HS6AgbBSHeo1rYEr">
            2003/04:Sk339
          </p>
          <pb facs="riksdagen-motions-pdf/data/200304/mot_200304_Sk_0339/mot_200304_Sk_0339-0004.pdf"/>
          <p xml:id="i-Kqsyw4DsBkZM3Y79EQF1Sx">
            2003/04:Sk339
          </p>
          <p xml:id="i-8hrLzpwcjxYYE6Gsm9wfy5" type="date">
            Stockholm den 5 oktober 2003
          </p>
          <p xml:id="i-XmvUm1bTTZR8HNiczUGFBn">
            Anne-Marie Pålsson (m)
          </p>
        </div>
      </div>
    </body>
  </text>
</TEI>
