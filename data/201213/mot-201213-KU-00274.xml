<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00274">
  <teiHeader>
    <fileDesc>
      <titleStmt>
        <title>Använd titlar och ordnar för att motivera</title>
        <author corresp="i-2GE534P2Foy3WpqKPVNeW8">av Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Använd titlar och ordnar för att motivera</title>
          <idno type="rdwebb">H002K274</idno>
          <rs type="number">K274</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K274/text</ref>
          <ref type="dokument_url_html">http://data.riksdagen.se/dokument/H002K274</ref>
          <ref type="dokumentstatus_url_xml">http://data.riksdagen.se/dokumentstatus/H002K274</ref>
          <ref type="doc">http://data.riksdagen.se/fil/7CAD4D56-390D-4084-9FCB-4DDD65F2E52F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TU9RaH4to19LkP23emmwod" type="signed"/>
        <correspContext corresp="i-TU9RaH4to19LkP23emmwod">
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-6WPZwH8ZNvRSs9bJWntKtw" type="numbering">
          <date when="2012-10-05"/>
        </correspAction>
        <correspAction xml:id="i-RJBCYnKu4uyAhFUqQA39eV" type="submission">
          <date when="2012-10-04"/>
        </correspAction>
        <correspAction xml:id="i-3U5iQA39TMZPpup55G5ejU" type="transfer">
          <date when="2012-10-03"/>
        </correspAction>
        <correspAction xml:id="i-VbM8P2gkNwQg38NqXz1Cz7" type="assigned"/>
        <correspContext corresp="i-VbM8P2gkNwQg38NqXz1Cz7">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EmbPud5ejAE3ranWxaLGzW" type="motHeader"/>
      <div xml:id="i-9RuGjdHtNTde6ZLukMMHha" type="motBody">
        <div xml:id="i-YTBhaL4nUnjr4QhT9JTHiL" type="motProposal" subtype="förslag">
          <head xml:id="i-BtWcA21Hi3ha5KPxiefvSv">
            Förslag till riksdagsbeslut
          </head>
          <p xml:id="i-NrMLkFgQ6NpQvHDsNGLdF">
            Riksdagen tillkännager för regeringen som sin mening vad som
            anförs i motionen om att förnya ordens- och titelväsendet i Sverige
            i syfte att motivera.
          </p>
        </div>
        <div xml:id="i-LpCHyBaLDcBERdxFabT8xW" type="motContent">
          <head xml:id="i-BibmxsmsGrwfcN2ZMkvrWn" type="h1">
            Motivering
          </head>
          <p xml:id="i-VDSYBV64qVt6GfpycXWxQ5">
            Sverige har en gammal fin tradition av att dela ut förtjänsttecken
            till medborgare som har gjort sig förtjänta av en speciell utmärkelse.
            Tidigare har även utdelandet av titlar under historisk tid tjänat
            liknande syften genom att bemärkta och förtjänta personligheter
            till exempel har adlats.
          </p>
          <p xml:id="i-HaPjZpLUEHaYqAqpJp1rZw">
            I dag sker utdelandet av förtjänsttecken av konungen efter förslag
            från en kommitté. Utdelningen av titlar förekommer inte i Sverige
            vad jag känner till, men väl i till exempel Storbritannien där
            drottningen delar ut adelstitlar som gäller under en persons livstid
            till personer som tjänat det brittiska samhället väl. Dessa titlar
            går enligt uppgift ej i arv.
          </p>
          <p xml:id="i-6EsJ2dr7SG6cwtvZ66ZguJ">
            I historisk tid var utdelandet av titlar och förtjänsttecken
            ett medel för samhället och konungen att belöna personer som hade
            gjort riket stora tjänster. Det var ett belöningssystem som då
            hade fördelen att det var betydligt billigare för samhället än
            att höja lönerna för dessa personer.
          </p>
          <p xml:id="i-K8Khu7XQRT5bgQFW7a9Cc2">
            Människor motiveras än idag av status och relativ position. Vi
            vill bli rika inte enbart för att kunna konsumera mer, utan även
            för den status det för med sig. Det finns också en del nationalekonomisk
            forskning som visar att tävlingsmoment och symboliska priser kan
            motivera människor att prestera bättre.
          </p>
          <p xml:id="i-W4E6uNB9QVtHocPGPV2U3B">
            I den akademiska världen är det titlar och utmärkelser snarare
            än höga löner som används för att motivera och belöna framstående
            forskare. Att döma av den akademiska världens belöningssystem
            är monetära incitament och icke-monetära belöningar substitut.
            Större användande av icke-monetära belöningar skulle därför i
            princip kunna innebära en jämnare inkomstfördelning. Dessutom
            har titlar, positioner och priser den fördelen att de kan ges
            för sådant som kanske inte är lönsamt för den enskilde, men samhälleligt
            lönsamt. Till exempel kanske det skulle kunna sporra vårt lands
            bättre bemedlade till att skänka mer till välgörande ändamål.
          </p>
          <p xml:id="i-Hiw26bBq7saXkAfc2a79ro">
            Priser av olika slag används inom en mängd olika branscher och
            förstås mycket inom sportvärlden, men när det gäller bredare samhällsinsatser
            används priser och titlar ganska sparsamt i dagens Sverige. Den
            främsta utmärkelsen idag är kanske att få en medalj av kungen
            . Medaljer har dock den nackdelen att de bara kan visas upp i
            högtidliga sammanhang. En titel bär man däremot alltid med sig
            och kan skänka status till innehavaren i betydligt fler sammanhang.
          </p>
          <p xml:id="i-HXVozjt2bEUc1DCP6rSDpw">
            Man bör överväga att återigen börja belöna framstående samhällsinsatser
            med adelstitlar. Eventuellt bör man dock använda helt nya titlar
            som inte anknyter till forna tiders adelsväsen, men titlarna ska
            hursomhelst inte vara knutna till några särskilda privilegier.
            Lämpligen bör adlandet inte överlåtas åt kungen, utan ställas
            under demokratisk kontroll. Adelstitlar bör inte heller vara ärftliga,
            utan ska bara få bäras av innehavaren under sin livstid. Detta
            skulle i så fall likna det brittiska systemet där adelstitlar
            fortfarande ges till framstående medborgare, men som vanligtvis
            inte är ärftliga.
          </p>
          <p xml:id="i-15HC2WXQEnnjdfHDrcpPnp">
            Möjligtvis bör man dock ändå överväga att belöna utomordentliga
            prestationer med en titel som går i arv. Det är förstås ett brott
            mot meritokratiska principer att man skulle kunna ärva en titel,
            men om incitamentseffekten är tillräckligt stor för den första
            mottagaren av titeln så kanske det kan vara värt rättvisepriset.
            Gissningsvis är en prestigefull titel som man vet kommer ärvas
            av sina efterlevande något som kommer att vara ytterst motiverande
            för en del personer. Till exempel kan det nog utgöra en stark
            drivkraft även för den som redan har många miljarder på bankkontot.
          </p>
          <p xml:id="i-A8Ro26d5RNfTKbsNHJ6kn7">
            I dag har vi en situation där löner och bonusar på chefsnivå
            rusar i höjden på ett oroväckande sätt. Löner och bonusar når
            höjder som av många människor upplevs som orimliga, samtidigt
            som man inte kan finna serösa förslag till alternativ, då löner
            och bonusar sätts av marknaden, av styrelser och i mångt och mycket
            av konkurrensen på marknaden samt vederbörande persons kompetens
            respektive av marknadens efterfrågan av just denna kompetens.
          </p>
          <p xml:id="i-K8qbuZ5AnP33xHNSKLAYLX">
            I en situation, med denna konkurrens där ersättningarna snarare
            tjänar som måttstock än som en summa som motsvarar ett konsumtionsbehov,
            vore en intressant lösning att söka andra alternativ till löner
            för att belöna ledande personligheter i samhället. Och här kommer
            frågan om ett förnyat ordens- och titelsystem upp.
          </p>
          <p xml:id="i-ATrnRURER56WGPRr37apWr">
            I historisk tid användes till exempel adelstitlar som ett sätt
            att belöna utomordentliga insatser i samhället. Personen erhöll
            en titel och fick tillåtelse att hänga upp en vapensköld i Riddarhuset.
            Detta var mycket mer värt än en än så stor löneökning. Eller så
            fick personen en medalj; ett förtjänsttecken av hög dignitet som
            ett erkännande. I mångt och mycket var detta sätt att belöna billigare
            för samhället, men också mer korrekt, eftersom personen i fråga
            erhöll ett bevis för samhällets tacksamhet över det gjorda arbetet
            som inte var lika förgängligt som pengar och som syntes betydligt
            mera i samhällslivet än ett enkelt lönebesked, vars effekt enbart
            syns på bankkontot.
          </p>
          <p xml:id="i-MXiQXhMf71jZWrV9BUGR8q">
            Riksdagen har tidigare avslagit en liknande motion från min sida,
            men i samband med den debatt om överdrivna bonussystem som har
            varit mycket stark under det gångna året ter sig frågan som ytterst
            aktuell. Att återuppliva ett förnyat ordens- och titelväsen kan
            vara ett sådant alternativ.
          </p>
          <p xml:id="i-9dE6Q26CZKSogv8xt64vWn">
            Därför föreslår jag att riksdagen tillkännager för regeringen
            som sin mening att tillsätta en utredning i syfte att förnya ordens-
            och titelväsendet i enlighet med vad som anförs i motionen.
          </p>
        </div>
        <div xml:id="i-Ax5Us5SjkCmBbrgCyHDHMZ" type="signatureBlock">
          <list xml:id="i-15B9jsPoNsowYE96yvEyEL">
            <item xml:id="i-2T5EQ32wyWrrexm7J7CvEn" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
