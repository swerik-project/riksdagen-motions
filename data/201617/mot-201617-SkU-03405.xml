<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SkU-03405">
  <teiHeader>
    <fileDesc>
      <titleStmt>
        <title>Effekter av regeringens skattepolitik</title>
        <author corresp="i-Vo3YjbvPDcwbepLXUMMiDZ">av Per Åsling m.fl. (C, M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3405 av Per Åsling m.fl. (C, M, L, KD)</title>
          <idno type="rdwebb">H4023405</idno>
          <rs type="number">3405</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H4023405/text</ref>
          <ref type="dokument_url_html">http://data.riksdagen.se/dokument/H4023405</ref>
          <ref type="dokumentstatus_url_xml">http://data.riksdagen.se/dokumentstatus/H4023405</ref>
          <ref type="docx">http://data.riksdagen.se/fil/C55AA7E6-623F-4C3E-BF8A-A67CC5BA8DEB</ref>
          <ref type="pdf">http://data.riksdagen.se/fil/D651A1E9-FB1F-4AC4-8DB4-D544E2E73996</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RiB7GMzpHCDmYjkaVWwE1M" type="signed"/>
        <correspContext corresp="i-RiB7GMzpHCDmYjkaVWwE1M">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction xml:id="i-3DuMn9aStxoaFPK1LrknpH" type="submitted">
          <date when="2016-10-05"/>
          <time when="16:29:44"/>
        </correspAction>
        <correspAction xml:id="i-92RK3i99i2ed1bxns7ygXJ" type="reviewed">
          <date when="2016-10-06"/>
          <time when="13:48:40"/>
        </correspAction>
        <correspAction xml:id="i-QtrmbRtbZnzWjyZUaFKT77" type="referred">
          <date when="2016-10-14"/>
        </correspAction>
        <correspAction xml:id="i-LxGkR9vFCi36eDuSTPCvJt" type="assigned">
          <date when="2017-04-25"/>
          <time when="15:36:19"/>
        </correspAction>
        <correspContext corresp="i-LxGkR9vFCi36eDuSTPCvJt">
          <ref type="assignedTo">Skatteutskottet</ref>
        </correspContext>
        <correspAction xml:id="i-YDh59hUnpuoGDoWvhTNmxt" type="behandlas_i"/>
        <correspContext corresp="i-YDh59hUnpuoGDoWvhTNmxt">
          <ref type="uppgift">2016/17:SkU22</ref>
          <ref type="ref_dok_id">H401SkU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU22</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3405 av Per Åsling m.fl. (C, M,
          L, KD) Effekter av regeringens skattepolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-C9wvR23LGdTsLC2gz1aH2Y">
            Förslag till riksdagsbeslut
          </head>
          <list style="ol">
            <item xml:id="i-EkzXaeHvNxxkZ29A35XEn7">
              Riksdagen ställer sig bakom det som anförs i motionen om att
              uppdra till regeringen att utvärdera effekterna av återinförandet
              av särskild löneskatt och tillkännager detta för regeringen.
            </item>
            <item xml:id="i-WxQn2dv4BMcASHf3qLpB23">
              Riksdagen ställer sig bakom det som anförs i motionen om att
              uppdra till regeringen att utvärdera effekterna av höjda marginalskatter
              och tillkännager detta för regeringen.
            </item>
            <item xml:id="i-VqRx3Lj1rw4b83aAJev4re">
              Riksdagen ställer sig bakom det som anförs i motionen om att
              uppdra till regeringen att utvärdera effekterna av ROT- och RUT-avdragens
              förändring och tillkännager detta för regeringen.
            </item>
            <item xml:id="i-hoKzcdZg4M1GgnVF2XDLr">
              Riksdagen ställer sig bakom det som anförs i motionen om att
              effekterna av avskaffandet av skattereduktion för gåvor bör utvärderas
              och tillkännager detta för regeringen.
            </item>
            <item xml:id="i-Gbdn5n9GGgK7XvxAqwxHQj">
              Riksdagen ställer sig bakom det som anförs i motionen om att
              analysera och redovisa enskilda skatteutgifters samhällsekonomiska
              effektivitet och påverkan på sysselsättningen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-WJZuLptbqTgsqU7qPEX6iY" type="h1">
            Motivering
          </head>
          <p xml:id="i-SMLSbaGT94aQZg5vyP2Ct5">
            Alliansregeringens ekonomiska politik var framgångsrik och ledde
            till att 300 000 fler fick ett jobb att gå till och att skatteintäkterna
            ökade med mer än 150 miljarder kronor. Alliansregeringens ekonomiska
            politik förde Sverige genom finanskrisen bättre än de flesta andra
            länder. Skattepolitiken är central i den ekonomiska politiken
            och förändrar människors liv på ett direkt och märkbart sätt.
            Skattepolitiken kräver därför framförhållning och utförliga konsekvensanalyser
            innan ändringar genomförs. Detta är viktigt att ha i åtanke innan
            större förändringar som påverkar människors hushållsekonomi görs.
          </p>
          <p xml:id="i-YGDVrzqaj7Pi81cg6Li9uY">
            Regeringen väljer nu att helt ändra inriktning på skattepolitiken,
            trots de framgångar som den skattepolitik alliansregeringen drev
            har haft. Det är anmärkningsvärt. I den helomvändning av skattepolitiken
            som regeringen nu genomför finns dessutom alltför tunn och bräcklig
            konsekvensanalys att luta sig emot. Enligt Konjunkturinstitutet
            riskerar regeringens åtgärder förstärka problemen på svensk arbetsmarknad:
            kombinationen av höjd skatt på arbete och ändrad inriktning på
            arbetsmarknadspolitiken och bidragssystemen bedöms försvaga återhämtningen
            på arbetsmarknaden.
          </p>
          <p xml:id="i-AZwpu6DXode8NPfXGajyg4">
            Vidare bedöms de skatteförslag som regeringen gått fram med leda
            till lägre inkomstförstärkningar än vad som förväntas. Konjunkturinstitutet
            skriver bland annat att Finansdepartementet ”överskattar förstärkningen
            av de offentliga finanserna på grund av avtrappat jobbskatteavdrag
            och begränsad uppräkning av skiktgränsen för statlig inkomstskatt.
            Detta eftersom regelförändringarna kan ge upphov till lägre beskattningsbara
            arbetsinkomster än vid oförändrade regler.” Detta medför att de
            utgiftsökningar som regeringen avser finansiera via skatteförslagen
            underfinansieras över tid. Detta riskerar att ytterligare försvaga
            statens finanser.
          </p>
          <p xml:id="i-Nqs3CxBzxaKBv4ZeZBj8FE">
            Situationen är allvarlig och riskerar påverka tillväxt, sysselsättning
            och offentliga finanser negativt i större utsträckning än vad
            regeringen väntar sig. Alliansen vill därför att regeringen noga
            utvärderar effekterna av sin skattepolitik.
          </p>
          <head xml:id="i-Q7mRyYfBi99G8GX68TFVLs" type="h2">
            Särskild löneskatt
          </head>
          <p xml:id="i-XFWqrs7hKox4gaqrp2WFpg">
            Alliansregeringen avskaffade den särskilda löneskatten för personer
            över 65 år samt införde ett förhöjt jobbskatteavdrag för samma
            grupp. Förändringarna ledde till att det blev billigare att behålla
            och nyanställa äldre personer och mer lönsamt för den äldre själv
            att arbeta något eller några år ytterligare, samtidigt som sysselsättningsgraden
            ökade.
          </p>
          <p xml:id="i-3T4Sv2js5wbAmmdz7aD1MD">
            Regeringen återinförde år 2016 den särskilda löneskatten för
            dem över 65 år. Löneskatten minskar företagens incitament att
            anställa äldre, samt minskar äldres drivkrafter att arbeta eftersom
            löneskatten delvis kommer övervältras på lönen och innebära utebliven
            löneökning alternativt lönesänkning. Löneskatten riskerar att
            tidigarelägga många människors utträde från arbetsmarknaden, trots
            det stora samhällsekonomiska behov som finns av att förlänga yrkeslivet.
          </p>
          <p xml:id="i-HUWE3UmSDBDA8MDF7aHVSj">
            Riksdagen bör därför ge regeringen tillkänna att utvärdera effekterna
            av återinförandet av särskild löneskatt för äldre.
          </p>
          <head xml:id="i-UFQz8ZZ9qu2uhnYk9dBe3u" type="h2">
            Marginalskatter
          </head>
          <p xml:id="i-851t1WgcqUZd5A87wdxYRu">
            Regeringen har höjt inkomstskatten för över en miljon löntagare.
            Jobbskatteavdraget har trappats av och breda löntagargrupper har
            fått höjd statlig inkomstskatt genom att skiktgränsen för statlig
            inkomstskatt räknas upp långsammare än tidigare. Sedan årsskiftet
            har Sverige därför nu världens högsta marginalskatter.
          </p>
          <p xml:id="i-QRbpmvhhZ8dLpEQYztfEyS">
            Marginalskatterna har en negativ påverkan på bland annat utbildning,
            entreprenörskap och antalet arbetade timmar. I konkurrens om kvalificerad
            arbetskraft med andra länder riskerar höga marginalskatter att
            försvåra för framväxten av fler jobb och företag i Sverige. Med
            ökade marginalskatter lönar det sig sämre för den enskilda att
            investera i högre utbildning och att starta företag i Sverige.
          </p>
          <p xml:id="i-Pckhz9dyMtEWRupDtsjqc8">
            Regeringen räknar med att världens högsta marginalskatt ska ge
            ett tillskott i statskassan. Risken är dock att det snarare får
            motsatt effekt. När incitamenten till att arbeta försvagas tenderar
            människor att jobba mindre. När det lönar sig sämre att anstränga
            sig för att skaffa en högre utbildning tenderar färre människor
            att tycka att det är mödan värt. Detta framhåller också Finanspolitiska
            rådet i sin rapport för 2016. Enligt rådets beräkningar leder
            de höjda skatterna inte till någon förstärkning av de offentliga
            finanserna överhuvudtaget. På sikt riskerar regeringens beräkningar
            av inkomstförstärkningar därför att leda till hål i statens budget.
            Vi vill därför att regeringen utvärderar effekterna av höjda marginalskatter.
          </p>
          <head xml:id="i-Akdy1zv77peH4ovtSxsY6T" type="h2">
            ROT- och RUT-avdragen
          </head>
          <p xml:id="i-KSbUVyA4KGPGr3QpRqpQpA">
            RUT- och ROT-avdragen har varit träffsäkra reformer för att skapa
            fler vägar in på arbetsmarknaden och till att skapa nya jobb.
            De har också bidragit till att öka förtroendet för skattesystemet
            genom att göra svarta jobb vita. RUT-reformen, som infördes av
            Alliansen, har därutöver gett fler möjlighet att få hjälp i hemmet
            och underlättat människors livspussel.
          </p>
          <p xml:id="i-DgKUPeMTrqSGd45X3K6wKZ">
            Det finns fortsatt stora behov av att underlätta framväxten av
            jobb i tjänstesektorn utan krav på högre utbildning. Denna typ
            av tjänster är en viktig väg in till det första jobbet. Flera
            instanser är kritiska till förändringarna av skattereduktionen
            för RUT- och ROT-tjänster. Exempelvis Arbetsförmedlingen anser
            att regeringen underskattar de negativa sysselsättningseffekter
            som förändringen av ROT-avdraget leder till och att förändringarna
            i RUT-avdraget bör vägas mot att personer som står långt från
            arbetsmarknaden riskerar att hamna i långtidsarbetslöshet. Vi
            vill att regeringen noga utvärderar effekterna av de förändringar
            som genomförts avseende såväl RUT- som ROT-avdraget och hur de
            påverkar sysselsättningen.
          </p>
          <head xml:id="i-BTLfGSAnnTfwxVGLkvnJek" type="h2">
            Skattereduktion för gåvor
          </head>
          <p xml:id="i-Q82PsKgpZabw6mjTmRMQ3t">
            1 januari 2012 införde den dåvarande alliansregeringen en avdragsrätt
            för gåvor till välgörande ändamål. Syftet var att stimulera den
            ideella sektorn och öka dess möjligheter att långsiktigt och stadigvarande
            samla in medel till de som behöver det allra mest. Möjligheten
            att donera pengar och då få göra ett skatteavdrag användes årligen
            av närmare 800 000 personer.
          </p>
          <p xml:id="i-WsXNaAUu7aZS6APyaAdiR4">
            Civilsamhället är en grundpelare i demokratin och står för en
            mycket viktig samhällsfunktion. Systemet med avdragsrätt för gåvor
            till vissa ideella organisationer innebar att den som gav pengar
            till exempelvis hjälpverksamhet eller forskning helt enkelt kunde
            göra ett skatteavdrag för detta. Bakgrunden till avdragsrätten
            var att pengar som används för att stödja det civila samhället
            inte ska beskattas lika hårt som övrigt kapital. Redan första
            året då skattereduktionen för gåvor till den ideella sektorn infördes
            skedde en markant ökning av den genomsnittliga gåvan. Vi beklagar
            att regeringen har rivit upp reduktionen, eftersom den riskerar
            att försvaga det civila samhället. Vi vill därför att regeringen
            utvärderar effekterna av att skattereduktionen avskaffats.
          </p>
          <head xml:id="i-3xFQD57hG9cgSUVzY3D414" type="h2">
            Skatteutgifter
          </head>
          <p xml:id="i-WF6yjGrQTHY6rYbfJhGadS">
            En lång rad remissinstanser är kritiska till vilka effekter regeringens
            skattehöjningar får för jobben och anser att regeringen underskattar
            de negativa sysselsättningseffekter som exempelvis förändringen
            av RUT-avdraget leder till. Regeringens skatteförslag riskerar
            att leda till mindre inkomstförstärkningar än vad som beräknats,
            eftersom beteendeförändringar till följd av ändrade skatter leder
            till minskade skatteinkomster.
          </p>
          <p xml:id="i-CLmoot5gfFzGfUMtwwDDTq">
            Transparens och öppenhet ska vara ledord inom politiken. Det
            är av central betydelse att allmänheten får relevant information
            på ett tillgängligt sätt. Sedan den nya regeringen kom till makten
            år 2014 har steg tagits bort från öppenhet. Alliansregeringen
            redovisade den förda politikens effekter på en rad områden, bland
            annat jämställdhet och sysselsättning.
          </p>
          <p xml:id="i-AwDsWf3ePHPmgk2WTf84Qa">
            Nuvarande regering har valt att inte fullt ut redovisa den samhällsekonomiska
            effektiviteten och effekten på sysselsättning av den skattepolitik
            som regeringen för. Regeringens analyser är bristfälliga då man
            väljer att inte inkludera vilka konsekvenser skatteförändringarna
            får. Ett exempel är avsaknaden av analys avseende vilka effekter
            försämringarna av RUT-avdraget får på lite längre sikt vad gäller
            skatteintäkter, risk för väsentligt ökat svartarbete, människors
            attityder och kommande beteendeförändringar samt de seriösa företagens
            villkor. Inte heller tar regeringen med i sina analyser Skatteverkets
            sannolikt ökade resursbehov för kontroller, produktivitetsutvecklingen
            i samhället samt sist men inte minst hela skattesystemets legitimitet
            i stort. Därmed är underlaget för prioriteringar bristfälligt.
            Riksdagen bör därför ge regeringen tillkänna att den i kommande
            skrivelser fullt ut bör analysera enskilda skatteutgifters samhällsekonomiska
            effektivitet och sysselsättningseffekt.
          </p>
        </div>
        <div type="motSignatures">
          <list>
            <item xml:id="i-5dnp5cAURHMQdmqHoa28Ad">
              Per Åsling (C)
            </item>
            <item xml:id="i-2X5UQPhcjv1w7tHGn6n1rr">
              Maria Malmer Stenergard (M)
            </item>
            <item xml:id="i-YH1bJWfYdvnWGj1MHsprUt">
              Mathias Sundin (L)
            </item>
            <item xml:id="i-6142o3SNjCg2B6nSbT4LgG">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
