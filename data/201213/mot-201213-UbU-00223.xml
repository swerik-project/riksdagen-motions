<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UbU-00223">
  <teiHeader>
    <fileDesc>
      <titleStmt>
        <title>Hemundervisning</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemundervisning</title>
          <idno type="rdwebb">H002Ub223</idno>
          <rs type="number">Ub223</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H002Ub223/text</ref>
          <ref type="dokument_url_html">http://data.riksdagen.se/dokument/H002Ub223</ref>
          <ref type="dokumentstatus_url_xml">http://data.riksdagen.se/dokumentstatus/H002Ub223</ref>
          <ref type="doc">http://data.riksdagen.se/fil/A5789E82-A434-4FB6-9D68-57629CA9221A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NMLD4Ub5bQYoNZbHUBeLhF" type="signed"/>
        <correspContext corresp="i-NMLD4Ub5bQYoNZbHUBeLhF">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-J6KMMvg5uCL5ZfACLTMwSz">
          <date when="2012-10-03"/>
        </correspAction>
        <correspAction type="submission" xml:id="i-UCzqW9CYzdwsU1aLiMroab">
          <date when="2012-10-02"/>
        </correspAction>
        <correspAction type="transfer" xml:id="i-2noTchf2jX5xeKDKxrs8cv">
          <date when="2012-10-02"/>
        </correspAction>
        <correspAction type="assigned" xml:id="i-RCpy43XnEhpasheSPSzuXQ"/>
        <correspContext corresp="i-RCpy43XnEhpasheSPSzuXQ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-BoSuKUdHCqTVXYS13LGtve">
            Förslag till riksdagsbeslut
          </head>
          <p xml:id="i-Q2bydkeVQFhL5T8yY3FW8y">
            Riksdagen tillkännager för regeringen som sin mening vad som
            anförs i motionen om att verka för ett förtydligande av skollagen
            som tillåter hemundervisning i enlighet med FN:s deklaration om
            de mänskliga rättigheterna och Europakonventionen.
          </p>
        </div>
        <div type="motContent">
          <head type="h1" xml:id="i-MYViWETGpLb4MHfveweQUW">
            Motivering
          </head>
          <p xml:id="i-42qQLYqB1QRcGBb1w1YNby">
            I den nya skollagen begränsas kommunernas möjlighet att ge tillstånd
            för hemundervisning. Förhållandet har redan tidigare präglats
            av att kommunerna tillämpat möjligheten restriktivt då extremt
            få har beviljats ett sådant tillstånd. Sverige har idag den lägsta
            andelen hemundervisade barn av alla länder där hemundervisning
            är tillåten. I skollagen från 2010 får inte hemundervisning bedrivas
            utifrån religiösa eller filosofiska skäl. Istället krävs synnerliga
            skäl för att hemundervisning ska beviljas. Detta visar på en skärpning
            som inte är förenlig med föräldrarnas rätt att uppfostra sina
            barn enligt Europakonventionen om de mänskliga rättigheterna.
          </p>
          <p xml:id="i-NdM4ow7jHdLkUK6w6Sj85e">
            Samhället behöver på alla tänkbara sätt uppmuntra föräldrar som
            vill ta ett större ansvar för sina barn. Det är nödvändigt att
            ta vara på kraften i föräldrars engagemang för sina barn. Detta
            är en stabiliserande kraft i samhället och det har vi inte råd
            att undvara. Motivationen är en oerhört positiv kraft, som det
            är viktigt att ta vara på.
          </p>
          <p xml:id="i-5J9c8Q1BDGRZkDKxtwqKjj">
            När samhället drar barn från sina föräldrar inverkar detta negativt
            på relationen med föräldrarna, vilket för vissa barn kan leda
            till sämre vuxenkontakt. Många barn behöver idag mer tid med sina
            föräldrar och en starkare barnföräldra-relation för att bli trygga
            i en allt mer otrygg värld.
          </p>
          <p xml:id="i-N7eRzyAoSwB7ia9nADMBFk">
            Ett stort antal föräldrar i Sverige idag upplever i hemundervisningssammanhang
            och i andra sammanhang att skolpersonal, myndigheter och rättsinstanser
            kör över föräldrarnas ambitioner angående sina barn.
          </p>
          <p xml:id="i-CRpCURjGALcGiGZYGGNCjc">
            Barns utbildning handlar inte bara om saklig och objektiv undervisning,
            utan även om fostran och social förmåga. Dagens ungdomar är i
            mångt och mycket utlämnade åt sig själva och varandra. Relationen
            mellan barn och föräldrar behöver stärkas, och det i sin tur kommer
            att stärka relationen med andra vuxna som exempelvis lärare. Barn
            behöver en stark förankring i relationen till sina föräldrar för
            att kunna tillgodogöra sig kunskap. Att i detta läge ta bort en
            möjlighet för föräldrar att ta ett extra ansvar genom hemundervisning
            är fel väg att gå. Att gå in och stoppa en livsstil för en viss
            grupp människor, utan att det finns någon anledning, stryper kreativa
            krafter i samhället och sätter hinder för samhället att utveckla
            mångfald. Hemundervisning är tillåtet i större delen av den demokratiska
            världen. I USA kan föräldrarna undervisa sina barn hela vägen
            in på elituniverisiteten. Där ser man pedagogik, ämnesval och
            inriktning som självklara delar av ett pluralistiskt samhälle.
            I januari 2010 fick den första tyska familj som förbjudits hemundervisa
            sina barn av detta skäl asyl i USA. I Sverige har åtta svenska
            familjer emigrerat till Åland för att kunna fortsätta hemundervisa.
            Minst två familjer har emigrerat av samma skäl till Danmark, och
            minst en familj vardera till Kanada och Frankrike. Enligt ordföranden
            för Riksorganisationen för hemundervisning i Sverige (Rohus) inkommer
            regelbundet mejl från föräldrar som vill veta hur man kan hemundervisa
            i Sverige.
          </p>
          <p xml:id="i-8Jh3PN1GAguQSBe5Dig2bs">
            I USA rekryteras medvetet studenter till elituniversiteten bland
            dem som hemundervisas medan i Sverige döms föräldrar till dagsböter
            om de hemundervisar sina barn.
          </p>
          <p xml:id="i-UazGTCGM5D33YR1AauFUv">
            En studie av Lawrence Rudner vid Univeristy of Maryland 1998
            omfattade 20 760 hemundervisade barn som visade på konsekvent
            högre resultat bland hemskolade än genomsnittet vid offentliga
            och privata skolor. Studien visade också att lågutbildade föräldrar
            lyckades bättre med att hemutbilda sina barn än vad skolan lyckades
            med barn från samma bakgrund. Eleverna som hemundervisats tycks
            också vara betydligt mer involverade i föreningsliv och socialt
            arbete samt vara nöjdare med livet (Neo nr 4 2011).
          </p>
          <p xml:id="i-VzLSFaoW8cSgpDn79KRHZW">
            I våra grannländer Finland, Åland och Danmark ställs krav på
            att eleven ska få kunskaper och färdigheter, snarare än på att
            de ska gå i skolan, alltså en utbildningsplikt snarare än den
            skolplikt som finns i Sverige.
          </p>
          <p xml:id="i-DoEmXrN4RfGN41sMuYukPT">
            I protokollet till Europakonventionen om skydd för de mänskliga
            rättigheterna och de grundläggande friheterna står följande i
            artikel 2 om rätt till hemundervisning:
          </p>
          <p xml:id="i-ADZfzyGXvyoB1MJ5MhZxga">
            Ingen får förvägras rätten till undervisning. Vid utövandet av
            den verksamhet som staten kan ta på sig i fråga om utbildning
            och undervisning skall staten respektera föräldrarnas rätt att
            tillförsäkra sina barn sådan utbildning och undervisning som står
            i överensstämmelse med föräldrarnas religiösa och filosofiska
            övertygelse.
          </p>
          <p xml:id="i-MXB8yndCb47dSGU9n2qcdJ">
            Det är viktigt att framhäva föräldrarnas rätt men samtidigt betona
            att svensk skollag ska gälla så att alla hemundervisade barn ska
            följa skolplanen, genomföra nationella prov samt vara under tillsyn
            och kontakt med den lokala skolmyndigheten.
          </p>
        </div>
        <div type="motSignatures">
          <list>
            <item xml:id="i-WQsPwJ9PrSmiHw1Vtouiwu">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
