<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0374/mot_200203_MJ_0374-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ374 pnr: s11181
          </p>
          <p>
            Motion till riksdagen 2002/03:MJ374
          </p>
          <p>
            av Carina Adolfsson Elgestam m.fl. (s)
          </p>
          <p>
            Förbättrad märkning av livsmedel
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om förbättrad märkning av livsmedel och konsumenternas
            möjligheter att välja säkra livsmedel.
          </p>
          <p>
            Motivering
          </p>
          <p>
            Vi måste bli mer medvetna om vad vi äter och vilken betydelse
            maten har för vår hälsa. Det är en av de viktigaste och avgörande
            frågorna för folkhälsan. De flesta människor bryr sig om vad maten
            innehåller — inte bara att den går snabbt att tillaga eller ser
            läcker ut och smakar gott. De flesta vill känna sig trygga med
            vad de äter och intar i kroppen. Därav ser vi att alltfler övergår
            till vegetarisk kost. Kan vi lita på att den mat vi köper är fri
            från gifter och producerad på ett sätt som tar hänsyn till miljö
            och djur? Vågar vi tro på lokala handlare när de försäkrar att
            deras varor är fria från kemikalier och är odlade enligt naturens
            egen gång och att djuren haft det humant? Det är framför allt
            genom ifrågasättande och offentliggörande som opinioner skapas
            och konsumenttryck bildas. De senaste årens skandaler inom bland
            annat djurhållningen har tvingat EU att fokusera på en säker livsmedelshantering.
            Djurens hälsa ska värnas, men inte genom förebyggande medicinering
            utan genom god skötsel och goda djurmiljöer. Hela livsmedelskedjan
            måste ses som en helhet där producenter och de som senare hanterar
            livsmedlen är de primärt ansvariga för att livsmedlen är säkra.
            Den offentliga kontrollen och konsumenternas makt ska givetvis
            också finnas, men det yttersta ansvaret måste ligga på dem som
            handskas med vår mat. Vi anser därför att EU:s gemensamma lagstiftning
            ytterligare måste skärpas, så att ansvaret tydligt markeras. Som
            medvetna konsumenter vill vi veta varifrån maten kommer, hur tomaten
            är odlad, vad fisken innehåller eller
          </p>
          <pb facs="riksdagen-motions-pdf/data/200203/mot_200203_MJ_0374/mot_200203_MJ_0374-0002.pdf"/>
          <p>
            2002/03:MJ374
          </p>
          <p>
            hur djuren är uppfödda. Vi är angelägna om en näringsriktig och
            välsmakande kost och vi utesluter helst livsmedel som förknippas
            med ord som ”modifierad”, ”kemikalier” eller ”tillsatser”. Sverige
            har nått långt i ambitionen att aldrig acceptera livsmedel som
            är farliga för människors hälsa. Ändå är våra matvanor det största
            hotet mot folkhälsan i Sverige. Vi äter oss sjuka, vi äter oss
            till allergier, övervikt, hjärt- och kärlsjukdomar och diabetes.
            Men vi bör göra tvärtom, vi ska äta så vi håller oss friska. Därför
            måste märkningen av alla livsmedel förbättras vad gäller både
            ursprung och innehåll, så att konsumenternas makt stärks genom
            att de kan välja eller välja bort livsmedel.
          </p>
          <p>
            Stockholm den 22 oktober 2002
          </p>
          <p>
            Carina Adolfsson Elgestam (s) Anne Ludvigsson (s) Eva Arvidsson
            (s) Inger Segelström (s) Siw Wittgren-Ahl (s) Lena Sandlin-Hedman
            (s)
          </p>
        </div>
      </div>
    </body>
  </text>
</TEI>
