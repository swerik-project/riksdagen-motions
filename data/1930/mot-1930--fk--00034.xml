<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00034">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__34/mot_1930__fk__34-001.pdf"/>
      <fw xml:id="i-9FFQYUgMdAcge7iXAVA3kP">
        Motioner i Första kammaren, Nr 34. 13
      </fw>
      <div xml:id="i-UbAiJ1S6QLayHTue7rjByp" type="motHeader">
        <div xml:id="i-U31KGRcsYUNg9tjSsTefaH" type="motTitle"/>
        <div xml:id="i-CE5QZ8zwP7j4HqbnCmHRtX" type="motSubmissionInfo"/>
      </div>
      <div xml:id="i-WaFQSFFEzs3XV3Z1hET31m" type="motBody">
        <div xml:id="i-X9i1dkwNVrk2SvPRkZ4bm4">
          <p xml:id="i-Ww9iqasxDB6uCHNkPBb2E8">
            Nr 34.
          </p>
          <p xml:id="i-TXo5jjt7pELGNnrP3CDtEu">
            Av herr Möller m. fl., om visst tillägg till den s. k. ensittarlagen.
          </p>
          <p xml:id="i-BRBsRdvhhQ6zyapvEFzvq5">
            Genom ett av Kungl. Maj:t den 18 februari 1929 meddelat utslag
            har blivit avgjort, att lagen den 18 juni 1925 om rätt i vissa
            fall för nyttjanderättshavare att inlösa under nyttjanderätt upplåtet
            område (den s. k. ensittarlagen) kan sättas ur tillämpning genom
            förbehåll i nyttjanderättskontrakt. Sakens sammanhang var i korthet
            följande. Enligt kontrakt den 2 december 1911 utarrenderades den
            under Vapnö fideikommiss hörande lägenheten Nyberg för tiden 14
            mars 1912—14 mars 1927 mot viss årlig arrendeavgift. Den 1 mars
            1927 gjorde torpinnehavaren ansökan om tillstånd att få inlösa
            området enligt ensittarlagen. Emellertid synes torpinnehavaren
            därefter hava underlåtit att betala det arrendebelopp, som förfallit
            till betalning den 14 mars 1927. En av Jordägarens förmyndare
            lät då lagsöka torpinnehavaren på arrendebeloppet samt yrka hans
            vräkande från lägenheten. Då torpinnehavaren fått detta yrkande
            sig delgivet, infann han sig hos förmyndaren och beklagade sig
            över lagsöknings- åtgärden. På förmyndarens förslag upprättades
            då nytt tioårigt arrendekontrakt med villkor, att torpinnehavaren
            frånträdde det väckta lösningsanspråket och förbunde sig att icke
            under sistnämnda arrendetid begagna honom möjligen till- kommande
            lösningsrätt. Förrättningsmännen tillerkände emellertid vid den
            kort därefter verkställda inlösenförrättningen torpinnehavaren
            lösningsrätt enligt ensittarlagen. Deras beslut klandrades av
            förmyndarna. I rättegången gjorde torpinnehavaren gällande bland
            annat, att han förmåtts underteckna det nya kontraktet i den tron,
            att lösningsrätten varit förverkad till följd av underlåten arrendebetalning.
            Domstolarna förklarade emellertid att, enär torpinnehavaren genom
            det nya arrendekontraktet förpliktat sig att icke under den tid,
            kontrak- tet gällde, begagna honom möjligen tillkommande rätt
            att lösa lägenheten, samt han icke ådagalagt något förhållande
            på grund varav nämnda åtagande icke skulle vara mot honom gällande,
            så frånkändes torpinnehavaren lösnings- rätt till lägenheten.
            Den lagtolkning, som sålunda blivit genom högsta domstolens utslag
            fast- ställd, torde icke överensstämma med ensittarlagens andemening.
            Alltsedan 1907 års lag om nyttjanderätt till fast egendom synes
            den princip vara fastslagen i svensk rätt, att lagbestämmelser,
            vilka givits till skydd för den svagare av två kontrahenter, icke
            kunna sättas ur tillämpning genom avtal dem emellan. I dylikt
            fall vore nämligen skyddet illusoriskt. Såsom exempel å förbud
            mot av- tal av annat innehåll än lagen angiver, må hänvisas till
            bestämmelserna i nytt-
          </p>
          <pb facs="riksdagen-motions-pdf/data/1930/mot_1930__fk__34/mot_1930__fk__34-002.pdf"/>
          <fw xml:id="i-7LkAK4dGrcBMmsc6a3J2Vv">
            14 Motioner i Första kammaren, Nr 34.
          </fw>
          <p xml:id="i-JWPNCkfzEf9K88BHA1JXoJ">
            Janderättslagens 2 kap. 3 och 7 $$ samt 3 kap. 25 $. Att motsvarande
            bestäm- melser icke kommit att inflyta i ensittarlagen har säkerligen
            icke berott därpå, att lagstiftaren ansett, att de rättsförhållanden,
            som nämnda lag avsåg att reg- lera, borde få utan inskränkning
            vara underkastade vederbörande kontrahen- ters avtal; utan fastmera
            torde man hava ansett det självfallet, att en lag, vilken har
            den starka sociala betoning som ensittarlagen, ägde en trots avtal
            i motsatt riktning bindande karaktär, även om sådant icke uttryckligen
            utsades. Vad som särskilt fäster uppmärksamheten vid det ovan
            omnämnda rätts- fallet är den omständigheten, att detsamma på
            sina håll tagits till intäkt för uppmaningar 1 pressen att genom
            avtal sätta ensittarlagen ur tillämpning. Så- lunda yttras med
            hänsyftning på nämnda prejudikat följande i allmänna val- mansförbundets
            tidskrift Medborgaren:
          </p>
          <p xml:id="i-wBn7yN8VotS92p4EHgDh5">
            »Man måste finna det naturligt, att en jordägare genom förbehåll
            i själva upplåtelsehandlingen söker skydda sig mot ensittarlagens
            tvångsåtgärder, så rättslös som lagen i sin nuvarande utformning
            lämnar jordägaren. Sedan det nu gives prejudikat på att dylika
            förbehåll äga vitsord gentemot lagstiftnin- gens i övrigt tvingande
            bestämmelser, torde man kunna taga för givet, att de komma att
            bli allt vanligare vid träffandet av nya nyttjanderättsupplåtelser.
            Det är det sunda, oförvillade rättsmedvetandets reaktion mot en
            i sina över- drifter orättfärdig lagstiftning.» Statsmakternas
            svar å dylika uppmaningar måste bliva att genom tillägg till
          </p>
          <p xml:id="i-LoVkX2owoVMBWrwKadPxQt">
            ensittarlagen sörja för att densamma erhåller den räckvidd och
            lämnar nytt- janderättshavaren det skydd, som från början har
            avsetts. På grund härav hemställes,
          </p>
          <p xml:id="i-BmmmK3ShECsVho2WS14PQT">
            att riksdagen ville för sin del besluta sådant tillägg till före-
            nämnda lag av den 18 juni 1925, att densamma icke kan genom avtal
            mellan jordägare och nyttjanderättshavare sättas ur till- lämpning
            eller att för åtnjutande av lösningsrätt uppställas andra förutsättningar
            och villkor än de i lagen angivna. Detta syftemål synes kunna
            ernås genom att till lagen fogas en ny med nr 20 betecknad paragraf
            av följande lydelse: »Ej må genom avtal mellan jordägare och nyttjanderättshavare
            denna lag sättas ur tillämpning eller för åtnjutande av lösnings-
            rätt uppställas andra förutsättningar och villkor än de i lagen
            angivna; har så skett vare avtalet därom utan verkan.»
          </p>
          <p xml:id="i-PnoywsLRiXXUk12zTaFzLP" type="date">
            Stockholm den 15 januari 1930. Gustav Möller. Rickard Sandler.
            Olof Olsson. ÅA. J. Bärg.
          </p>
          <p xml:id="i-XxXDggxwPUz7n6mi8DiECf">
            Edv. Björnsson.
          </p>
          <p xml:id="i-Cukfsz5DJdCsj8skTXhuf8">
            Stockholm 1930. Kungl. Hovboktryckeriet Iduns Tryckeri-A.-B.
            305383
          </p>
        </div>
      </div>
    </body>
  </text>
</TEI>
