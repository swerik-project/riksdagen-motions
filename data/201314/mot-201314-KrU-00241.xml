<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00241">
  <teiHeader>
    <fileDesc>
      <titleStmt>
        <title>Bergmancenter på Fårö – en utveckling av kulturturism i glesbygd</title>
        <author corresp="i-MMa2PA7yJ45qkfsEkcFqYb">av Christer Engelhardt (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bergmancenter på Fårö – en utveckling av kulturturism i glesbygd</title>
          <idno type="rdwebb">H102Kr241</idno>
          <rs type="number">Kr241</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr241/text</ref>
          <ref type="dokument_url_html">http://data.riksdagen.se/dokument/H102Kr241</ref>
          <ref type="dokumentstatus_url_xml">http://data.riksdagen.se/dokumentstatus/H102Kr241</ref>
          <ref type="doc">http://data.riksdagen.se/fil/14186494-AE21-47F6-94F5-2CD4C89C91D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QK29mWwkBSDsHeznfk5mfM" type="signed"/>
        <correspContext corresp="i-QK29mWwkBSDsHeznfk5mfM">
          <note type="signatory" corresp="i-MMa2PA7yJ45qkfsEkcFqYb"/>
        </correspContext>
        <correspAction xml:id="i-S2mpvDLeqdGR7fbugxK2ei" type="numbering">
          <date when="2013-10-03"/>
        </correspAction>
        <correspAction xml:id="i-2pUCm6KVjZTynz2fwVUBjs" type="submission">
          <date when="2013-10-03"/>
        </correspAction>
        <correspAction xml:id="i-7tsYRuLoN32w3xJJ7AgVz7" type="transfer">
          <date when="2013-10-02"/>
        </correspAction>
        <correspAction xml:id="i-3w94Gbiijgj3tF75BZWzNy" type="assigned"/>
        <correspContext corresp="i-3w94Gbiijgj3tF75BZWzNy">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-NA4XtFacSHn9i67Lkf2vam">
            Förslag till riksdagsbeslut
          </head>
          <p xml:id="i-zrzkJbts9baQF7e5TRWtZ">
            Riksdagen tillkännager för regeringen som sin mening vad som
            anförs i motionen om Bergmancenter på Fårö.
          </p>
        </div>
        <div type="motContent">
          <head xml:id="i-XKQ9DQe7jPrQhLfakpDwke" type="h1">
            Motivering
          </head>
          <p xml:id="i-772rjBqQ97ZmuyTKiphn4z">
            Sedan sommaren 2011 bedriver Bergmancenter verksamhet i Fårö
            Skola som under vintern 2012–2013 genomgått en omfattande renovering
            och omvandlats till en lokal och internationell kulturmötesplats.
            I huset har också Fårö Museum (Fårö Hembygdsförening) utställningslokaler.
            Bergmancenter och Fårö Hembygdsförening byggde gemensamt den första
            utställningen Fårö – Ingmar Bergmans filmiska landskap som öppnade
            2011 och är också gemensamt ansvariga för det nya biblioteket
            i huset. En viktig utgångspunkt för allt arbete och all publik
            verksamhet i Bergmancenter/Fårö Museum är att förena ett lokalt
            och ett internationellt perspektiv på utställningar, fotspårsturism
            och annan publik verksamhet.
          </p>
          <p xml:id="i-5qFSMmhTqHrTpTHB7woXxb">
            Sommaren 2013 invigdes det nyrenoverade Bergmancenter/Fårö Museum.
            Sedan dess har över 10 000 besökare tagit del av utställningar
            om Ingmar Bergmans liv och verk och om Fårös natur, kultur och
            historia. Utöver dessa har cirka tusen barn och ungdomar producerat
            filmer, bilder, masker och teaterscener i Skaparverkstan. Många
            besökare har botaniserat bland böcker och information i biblioteket
            och njutit av kaffe, bakverk och den vackra terrassen mot havet.
            I Biografteatern har man tagit del av filmserier, föreläsningar
            och föreställningar. Det nya Bergmancenter/Fårö Museum har visat
            sig vara en attraktiv kulturmötesplats som lockar såväl lokalbefolkning
            som turister från världens alla hörn.
          </p>
          <p xml:id="i-QZoN96pvHsx1TeN8n5e6P1">
            Bergmancenter/Fårö Museum ger besökare i alla åldrar möjlighet
            till både upplevelser och fördjupad kunskap om Ingmar Bergman,
            hans liv, verk och om film, teater och gestaltning i en vidare
            bemärkelse. Den permanenta basutställningen Fårö – Ingmar Bergmans
            filmiska landskap kombineras med tillfälliga utställningar och
            evenemang. Inom ramen för projektet Barnet och Barndomen finns
            utställningen Salongen, Skapande verkstad och en pedagogisk verksamhet
            med upplevelser som utgångspunkt. Projektet genomförs i samverkan
            med lokala, nationella och internationella aktörer och finansieras
            av Allmänna arvsfonden. Bergmancenter arrangerar egna seminarier
            och konferenser och erbjuder också plats för andra aktörers verksamhet.
          </p>
          <p xml:id="i-PXWV8tPCieUcwBAVpLmKXV">
            Utgångspunkt för verksamheten på Bergmancenter/Fårö Museum är
            bland annat berättelsen om hur den världskände Ingmar Bergman
            1960 kom till Fårö för att hitta inspelningsplatser för sin 28:e
            film, Såsom i en spegel. Förutom att han hittade platser som han
            redan skrivit in i sitt manus, utan att han sett dem i verkligheten,
            hittade Ingmar Bergman på Fårö också sitt landskap, sitt verkliga
            hem. Ömsesidig tillit och respekt uppstod mellan regissören och
            Fåröborna och Ingmar Bergman gjorde fyra spelfilmer, en tv-serie
            och två dokumentärfilmer om livet och människorna på Fårö, byggde
            sitt hus på Hammars och levde sitt liv på Fårö till sin död i
            juli 2007.
          </p>
          <p xml:id="i-FUf5sR2pJhPkBuJCm26NLp">
            Tre fyra gånger per vecka under högsäsong genomför Bergmancenter
            guidningar i Ingmar Bergmans fotspår; från fyra timmars bussturer
            till inspelningsplatser och tre dagars Bergmanweekend till introduktioner
            för grupper som ger sig ut med egna kartor och guidningar i basutställningen
            Fårö – Ingmar Bergmans filmiska landskap. Det filmturistiska utbudet
            lockar allt från PRO-grupper till internationella filmforskare.
            Utbudet har en stor potential för ett utveckla samarbetet med
            den lokala näringen och dess näringsidkare.
          </p>
          <p xml:id="i-WuRZ7R18HjCxAwhPz1aAvA">
            Under åren 2014–2015 vill man utveckla produkter inom området
            Fotspårsturism; Bergmanweekend, Bergmansafari, Bergman på egen
            hand och guidningar i utställningar. Men film- och textmaterial
            (engelska, tyska, franska, ryska m.m.) behöver uppdateras liksom
            en plan för marknadsföring nationellt och internationellt. Det
            kommer också att produceras och införskaffas teknik för audioguider
            med inlästa översättningar (engelska, tyska, franska, ryska m.m.)
            till den permanenta utställningen Fårö – Ingmar Bergmans filmiska
            landskap.
          </p>
          <p xml:id="i-PfTbb5zBt6htxL8KL2gSP3">
            I början av augusti var Bergmancenter, i samverkan med Akademin
            Valand, Stockholms dramatiska högskola, Film Stockholm och Film
            på Gotland, värd för ett nationellt seminarium om barns berättelser
            och berättande. Deltagare var pedagoger, journalister, forskare,
            filmare och kultursekreterare från hela landet. Ett nätverk bildades
            som kommer att fortsätta undersöka och utveckla metoder och strategier
            för barns eget skapande. Genom det treåriga projektet Barnet och
            Barndomen, finansierat av Allmänna arvsfonden, har det byggts
            in ett barnperspektiv och en välutrustad skaparverkstad i det
            nya Bergmancenter/Fårö Museum, vilket ger trovärdighet som mötesplats
            för kunskapsutveckling och forskning inom området barns eget skapande
            och kreativa lärprocesser. Under våren och hösten 2014 kommer
            det att erbjuda ett program för lärarfortbildning och lägerskolor
            inom samma område.
          </p>
          <p xml:id="i-AvGAzYKz9wVYF3KbUPUbrH">
            Bergmancenters funktion som mötesplats för konstnärer, pedagoger
            och forskare kommer också att utvecklas i samverkan med Baltic
            Art Center, Östersjöns Författar- och Översättarcentrum, Visby
            Tonsättarcentrum, Stiftelsen Bergmangårdarna och Uppsala universitet
            – Campus Gotland.
          </p>
          <p xml:id="i-NyzFoGXs1XvS7HsAGycttc">
            Under åren 2014–2015 vill man utveckla och fördjupa Bergmancenters
            roll som mötesplats för kunskapsutveckling och forskning inom
            området Barns berättande och skapande. Denna utveckling kommer
            att ske i samverkan med nätverket; Film på Gotland, Film Stockholm,
            Stockholms dramatiska högskola och Akademin Valand.
          </p>
          <p xml:id="i-UkDvgR8SKUn13i4cBdc93Z">
            Bergmanveckan är jämte utställningarna, skaparverkstan och fotspårsturismen
            till öns filminspelningsplatser den tydligast profilerade verksamheten
            i Bergmancenter. Här vidareutvecklas ständigt det grundläggande
            festivalkonceptet med filmer, gäster, seminarier, utställningar
            och utflykter, för att öka veckans attraktionskraft, lokalt och
            internationellt. Bergmancenter fortsätter att arrangera den i
            år tioårsjubilerande Bergmanveckan som blivit ett begrepp och
            en publikmagnet för professionella filmarbetare, filmforskare
            och en intresserad allmänhet i alla åldrar och från olika delar
            av världen. Bergmanveckan gästas årligen av betydande regissörer
            och andra konstnärer från hela världen och har också, genom manustävlingen
            Efter Bergman och i samarbete med Film på Gotland och andra regionala
            filmresurscentrum i Sverige blivit en viktig mötesplats för unga
            svenska filmare.
          </p>
          <p xml:id="i-Jzi46yTVWVueNdHEcaeKoa">
            På Bergmancenter finns ett referensbibliotek med böcker, tidskrifter
            och andra medier inom kunskapsfälten Fårös natur, kultur och historia
            och Ingmar Bergmans liv och verk samt film- och teaterhistoria
            med anknytning till Ingmar Bergman. Biblioteket har böcker på
            28 olika språk och har byggts upp i nära samarbete mellan Bergmancenter
            och Fårö Museum med stöd av Leader Gotland. I det vackra biblioteksrummet
            kan besökare också ta del av bild, text och rörlig bild i en databas
            som bland annat innehåller dokumentation från Bergmanveckor från
            2004 och framåt, material från Stiftelsen Ingmar Bergmans arkiv,
            ljudinspelningar med Fårödialekter, bilddokumentation av Fårö
            Museums samlingar och radioteaterföreställningar i regi av Ingmar
            Bergman.
          </p>
          <p xml:id="i-KshLCX8szKRjAQ49aKbkcR">
            Bergmancentret på Fårö står nu inför en stor utmaning genom att
            kvalitetssäkra verksamheten. Bergman som är större än vad man
            kanske har klart för sig på Gotland och i Sverige är en del av
            ett kulturellt världsarv som vi har att förvalta och ta tillvara
            på bästa sätt. Ett utvidgat utbud och ett ökat publiktryck ställer
            höga krav på kvalitet och bemanning. Under säsongen 2013 har drygt
            20 personer varit engagerade i den löpande verksamheten, de flesta
            finansierade genom tillfälliga projektmedel till biblioteksutveckling
            (Leader Gotland), Bergmanveckan (Postkodlotteriet Kulturfonden)
            och Barnet och Barndomen (Allmänna arvsfonden).
          </p>
          <p xml:id="i-DZnpDpEzhNKUogg8ASkn91">
            En mycket stor del av arbetsinsatsen under de tre säsonger man
            haft öppet har utgjorts av lokala och ideella krafter. Ideella
            insatser kommer att behövas också i fortsättningen, vilket är
            en del av den lokala förankringen av Bergmancenter/Fårö Museum.
            De ideella krafterna gör en fantastisk insats men det behöver
            dock kompletteras av professionell, anställd personal för att
            kunna utveckla och säkra kvalitet och kompetens inom de kulturturistiska
            delarna av verksamheten. Detta är inte minst viktigt i perspektivet
            av en landsbygdsutveckling – alltså att nu ta tillvara den potential
            som ligger i ett Bergmancenter efter en ombyggnad för 15,6 miljoner
            kronor genom EU-medel från Tillväxtverket, strukturfonden för
            Småland och öarna, respektive regionala utvecklingsmedel från
            Region Gotland. Det är viktigt att staten också ser ett fortsatt
            ansvar som denna investering i landsbygden är och det viktiga
            i att staten fortsättningsvis är en del av ansvaret för att bidra
            till att kvalitetssäkra verksamheten till dess man fullt ut kan
            stå på egna ben. Detta anser jag att riksdagen bör ge regeringen
            tillkänna.
          </p>
        </div>
        <div type="motSignatures">
          <list>
            <item xml:id="i-84Mm8ZDVjZE9cMQAwah4aH">
              Christer Engelhardt (S)
            </item>
          </list>
        </div>
      </div>
    </body>
  </text>
</TEI>
