<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00826">
  <teiHeader>
    <fileDesc>
      <titleStmt>
        <title>Slamhanteringen</title>
        <author corresp="i-TsSisn5ymPqbg9pei8ZwUg">Sten Sture Paterson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Slamhanteringen</title>
          <idno type="rdwebb">GA02Jo826</idno>
          <rs type="number">Jo826</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo826/text</ref>
          <ref type="dokument_url_html">http://data.riksdagen.se/dokument/GA02Jo826</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo826</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TsSisn5ymPqbg9pei8ZwUg</idno>
            <name>Sten Sture Paterson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5rSYksMLvQ8RmxqdabvHaz" type="signed"/>
        <correspContext corresp="i-5rSYksMLvQ8RmxqdabvHaz">
          <note type="signatory" corresp="i-TsSisn5ymPqbg9pei8ZwUg"/>
        </correspContext>
        <correspAction xml:id="i-KwSsnCCR289gHggLuJzSfd" type="assigned">
          <date when="2014-11-19"/>
          <time when="15:31:35"/>
        </correspAction>
        <correspContext corresp="i-KwSsnCCR289gHggLuJzSfd">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_826/mot_198687_jo_826-001.pdf"/>
      <div xml:id="i-ZYu9aQCVqW45n9VYdwvsv" type="motHeader">
        <div xml:id="i-NCRFer8zuzFje8j8cDxuR8" type="motTitle"/>
        <div xml:id="i-F6WFL9KaiApg8db8ibqZhA" type="motSubmissionInfo"/>
      </div>
      <div xml:id="i-Jsoz7845UdYaLsd5iMH2pU" type="motBody">
        <div xml:id="i-RUoCB8kqxAurfJxVyYP9WM">
          <p xml:id="i-AzNNAtF6CxoJVfUCfdYoy9">
            Motion till riksdagen 1986/87:J0826
          </p>
          <p xml:id="i-8kAP5biKMixHG5AJu3nQTg">
            Sten Sture Paterson (m) Slamhanteringen
          </p>
          <p xml:id="i-NmCTG9gPRMzKc1XAnre7Nh">
            Det moderna samhällets starkt ökade användning av kemikalier
            har innebu- rit ett växande miljöproblem. De kommunala soptipparna,
            som ursprungli- gen lokaliserades utifrån kravet att ej verka
            störande för omgivningen, har med sopornas förändrade innehåll
            blivit till ett för många kommuner svårbemästrat miljöproblem.
            En ökad inblandning av kemiska ämnen i soporna gör att lakvattnet
            får allt högre värden på innehållet av giftämnen. Då åtgärder
            vanligen saknas för omhändertagande av detta lakvatten söker detta
            sig ut till bäckar, åar och sjöar eller perkolerar ned till grundvattnet.
            Betesdjurens vattenställen blir otjänliga och brunnarnas vatten
            otjänligt att dricka. Situationen blir än mer hotfull om oskyddade
            soptippar tas i bruk för tippning av rötslam från reningsverk.
            För närvarande är statens naturvårdsverks ”Slamhantering — allmänna
            råd för hantering av slam från avloppsreningsverk” ute på remiss.
            Enligt denna ankommer det på länsstyrelsen, enligt punkt 2.3 i
            miljöskyddsförordningens förteckning och 2 $, punkt 5, miljöskyddsförordningen
            ”att avgöra om uppläggningen kan förorena ett vattenområde. Om
            så bedöms vara fallet, sker prövning enligt miljöskyddslagstiftningens
            regler. Om det däremot är uppenbart att verksamheten inte kommer
            att medföra någon olägenhet från hälso- eller miljöskyddssynpunkt,
            behövs inte något tillstånd.” Av skrivelsen framgår att bedömningen
            göras av länsstyrelsen, varvid denna ”bör ta ställning till” vissa
            angivna faktorer. Däremot framgår ej vilken instans som fastställer
            att det ”är uppenbart” att någon miljörisk ej föreligger. Skrivningen
            måste här vara entydig: kontrollen skall göras av länsstyrelsen
            utan undantag och grundas på ett av denna framlagt material. Beträffande
            lokalisering av upplag sägs att sådant ”bör förläggas till i princip
            plan och torr mark med tät grund”. Undantag kan göras ”om tillräckliga
            skyddsåtgärder som tätning m. m. utförs”. Vidare ”bedömningen
            bör göras av den som är ansvarig för upplaget” och ”samråd bör
            ske med länsstyrelsen och miljö- och hälsoskyddsnämnden”. — Slamdeponering
            innebär miljökonsekvenser som sträcker sig långt in i framtiden.
            Beslut om deponeringsplats och därtill hörande skyddsåtgärder
            skall åligga länsstyrel- sen och får ej överlåtas på någon instans,
            som av oförstånd, kortsiktiga ekonomiska skäl eller andra inte
            miljöanknutna grunder kan fatta ett felaktigt beslut. Lagstiftningen
            måste här vara helt klar, utan tolkningsmöj- ligheter. Upplag
            skall ha tät grund och vara invallat. Lakvattnet skall avledas
            genom ett inre dikessystem och ledas till ett magasin i anslutning
            till upplaget.
          </p>
          <p xml:id="i-3uosPmFNPFv4G2N9oVzpBD">
            20
          </p>
          <pb facs="riksdagen-motions-pdf/data/198687/mot_198687_jo_826/mot_198687_jo_826-002.pdf"/>
          <p xml:id="i-FeWgjppKGKYJH6RsWFX8j">
            Det förorenade vattnet behandlas därefter enligt vad som gäller
            för övrigt lakvatten från avfallsupplag.
          </p>
          <p xml:id="i-QYkkmX2AdbXqEWhbJenSnp">
            Hemställan
          </p>
          <p xml:id="i-EXNq7PeLaBH2nHBKubWsZf">
            Med hänvisning till det anförda hemställs 1. att riksdagen beslutar
            att bedömningen av slamuppläggnings miljörisker skall åvila länsstyrelsen,
            2. att riksdagen beslutar att beslut om deponeringsplats för slam
            skall åläggas länsstyrelsen, 3. att riksdagen beslutar att deponeringsplats
            för slam skall ha tät botten och vara invallad samt att lakvattnet
            skall omhändertas i ett slutet system.
          </p>
          <p xml:id="i-XPBr9wu8JaC7QatSxfAQL7" type="date">
            Stockholm den 27 januari 1987
          </p>
          <div xml:id="i-GxmWkbKjFnM3gEBwDYT7ZG" type="signatureBlock">
            <p who="i-TsSisn5ymPqbg9pei8ZwUg" type="signature">
              Sten Sture Paterson (m)
            </p>
          </div>
          <p xml:id="i-4FVY4vvKz6oHmSehNwrrkF">
            Mot. 1986/87 Jo826
          </p>
          <p xml:id="i-LSJnfRe3CoUPxcAc8tmMph">
            21
          </p>
        </div>
      </div>
    </body>
  </text>
</TEI>
