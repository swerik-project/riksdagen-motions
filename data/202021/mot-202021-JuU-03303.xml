<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03303">
  <teiHeader>
    <fileDesc>
      <titleStmt>
        <title>En effektiv kriminalvård med hög säkerhet och meningsfull verksamhet</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3303 av Johan Forssell m.fl. (M)</title>
          <idno type="rdwebb">H8023303</idno>
          <rs type="number">3303</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023303/text</ref>
          <ref type="dokument_url_html">http://data.riksdagen.se/dokument/H8023303</ref>
          <ref type="dokumentstatus_url_xml">http://data.riksdagen.se/dokumentstatus/H8023303</ref>
          <ref type="docx">http://data.riksdagen.se/fil/FF6A5EFE-EF15-49F5-BCDD-279479BD9473</ref>
          <ref type="pdf">http://data.riksdagen.se/fil/02241AC5-C2D7-4DB4-AC63-3C8CCACA104B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Kobv8ezyDzFxgwAqXexs2V" type="signed"/>
        <correspContext corresp="i-Kobv8ezyDzFxgwAqXexs2V">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-LxV2EiEioYxMTuZmrPeN9n" type="submitted">
          <date when="2020-10-06"/>
          <time when="14:07:27"/>
        </correspAction>
        <correspAction xml:id="i-3mo6Eg4ZAZmtxC1MNrkUeW" type="reviewed">
          <date when="2020-10-06"/>
          <time when="16:32:15"/>
        </correspAction>
        <correspAction xml:id="i-85AFiwUAKieBVNDQPZoiUv" type="referred">
          <date when="2020-10-14"/>
        </correspAction>
        <correspAction xml:id="i-Cx6DKohaeuSmdWqYr7tXke" type="assigned">
          <date when="2021-10-07"/>
          <time when="15:54:31"/>
        </correspAction>
        <correspContext corresp="i-Cx6DKohaeuSmdWqYr7tXke">
          <ref type="assignedTo">Justitieutskottet</ref>
        </correspContext>
        <correspAction xml:id="i-JvAcCH9WgZgxB6cCJKMnMX" type="behandlas_i"/>
        <correspContext corresp="i-JvAcCH9WgZgxB6cCJKMnMX">
          <ref type="uppgift">2020/21:JuU8</ref>
          <ref type="ref_dok_id">H801JuU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU8</ref>
          <ref type="ref_dok_titel">En tydligare koppling mellan villkorlig frigivning och deltagande i återfallsförebyggande åtgärder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KB3w4S2SRQwC5erkfwHvq6" type="behandlas_i"/>
        <correspContext corresp="i-KB3w4S2SRQwC5erkfwHvq6">
          <ref type="uppgift">2020/21:JuU17</ref>
          <ref type="ref_dok_id">H801JuU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU17</ref>
          <ref type="ref_dok_titel">Redovisning av åtgärder i enlighet med målsättningarna i det nationella brottsförebyggande programmet Tillsammans mot brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BWzayRAUpb5uKnKXMLnMwn" type="behandlas_i"/>
        <correspContext corresp="i-BWzayRAUpb5uKnKXMLnMwn">
          <ref type="uppgift">2020/21:JuU20</ref>
          <ref type="ref_dok_id">H801JuU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU20</ref>
          <ref type="ref_dok_titel">Riksrevisionens rapport om effektiviteten vid Kriminalvårdens anstalter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-993SHuVrK3CqC37gME1fmw" type="behandlas_i"/>
        <correspContext corresp="i-993SHuVrK3CqC37gME1fmw">
          <ref type="uppgift">2020/21:JuU43</ref>
          <ref type="ref_dok_id">H801JuU43</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU43</ref>
          <ref type="ref_dok_titel">Effektivare hantering av häktningar och minskad isolering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LRpmjtKf23f7T91bRRsSu7" type="behandlas_i"/>
        <correspContext corresp="i-LRpmjtKf23f7T91bRRsSu7">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7ixbrcUZdt4Q1g8CrPJ44h" type="behandlas_i"/>
        <correspContext corresp="i-7ixbrcUZdt4Q1g8CrPJ44h">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DQwciKHexanDPfTT7w42V2" type="behandlas_i"/>
        <correspContext corresp="i-DQwciKHexanDPfTT7w42V2">
          <ref type="uppgift">2020/21:JuU26</ref>
          <ref type="ref_dok_id">H801JuU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU26</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GqEU163G6ihSXXYHhQxDt4" type="behandlas_i"/>
        <correspContext corresp="i-GqEU163G6ihSXXYHhQxDt4">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EqTYowtyAnrz8qsYdPPbgA" type="behandlas_i"/>
        <correspContext corresp="i-EqTYowtyAnrz8qsYdPPbgA">
          <ref type="uppgift">2020/21:JuU28</ref>
          <ref type="ref_dok_id">H801JuU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU28</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3303 av Johan Forssell m.fl. (M)
          En effektiv kriminalvård med hög säkerhet och meningsfull verksamhet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-M9rTETCUDGBNKZddtE57LB">
            Förslag till riksdagsbeslut
          </head>
          <list style="ol">
            <item xml:id="i-Kss9UWg9pgCysGLcikQjkM">
              Riksdagen ställer sig bakom det som anförs i motionen om en genomlysning
              av Kriminalvårdens kapacitet för att skyndsamt ta fram en konkret
              och långsiktig plan för Kriminalvårdens expansion och framtida
              fängelseetableringar och tillkännager detta för regeringen.
            </item>
            <item xml:id="i-AJVY3wJg9sE75AbqRe6du1">
              Riksdagen ställer sig bakom det som anförs i motionen om utvärdering
              och vidareutveckling av straffens innehåll och tillkännager detta
              för regeringen.
            </item>
            <item xml:id="i-Y2EvphQFSvhRtZsH8wBoTb">
              Riksdagen ställer sig bakom det som anförs i motionen om att
              inrätta särskilda ungdomsfängelser och ungdomshäkten och tillkännager
              detta för regeringen.
            </item>
            <item xml:id="i-Dbmgf6TnVkTmnmap3cNtpk">
              Riksdagen ställer sig bakom det som anförs i motionen om att
              utan dröjsmål tillsätta en utredning gällande brottsförebyggande
              åtgärder och straffens innehåll för unga kriminella och tillkännager
              detta för regeringen.
            </item>
            <item xml:id="i-QkFnqPso8SMM7YQXiAbQAm">
              Riksdagen ställer sig bakom det som anförs i motionen om sänkt
              gräns för häktning av unga och tillkännager detta för regeringen.
            </item>
            <item xml:id="i-EdwRokZWft2cnPySBBg82r">
              Riksdagen ställer sig bakom det som anförs i motionen om att
              behålla uppsökarverksamheten på häkten och tillkännager detta
              för regeringen.
            </item>
            <item xml:id="i-ArmS2dNLvzE9u6po2JZYA2">
              Riksdagen ställer sig bakom det som anförs i motionen om att
              det ska övervägas om det vore lämpligt att påbörja behandlingsprogram
              under häktestiden och tillkännager detta för regeringen.
            </item>
            <item xml:id="i-MMz6KX2BRPnZ6wVCTMUcgp">
              Riksdagen ställer sig bakom det som anförs i motionen om konsekvenser
              när man inte infinner sig till rättegång och tillkännager detta
              för regeringen.
            </item>
            <item xml:id="i-6t4ADffPdBLCHBBBRYPu9S">
              Riksdagen ställer sig bakom det som anförs i motionen om att
              påtagligt korta tiden mellan dom och verkställighet och tillkännager
              detta för regeringen.
            </item>
            <item xml:id="i-5pdvJrC7wN6vPkuGYxDwdq">
              Riksdagen ställer sig bakom det som anförs i motionen om kortare
              tid för verkställighet inom frivården och tillkännager detta för
              regeringen.
            </item>
            <item xml:id="i-3hnoSbykekGwixbbvperX4">
              Riksdagen ställer sig bakom det som anförs i motionen om ökade
              möjligheter till omedelbar verkställighet oavsett om domen kommer
              att överklagas och tillkännager detta för regeringen.
            </item>
            <item xml:id="i-HHFNDY4XFCrLgXTQApGrHo">
              Riksdagen ställer sig bakom det som anförs i motionen om minskad
              möjlighet till uppskov med verkställigheten av straffet och tillkännager
              detta för regeringen.
            </item>
            <item xml:id="i-U28pHtkGyxHf3DdJmNyeYS">
              Riksdagen ställer sig bakom det som anförs i motionen om att
              göra det straffbart att inte inställa sig för verkställighet av
              fängelsestraff och tillkännager detta för regeringen.
            </item>
            <item xml:id="i-L1KcGPDf6gBARutqXTeRid">
              Riksdagen ställer sig bakom det som anförs i motionen om att
              kriminalisera rymningar och tillkännager detta för regeringen.
            </item>
            <item xml:id="i-7D4pUBxUQYQ4raKZE98iek">
              Riksdagen ställer sig bakom det som anförs i motionen om ökad
              användning av fotboja vid permissioner och transporter av intagna
              och tillkännager detta för regeringen.
            </item>
            <item xml:id="i-Njuj4axLCuH8DdceyKXmjg">
              Riksdagen ställer sig bakom det som anförs i motionen om att
              en ny enhet ska inrättas hos Kriminalvården för unga som begått
              grova brott och tillkännager detta för regeringen.
            </item>
            <item xml:id="i-EpNUu9UJ5yN4t8FrbU8AMC">
              Riksdagen ställer sig bakom det som anförs i motionen om att
              överväga att utöka tiden för behandlingsprogram och tillkännager
              detta för regeringen.
            </item>
            <item xml:id="i-TpRX6VzbbGznvKBHH5nmu">
              Riksdagen ställer sig bakom det som anförs i motionen om obligatoriskt
              deltagande i ett nationellt exitprogram för dömda och tillkännager
              detta för regeringen.
            </item>
            <item xml:id="i-DksnsB8BWTCQ5w135eiv9W">
              Riksdagen ställer sig bakom det som anförs i motionen om ökad
              närvaro av frivården i utsatta områden och tillkännager detta
              för regeringen.
            </item>
            <item xml:id="i-LSvkmxN1fNk8cC8Gcq9oUj">
              Riksdagen ställer sig bakom det som anförs i motionen om att
              öka antalet yrkeskurser på anstalter och tillkännager detta för
              regeringen.
            </item>
            <item xml:id="i-CubqGC5T7PrHGF2FgmrxRJ">
              Riksdagen ställer sig bakom det som anförs i motionen om att
              begränsa möjligheterna till villkorlig frigivning och tillkännager
              detta för regeringen.
            </item>
            <item xml:id="i-XJuDXeKoyDkE2eNajuAN1H">
              Riksdagen ställer sig bakom det som anförs i motionen om att
              tillsätta en utredning gällande farlighetsbedömning efter avtjänat
              straff och tillkännager detta för regeringen.
            </item>
            <item xml:id="i-8jgaCAkc1K1NEZDi9EPmoz">
              Riksdagen ställer sig bakom det som anförs i motionen om att
              påtagligt öka antalet överföringar av fångar med utländskt medborgarskap
              och tillkännager detta för regeringen.
            </item>
            <item xml:id="i-SMxPPYH8gvtnznHembhffx">
              Riksdagen ställer sig bakom det som anförs i motionen om att
              ändra lagen så att Migrationsverket får visitera inför transporter
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-EQ9p74FwtDyEiFVLwtoukt" type="h1">
            Motivering
          </head>
          <p xml:id="i-FDXksPDtwa9NG5S5SbXuox">
            Sverige ska ha en modern och effektiv kriminalvård som präglas
            av hög säkerhet, meningsfull och framåtblickande verksamhet och
            som samtidigt omfattas av tydliga krav och regler. I takt med
            Moderaternas satsningar på polisen och våra föreslagna straffskärpningar
            kommer ännu fler avtjäna straff i anstalt. Detta ger samtidigt
            skäl att utvärdera och vidareutveckla straffens innehåll. Anstaltsvistelsen
            ska följa snabbt efter domen. Vare sig det handlar om korta eller
            långa fängelsestraff ska målet vara att straffet markerar slutet
            på den dömdes kriminella bana.
          </p>
          <head xml:id="i-Q78KkcQfapjdmcR5rFSFbE" type="h2">
            Genomlysning av Kriminalvårdens kapacitet och ta fram en långsiktig
            plan
          </head>
          <p xml:id="i-5YdPAtMhPxdf3X25RAy74P">
            Det är uppenbart att det behövs fler platser i häkten och anstalt.
            Den situation som just nu råder inom Kriminalvården med platsbrist
            inte minst på häktena är ytterst en effekt av regeringens bristande
            agerande.
          </p>
          <p xml:id="i-JNwt4JRM19Ag4eLXc5h9pM">
            Därutöver behövs en kapacitetsgenomlysning av Kriminalvården
            för att ta fram en konkret och långsiktig plan för Kriminalvårdens
            expansion och framtida fängelseetable­ringar. Kriminalvården kommer
            långsiktigt att behöva tillföras betydande resurser för att säkerställa
            en säker och effektiv verkställighet av utdömda påföljder med
            såväl fler häktes- och anstaltsplatser som bättre innehåll i verkställigheten.
          </p>
          <head xml:id="i-SgeYVq63dwAUn9x23HfmR2" type="h2">
            Utvärdering och vidareutveckling av straffens innehåll
          </head>
          <p xml:id="i-KwJsKjYzhKogQ9HKJoGZrF">
            Vare sig det handlar om korta eller långa fängelsestraff ska
            målet vara att straffet markerar slutet på den dömdes kriminella
            bana. Det finns därför skäl att utvärdera och vidareutveckla straffens
            innehåll. Det gäller inte minst med hänsyn till den växande gruppen
            av unga vuxna med stort våldskapital som har ett lågt förtroende
            för samhället och dess myndigheter och som inte har något egentligt
            intresse av att lämna kriminaliteten bakom sig.
          </p>
          <p xml:id="i-Bjx5dje2aE7KKCM2EFSBaL">
            Redan här och nu kan dock mycket göras för att förbättra situationen.
            Det handlar om att korta tiden mellan dom och verkställighet och
            att häktade ska kunna påbörja verkställigheten tidigare i domstolsprocessen
            vilket skulle frigöra häktesplatser och ge möjlighet till behandling
            och återfallsförebyggande åtgärder tidigare. Det handlar även
            om att bättre utnyttja den befintliga kapacitet som finns med
            exempelvis användning av dubbelbeläggning på fängelserna.
          </p>
          <head xml:id="i-7S8qFqvisQegBZBV1KecFh" type="h2">
            Tillsätt en utredning gällande brottsförebyggande åtgärder och
            straffens innehåll för unga kriminella
          </head>
          <p xml:id="i-YPcDhVrQqxCnhykfnnqQVz">
            På senare tid har det förekommit en ny grupp av unga vuxna på
            fängelserna i Sverige som innebär nya utmaningar för Kriminalvården.
            Det rör sig om män från socialt utsatta områden med lågt förtroende
            för myndigheter och som ofta redan i unga år är tungt kriminellt
            belastade och har missbruksproblem. Intresset för att lämna kriminaliteten
            är inte sällan obefintligt. Situationen ställer nya krav på innehållet
            i verkställigheten. Det handlar om att anpassa insatserna så att
            åtgärderna i största möjliga mån ser till att dömda från utsatta
            områden får stöd att återgå till ett laglydigt och ordnat liv.
            Kriminal­vården bör bland annat hitta samarbetsformer som kan
            bidra till en bättre utslussning för dessa individer. Vi vill
            ge en utredare i uppdrag att, bland annat utifrån erfarenheter
            i andra länder, ta ett samlat grepp kring denna grupp av individer
            i syfte att lämna förslag om lämpliga brottsförebyggande åtgärder
            och straffens innehåll anpassat efter denna grupp.
          </p>
          <head xml:id="i-3yQGz8UrxVw7ai4VpC5m6X" type="h2">
            Sänkt gräns för häktning av unga och inrätta särskilda ungdomshäkten
            och ungdomsfängelser
          </head>
          <p xml:id="i-YHvrqyR6aNqLUVngJJCTSy">
            Vi har sett en utveckling där ungdomsrånen har ökat lavinartat.
            De senaste fem åren har rånen mot personer un­der 18 år ökat med
            hela 125 procent. Dessutom kryper brottslig­heten lägre ned i
            åldrarna, och unga som misstänks för brott har ökat kontinuerligt
            de senaste fem åren.
          </p>
          <p xml:id="i-UMjKCMfxRurAYjn1udFcon">
            Utvecklingen är mycket allvarlig, och situationen kräver fler
            och effektivare verktyg för att vända den kontinuerligt försämrade
            situationen. Ett av dessa verktyg är möjlig­heten att häkta personer
            som begår allvarliga brott. Den s.k. inkapaciteringseffekten är
            en viktig del av såväl det brottsbekämpande som det brottsförebyggande
            arbetet.
          </p>
          <p xml:id="i-V28EyJ6XSAsb6h2TwQLB3U">
            Från Moderaternas sida anser vi att häktningar är en viktig förutsättning
            för att kunna utreda och bekämpa brott. Häktningar ska också kunna
            förenas med restriktioner för att inte försvåra utredningar. Samtidigt
            ser vi vissa tydliga begränsningar för de brottsbekämpande myndigheternas
            möjligheter till häktningar.
          </p>
          <p xml:id="i-C5XNKDPckaV4gmwNbLTqeb">
            Exempelvis är regelver­ket inte anpassat för dagens situation
            med den ökande och allt allvarligare ungdoms­brottsligheten. Unga
            personer som grips för mycket grova brott kan vara tillbaka på
            gatan redan samma dag – trots att risken för återfall i brottslighet
            är uppenbar.
          </p>
          <p xml:id="i-DbeRFKeeukUsRjCwSWewC6">
            Redan i dag finns en möjlighet att häkta ungdomar mellan 15 och
            18 år som misstänks för allvarliga brott. Den möjligheten används
            dock relativt sällan, bl.a. med hänsyn till den påfrestning som
            en häktning innebär för en ung person.
          </p>
          <p xml:id="i-EYjXAjTXmBYtTh92Km4dTE">
            Det kan dock finnas starka skäl för att i större utsträckning
            anhålla och häkta unga personer som har begått grova brott. Det
            gäller särskilt om en person sannolikt kommer att fortsätta att
            begå brott om han eller hon släpps på fri fot, eller om personen
            kan för­svåra en pågående brottsutredning genom att exempelvis
            försöka påverka vittnen eller förstöra bevismaterial. Därför vill
            Moderaterna att häktning av unga lagöverträdare ska ske i fler
            fall än i dag, när brottet är allvarligt och det finns risk för
            återfall. Detta vill vi göra genom att sänka gränsen för när unga
            ska kunna häktas.
          </p>
          <p xml:id="i-9FajNvws8etxeeoWz2ZmqT">
            Situationen för unga i häkte behöver samtidigt ses över och förbättras.
            Fler särskilda ungdomshäkten bör inrättas som anpassas efter ungas
            behov och förutsättningar.
          </p>
          <p xml:id="i-JPCf6qWSVDNGS48m4Fwwjt">
            Insatserna för att få unga personer som sitter i häkte att studera
            bör förstärkas.
          </p>
          <p xml:id="i-3tf8Yeu58f3wf4maMiFbRM">
            Är man dömd till sluten ungdomsvård för att man begått ett allvarligt
            brott, vilket skett vid flera tillfällen så måste säkerheten vara
            så hög att man inte kan ta sig därifrån. För att möta den grövre
            ungdomskriminaliteten föreslår Moderaterna att det införs ungdomsfängelser
            där säkerheten är avsevärt mycket högre än på nuvarande Sis-hem.
            Verksamheterna måste anpassas till samhällsutvecklingen. Allt
            fler yngre personer begår brott inom ramen för gängbrottsligheten.
            Mot den bakgrunden behövs särskilda ungdomsfängelser för de unga
            vuxna som begår de allvarligaste brotten.
          </p>
          <head xml:id="i-6QkmCFbTnknSUAaS15ccXZ" type="h2">
            Behåll uppsökarverksamheten på häkten
          </head>
          <p xml:id="i-SXcMsF84zukVePEL1SuKfy">
            I Kriminalvårdens budgetunderlag för 2021 står det att avveckling
            av uppsökar­verksamheten på häkten ska göras. Anledningen är att
            få ekonomin i balans. Trots att Kriminalvården anser att detta
            betyder sämre möjligheter att tidigt identifiera intagnas behov
            och innebär samtidigt viss minskning i de isoleringsbrytande åtgärderna.
            Det har på olika sätt konstaterats att just under häktningstiden
            är de intagna som mest mottag­liga för att förändra sina liv.
            Därför ska uppsökarverksamheten på häkten vara kvar.
          </p>
          <head xml:id="i-AUL3dkYWzDTJnyu5myjdm6" type="h2">
            Påbörja behandling redan under häktestiden
          </head>
          <p xml:id="i-SE8naF8nFTbZtWLAPXjQmX">
            Många personer sitter länge i häkte och det är där de är mottagliga
            för påverkan. Ibland kan också tiden i häkte utgöra en stor del
            av tiden personen sitter frihetsberövad och då är det viktigt
            att ta vara på den tiden. Därför bör det övervägas om det vore
            lämpligt att i vissa situationer påbörja behandlingsprogram redan
            under häktestiden.
          </p>
          <head xml:id="i-NNA1J6yKVyLzJUKtEr3is6" type="h2">
            Konsekvenser när man inte infinner sig till rättegång
          </head>
          <p xml:id="i-CsTJEaSAieF5dKAMKPDbTM">
            Det förekommer att personer som är misstänkte för brott inte
            infinner sig till rättegång. Upprepade gånger kallas man utan
            att dyka upp och flera år kan passera utan att personer får en
            konsekvens av det brott personen begått. Det här leder till stort
            lidande inte minst för brottsoffret och brottsoffrets anhöriga
            samtidigt som det står i motsats till ambitionen om en snabb och
            effektiv verkställighet. Att vägra att komma till en rätte­gång
            man kallats till och på så sätt undanhålla sig rättvisan och obstruera
            mot rätts­systemet måste leda till betydligt mer ingripande konsekvenser
            för den enskilde än vad som är fallet idag. Att inte dyka upp
            när man är kallad till en rättegång och saknar laga förfall bör
            leda till att höga vitesbelopp döms ut. Vidare bör fler rättegångar
            avgöras i den tilltalades utevaro om han eller hon medvetet håller
            sig undan rättvisan. Den ordning som gäller idag är inte tillfredställande
            och bör ändras.
          </p>
          <head xml:id="i-48aDq3b1J9sCPiMvtb9Kvg" type="h2">
            Kortare tid mellan dom och verkställighet
          </head>
          <p xml:id="i-TdsmrYswLNdErcWDBGhYFV">
            För att straff ska vara effektiva och verkningsfulla är det viktigt
            att de verkställs så snart som möjligt efter det att domen vunnit
            laga kraft. Om lång tid hinner gå mellan domen och verkställigheten
            blir kopplingen till straffet som konsekvens för en viss gärning
            försvagad. Varje dag som går mellan dom och verkställighet är
            ur det avseendet ett misslyckande. Trots det verkställs ett fängelsestraff
            normalt först tre månader efter att domen har vunnit laga kraft.
            I den nya strafftidslagen ges den dömde rätt att påbörja verkställigheten
            av ett fängelsestraff på egen begäran om straffet är verkställbart.
            En sådan rättighet är bra, men skyndsamhet mellan dom och verkställighet
            bör vara utgångspunkten för alla som döms till fängelse. För att
            förtydliga detta vill Moderaterna ändra lagen så att det framgår
            att verkställigheten ska påbörjas så snart som möjligt. Kriminalvården
            bör ges i uppdrag att arbeta för att påtagligt förkorta tiderna
            mellan dom och verkställighet.
          </p>
          <head xml:id="i-6e3BYeov1Av7HZ1YhX76qj" type="h2">
            Kortare tid för verkställighet inom frivården
          </head>
          <p xml:id="i-PkDVkM5oJuih8j93FQuCyJ">
            Det är viktigt att korta tiderna från dom till verkställighet,
            även när det gäller verkställighet inom frivården. Vid skyddstillsyn
            med samhällstjänst, påbörjades verkställigheten i snitt efter
            12 veckor under 2019 och efter 10 veckor när det gäller villkorlig
            dom med samhällstjänst. Trots att det bör påbörjas inom 8 veckor.
          </p>
          <p xml:id="i-CKXbrQDmqfv9HJ8X3s3fL4">
            Intensivövervakning med elektronisk fotboja, påbörjades ca 3
            månader efter dom under 2019. Detta är för lång tid mellan dom
            och verkställighet och tiderna behöver kortas då det är viktigt
            med en snabb reaktion från samhället vid brott.
          </p>
          <head xml:id="i-VjGbc5qoit9ccNSYiMmyoU" type="h2">
            Ökade möjligheter till omedelbar verkställighet
          </head>
          <p xml:id="i-98sYEYVHMwDCE9xaGfyN5r">
            I dag påbörjas inte någon vård eller behandling för en person
            som sitter häktad förrän en dom på fängelse har vunnit laga kraft.
            Det kan medföra att en person sitter häktad under en lång tidsperiod
            utan att några återfallsförebyggande åtgärder eller andra behandlings­insatser
            vidtas. En normal brottmålsprocess, från det att den misstänkte
            häktas till dess åtalet har prövats av både tingsrätt, hovrätt
            och ibland också Högsta domstolen, kan ta upp emot ett halvår.
            För personer som döms till fängelse ett år och mindre blir anstalts­placeringen
            ofta så kort att någon behandling överhuvudtaget inte sätts igång.
          </p>
          <p xml:id="i-JhEpTge4GvykXS7NEMU2ME">
            Vi vill därför införa en regel som innebär att när en person
            som är häktad döms till fängelse så ska domstolen samtidigt kunna
            förordna att domen omedelbart ska gå i verk­ställighet oavsett
            om den som döms kommer att överklaga. Det innebär att den som
            dömts omedelbart kan flyttas till en anstalt och komma igång med
            vård och behandling i ett mycket tidigare skede. Eftersom grunden
            för frihetsberövandet fortfarande är häkt­ning till dess att domen
            vunnit laga kraft bör den intagne dock ha möjlighet att vara kvar
            i häktet om den så önskar.
          </p>
          <head xml:id="i-ECqRbarBk4wDgounAj2g9S" type="h2">
            Minskad möjlighet till uppskov med verkställigheten av straffet
          </head>
          <p xml:id="i-FMWvmPbjY8DYYFGkENTY66">
            En dömd kan beviljas uppskov med verkställigheten av ett fängelsestraff
            under vissa omständigheter. Enligt strafftidslagen som trädde
            i kraft 2018 ska en samlad bedömning göras där de negativa konsekvenserna
            för den dömde vägs mot samhällets krav och intressen. I vägningen
            tas hänsyn till samhällsskyddsintressen, såsom risken att den
            dömde avviker eller begår nya brott. I enlighet med utgångspunkten
            att straff bör verkställas så nära lagakraftvunnen dom som möjligt,
            bör möjligheterna att begära uppskov med verkställigheten vara
            små . Moderaterna anser att en mer restriktiv syn bör gälla när
            det kommer till möjligheterna att beviljas uppskov. Det kan bland
            annat handla om att hänsyn i mindre utsträckning bör kunna tas
            till den dömdes arbets- eller utbild­ningsförhållanden. Att en
            arbetstagare har ett arbete av säsongskaraktär eller kan erhålla
            eller behålla en anställning borde typiskt sätt inte kunna utgöra
            skäl för att beviljas uppskov.
          </p>
          <head xml:id="i-Xj8WsNV37Kr1nhvZAqn9Fr" type="h2">
            Straffbart att inte inställa sig till verkställighet
          </head>
          <p xml:id="i-AUNXvYkNL5uWSzYTLMe5tZ">
            Den som döms till fängelse kontaktas av Kriminalvården som förelägger
            den dömde att inställa sig vid den kriminalvårdsanstalt där fängelsestraffet
            ska verkställas. Polismyn­digheten kan under vissa omständigheter
            på begäran av Kriminalvården förpassa personen till ett häkte
            eller en kriminalvårdsanstalt. Det förekommer allt för ofta att
            personer inte infinner sig när det är dags att avtjäna straffet.
            De senaste fyra åren har cirka 400 personer fått sina fängelsestraff
            preskriberade genom att hålla sig undan verkställighet. Systemet
            bygger på en hög grad av tillit till den som dömts, trots att
            det i vissa fall kan tyckas obefogat. Samtliga som döms till fängelse
            ska avtjäna sitt straff. Det handlar om respekten för och tilltron
            till rättssystemet men också om rättvisa. Kriminalvården måste
            vara konsekvent och inte tillåta att vissa undandrar sig samhällets
            påföljder. Att inte inställa sig är inte heller förenat med något
            straffansvar. Moderaterna anser att den som förelagts att inställa
            sig vid kriminalvårdsanstalt och inte dyker upp ska kunna straffas
            för det. Straffet bör som utgångspunkt motsvara straffen för andra
            brott som rör grunderna för rättsskipningen, såsom mened och övergrepp
            i rättssak.
          </p>
          <head xml:id="i-NvAQWT8YPZc8CZ1JYgsjHM" type="h2">
            Kriminalisera rymningar
          </head>
          <p xml:id="i-6xQc5FJruw73JhUpr2vSMF">
            I Sverige rymmer/avviker varje år ett antal dömda personer som
            avtjänar ett fängelse­straff från anstalt. Under 2019 skedde ca
            100 rymningar/avvikelser från anstalt och från permissioner. Trots
            att man enligt lag är skyldig att avtjäna tid i anstalt är det
            inte straff­bart att rymma. De sanktioner som idag står till buds
            när någon rymmer är begränsade och konsekvenserna för den enskilde
            blir därför små. Rymningar innebär att stora resurser tas i anspråk
            från rättsväsendet, som redan är hårt ansträngt. Dessutom handlar
            det inte sällan om personer som dömts för allvarliga brott och
            långa fängelsestraff som kan vara farliga ute i samhället. I andra
            situationer där enskilda angriper själva kärnan i rättsskipningen
            eller trotsar ordningsmakten är principen att det bör betraktas
            som särskilt allvarligt. Bland annat därför är mened och övergrepp
            i rättssak så kallade artbrott. Samma principiella synsätt bör
            gälla om någon väljer att rymma från anstalt eller avvika från
            en permission. Det bör därför vara straffbart att rymma/avvika
            från anstalt eller permission.
          </p>
          <head xml:id="i-GKxP8JjJZcX8vknTmiypgL" type="h2">
            Ökad användning av fotboja vid permissioner
          </head>
          <p xml:id="i-YSNVYm284bUB11YUvySavk">
            Åtgärder bör vidtas för att säkerställa att permissioner kan
            genomföras utan avvikelser. Ett sätt att öka säkerheten vid permissioner
            är genom en ökad användning av elektronisk övervakning. Den möjlighet
            som sedan några år tillbaka finns att förena permission eller
            transport av intagna med elektronisk övervakning, fotboja, används
            allt för sällan. Vi vill därför se över riktlinjerna för dessa
            så att elektronisk övervakning används i fler fall än idag.
          </p>
          <head xml:id="i-4kV6v5BtwUhtbUBscXj7f9" type="h2">
            Ansvaret för unga som begår grova brott
          </head>
          <p xml:id="i-DcQ3WyCQeJS9XMXComCcE3">
            En ny enhet för unga bör inrättas hos Kriminalvården. Den nya
            enheten hos Kriminal­vården ska bland annat ansvara för vissa
            påföljder på grund av brott och också invol­veras för behandlingsinsatser
            som beslutas med stöd av lagen om vård av unga på grund av den
            ungas kriminalitet. Tanken är att enheten ska hantera barn och
            unga under 18 år som begått allvarliga våldsbrott eller andra
            grova brott, till exempel innehaft vapen eller sålt narkotika.
            Det handlar alltså om att göra riktade insatser och avsätta särskild
            kom­petens för ungdomar som kommit förhållandevis långt in i ett
            kriminellt beteende eller redan befinner sig i en miljö och i
            ett umgänge där grova brott begås.
          </p>
          <p xml:id="i-URfkE6fGbKU6ntXPufTo7d">
            Denna grupp av unga kommer därmed i större utsträckning bli statens
            ansvar istället för kommunens och socialnämndernas ansvar. Kriminalvården
            kan antas ha bättre förmåga än socialnämnderna att hantera och
            arbeta återfallsförebyggande med denna grupp. Det innebär också
            att socialtjänsten i utsatta områden avlastas en tids- och resurskrävande
            grupp och får bättre möjligheter att fokusera på barn och ungdomar
            som befinner sig i riskzonen för att hamna i kriminalitet eller
            i andra sociala problem.
          </p>
          <p xml:id="i-Q4s2H6PekNxNEkq9Zmjc4e">
            Under våren 2019 tillkännagav riksdagen till regeringen att en
            sådan enhet bör inrättas hos Kriminalvården och det är av stor
            vikt att arbetet med inrättandet av enheten påbörjas snarast,
            dock senast 2021.
          </p>
          <head xml:id="i-WdGWHvP9D13Mwixszz83uZ" type="h2">
            Utökad tid för behandlingsprogram.
          </head>
          <p xml:id="i-H5peKYYLGv9Y2JMw5shRTx">
            Enligt Kriminalvården utgör behandlingsprogrammen endast 5 %
            av sysselsättnings­tiden på anstalter 2019. Det finns behandlingsprogram
            för våldsproblematik, sexualbrott, missbruk, relationsvåld mm.
            9 172 personer påbörjade fängelsestraff 2019. 6 223 avslutade
            verkställighet samma år. Av dessa hade 25 % deltagit i behandlingsprogram,
            varav 19 % fullföljde behandlingsprogrammet. Detta är alltför
            lågt. Det är mycket viktigt att intagna deltar i behandlingsprogram
            så att risken för återfall minskas. Därför bör det övervägas att
            utöka sysselsättningstiden för behandlingsprogrammen.
          </p>
          <head xml:id="i-YUJ4PfcaDDZ8f18yxrWnLw" type="h2">
            Obligatoriskt deltagande i nationellt exitprogram för dömda
          </head>
          <p xml:id="i-9zZ6X8ADNVhKXewvYbeAQL">
            Moderaterna vill införa ett nationellt exitprogram för gängmedlemmar
            som väljer att lämna det kriminella livet. Det handlar bland annat
            om bättre förutsättningar för att bryta ett kriminellt mönster
            med ny identitet för hotade personer och att vid behov byta bostadsort.
            Under tiden straffet avtjänas ska fortsatt brottslighet vara uteslutet.
            Genom övervakning och ytterligare åtgärder och myndighetssamverkan
            ska det vara näst intill omöjligt att fortsätta en kriminell livsstil
            efter avtjänat straff.
          </p>
          <p xml:id="i-9gADs3eZSv4QcBMrqzUSb3">
            Det bör övervägas att förlägga det nationella exitprogrammet
            under Kriminalvårdens ansvar. Myndigheten finns representerad
            i hela landet och har erfarenheter av att arbeta med återanpassning
            av kriminella individer. Medverkan i det nationella exitprogrammet
            bör vara obligatoriskt för dömda gängbrottslingar och yrkeskriminella.
          </p>
          <head xml:id="i-R9VKEQmU3Cd6hJPyorG1Dj" type="h2">
            Ökad närvaro av frivården i utsatta områden samt öka antalet
            yrkeskurser på anstalter
          </head>
          <p xml:id="i-Cdr1QLKunhp7xK6d2QbmMK">
            Kriminalvården bör vidare genom frivården vara mer närvarande
            i de utsatta områdena genom att förlägga mer av sin verksamhet
            där.
          </p>
          <p xml:id="i-EV2yn9zk895a9UEjEGrvrV">
            För att säkerställa möjligheten att nå fler intagna med utbildningsinsatser
            behöver utbudet på anstalterna utvecklas. Idag utgörs utbudet
            enligt Kriminalvården till över­vägande del av teoretiska kurser
            som leder till högskoleförberedande gymnasieexamen. Vi vill ge
            Kriminalvården i uppdrag att öka antalet yrkeskurser som leder
            till yrkes­förberedande gymnasieexamen. Programverksamheten inom
            Kriminalvården är av stor betydelse för att få intagna att bryta
            med en tidigare kriminell livsstil. För att pro­grammen ska kunna
            genomföras med hög kvalitet är personalens kompetens och möjligheter
            till fortbildning viktig.
          </p>
          <head xml:id="i-7mkAesf3J7jzhScs3zKBzB" type="h2">
            Begränsa möjligheterna till villkorlig frigivning
          </head>
          <p xml:id="i-XEaZViCEAHw2bzTvLZHSet">
            Den som avtjänar ett tidsbestämt fängelsestraff friges i dag
            som regel villkorligt efter två tredjedelar av strafftiden. Vi
            vill begränsa möjligheten till villkorlig frigivning. För personer
            som avtjänar långa fängelsestraff innebär det att många år dras
            av på straffet.
          </p>
          <p xml:id="i-Kxhjn8p3huKbjLy4yHES58">
            Villkorlig frigivning ska endas ske undantagsvis och tidigast
            efter tre fjärdedelar av strafftiden i stället för som nu efter
            två tredjedelar av strafftiden. Återfallsförbrytare ska inte omfattas
            av möjlighet till villkorlig frigivning.
          </p>
          <p xml:id="i-V2BQsLZB5r1KhmrfwHtNz">
            Riksdagen har tidigare tillkännagivit att deltagande i behandlingsprogram
            varit obligatoriskt för att få villkorlig frigivning. Detta har
            dock inte gällt alla brott, vilket vi anser är otillräckligt.
            Om Kriminalvården bedömer att ett behandlingsprogram är lämpligt
            för en intagen ska detta vara obligatoriskt. Om den intagne vägrar
            att deltaga, tar denne inte ansvar för sitt brott och ska därmed
            inte få villkorlig frigivning.
          </p>
          <p xml:id="i-5P5uWhF7cwcvx3MymeCWyq">
            Även misskötsamhet på anstalt ska i större utsträckning resultera
            i utebliven villkorlig frigivning. Genom dessa begränsningar skärps
            straffen för personer som döms till fängelsestraff.
          </p>
          <head xml:id="i-CtTCLbMYdec45tJafcnKjE" type="h2">
            Utredning gällande farlighetsbedömning efter avtjänat straff
          </head>
          <p xml:id="i-S5g3P1ygyGAE4j1NhpqUHE">
            Det finns personer som dömts till fängelsestraff och som vid
            frigivandet fortfarande är farliga för samhället. Det kan handla
            om pedofiler, rånare, våldtäktsmän mm där allt tyder på att de
            kommer att återfalla i allvarlig brottslighet direkt efter avtjänat
            fängelsestraff.
          </p>
          <p xml:id="i-UP91755NXYHjXRGc1dh9TD">
            Staten har ett ansvar att skydda samhällsmedborgare från att
            utsättas för allvarlig brottslighet som kan förutses. I Norge
            finns en möjlighet att utdöma till förvaring som påföljd, där
            domstolar fastställer en tidsram för hur länge en person ska sitta
            inlåst. Tidsramen kan förlängas med upp till fem år i taget och
            det finns ingen gräns för hur många gånger som tidsramen kan förlängas.
            Därför kan en farlighetsbedömning göras innan personen släpps
            ut i samhället igen och om denne anses fortfarande vara en fara
            för samhället kommer personen inte att friges.
          </p>
          <p xml:id="i-QmAhrEu28phryS6fSczhZ5">
            Liknande lagstiftning har funnits i Sverige men avskaffades på
            1980-talet. Svenska staten ska göra allt i sin makt för att förhindra
            att mycket farliga brottslingar ska komma ut i samhället igen
            och därmed få möjlighet att skada och döda människor. En utredning
            bör tillsättas gällande detta med inriktning på att införa detta
            även i Sverige
          </p>
          <head xml:id="i-9v3ujSHBFnZDyNx9ZduQEr" type="h2">
            Öka antalet överföringar av fångar med utländskt medborgarskap
          </head>
          <p xml:id="i-H2JLJwdcuVRjYHGShdi7j2">
            Det fanns 1 414 utländska medborgare inskrivna i anstalt den
            1 oktober 2019. Vid den tidpunkten utgjorde de utländska medborgarna
            29 procent av det totala antalet inskrivna i anstalt. Ca 60 procent
            av dessa personer är från länder utanför Norden/Europa.
          </p>
          <p xml:id="i-HNFsAPE5zTTCZvJj7gGehd">
            Av Kriminalvårdens årsredovisning framgår att det under 2019
            endast överfördes 75 personer från Sverige till annat land för
            verkställande av straff. Av dessa överfördes endast 2 personer
            till länder utanför Norden/Europa trots att de utgör en majoritet
            av de utländska medborgare som sitter på svenska anstalter.
          </p>
          <p xml:id="i-RcX6sL4p7nBhb4F2qyrnNA">
            Samtidigt överfördes 78 personer till Sverige från annat land
            för verkställande av straff. Från 1 juli 2020 gäller en ny lag
            med krav på skyndsam handläggning hos Kriminalvården och allmänna
            domstolarna som ska leda till att fler brottslingar ska avtjäna
            straffet i sina hemländer. Detta gäller dock endast andra EU-länder.
          </p>
          <p xml:id="i-FVbztnLEZxLAqDBiGwscRY">
            Kriminalvården bör ges i uppdrag att påtagligt öka antalet överföringar
            av fångar även till länder utanför Norden/EU. Kriminalvården ska
            bland annat alltid initiera ett ärende om överföring när en utländsk
            medborgare ska verkställa ett fängelsestraff om sex månader eller
            längre.
          </p>
          <p xml:id="i-H9Z3pLceUnxir8VwfrJN97">
            Kriminalvården i Sverige bör fördjupa samarbetet med kriminalvården
            i de länder vars medborgare är överrepresenterade i de svenska
            anstalterna, i syfte att möjliggöra överföring i fler fall.
          </p>
          <head xml:id="i-VKzugx7Ze8knQ7H54GJTgm" type="h2">
            Ändra lagen så att Migrationsverket får visitera inför transport
          </head>
          <p xml:id="i-K1gfWcpcMe1WUXGZqyEesb">
            I Kriminalvårdens budgetunderlag 2021 framkommer att Migrationsverket
            konstaterat att de saknar lagstöd för att inför en transport visitera
            en person och delvis även bostadsrummen på förvaren. Detta kan
            få som konsekvens att Migrationsverkets transportbeställningar
            till Kriminalvården kommer att öka markant. Lagen behöver ändras
            så att Migrationsverket får utföra dessa visitationer.
          </p>
        </div>
        <div type="motSignatures">
          <list>
            <item xml:id="i-G41ZV3EujDm21sy5DwXFv5">
              Johan Forssell (M)
            </item>
            <item xml:id="i-LYncvZWmeuUwKf1bK6mhBg">
              Louise Meijer (M)
            </item>
            <item xml:id="i-DcYFxx5r73kboik9fLc5tG">
              Ellen Juntti (M)
            </item>
            <item xml:id="i-UjiaW8YHrrwy55a4MQJEAe">
              Mikael Damsgaard (M)
            </item>
            <item xml:id="i-P457PpFHCFGy5WaferU8ko">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
