<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_516/mot_200506_MJ_516-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ516 pnr: mp534
          </p>
          <p>
            Motion till riksdagen 2005/06:MJ516
          </p>
          <p>
            av Åsa Domeij (mp)
          </p>
          <p>
            Djurexport
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att införa ett förbud för sådan export av djur från
            Sverige där transporten till det importerande landet inte uppfyller
            de regler som gäller för djurtransporter inom Sverige.
          </p>
          <p>
            Motivering
          </p>
          <p>
            Djur är kännande varelser och vårt nyttjande av djur måste därför
            bygga på en stor respekt för det individuella djuret. Detta är
            också uttryckt i djurskyddslagen, som är tydlig på att djur skall
            skyddas från lidande och sjukdom och hållas på ett sådant sätt
            så att de har möjlighet att utföra sina naturliga beteenden. Dessa
            krav gäller såväl för uppstallade djur, som djur på bete och som
            för djur som transporteras. Vid transporter påverkas djuret av
            precis samma faktorer som i stallmiljön — temperatur, luftfuktighet,
            luftkvalitet, buller, ljus, andra djur m.m. Men det tillkommer
            dessutom andra faktorer — lastning, vibrationer, trängsel med
            främmande djur, instabilitet vid körning m.m. För att minimera
            denna påverkan så har vi särskilda tidskrav på djurtransporter
            i Sverige, max 8 timmar. Ett flertal internationella studier,
            utförda av såväl myndigheter som djurskyddsorganisationer visar
            att djurtransporter mellan länder inte på långt när uppfyller
            de krav som djurens biologiska behov ställer. Gällande internationella
            regler är otillräckliga, och dessutom är kontrollen av dessa reglers
            efterlevnad mycket svag. Ju längre dessa transporter är, desto
            mer stressande är den för djuren. Längre sjötransporter är särskild
            riskfyllda för djuren. Förutom de miljömässiga stressfaktorer
            som finns vid långa landtransporter, som t.ex. hög temperatur
            och hög luftfuktighet, så har studier visat på hög bullernivå
            och vibrationer. Enligt EU:s vetenskapliga kommitté för djurhälsa
            och djurskydd
          </p>
          <pb facs="riksdagen-motions-pdf/data/200506/mot_200506_MJ_516/mot_200506_MJ_516-0002.pdf"/>
          <p>
            2005/06:MJ516
          </p>
          <p>
            har bullernivåer på 103 dB uppmätts vid sjötransport. Detta kan
            jämföras med vad som gäller i svenska djurstallar, 65 dB. Mortalitetsfrekvensen
            vid sjötransport är också 10 gånger högre än vid landtransport.
            Vid sjötransport tillkommer dessutom sjögång. Enligt EU:s vetenskapliga
            kommitté för djurhälsa och djurskydd bör sjötransporter ej ske
            om vindstyrkan befaras bli 8 m/s eller därutöver. Redan vindhastigheter
            över 10 m/s har negativ påverkan på djuren påvisats, som t.ex.
            aborter, aptitnedsättning, sjösjuka och ökad skaderisk. Just på
            grund av den osäkerhetsfaktor som ev. sjögång utgör måste stora
            krav ställas på sjötransportens djurutrymme, så att djurets biologiska
            behov tillgodoses. De studier som finns visar att så inte är fallet.
            De internationella regler som finns för sjötransporter är inte
            satta med djurens bästa i fokus. Kontrollen av efterlevnaden av
            dessa svaga regler är dålig. Sedan 2003 exporteras svenska djur,
            dräktiga kvigor, med sjötransport till olika länder i Mellanöstern.
            Den senaste båten gick från Sverige i april 2005 till Jordanien
            med drygt 600 dräktiga kvigor. Resan tog 16 dagar. Detta är mycket
            långt från den huvudregel om max 8 timmar som vi har i Sverige
            för djurtransporter. Det har också förekommit att transporter
            har tagit längre tid, upp till 21 dagar, på grund av dåligt väder
            och storm. Miljöpartiet de gröna anser att djur har samma rättigheter
            oberoende av vilket land de befinner sig i. Vi anser därför att
            export av djur som innebär att de svenska reglerna för djurtransporter
            ej uppfylls ska förbjudas.
          </p>
          <p>
            Stockholm den 4 oktober 2005 Åsa Domeij (mp)
          </p>
        </div>
      </div>
    </body>
  </text>
</TEI>
