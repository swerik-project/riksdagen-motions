<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00268">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__268/mot_1945__fk__268-001.pdf"/>
      <fw xml:id="i-UGo98g3QmxkLrmsL1yW4Hy">
        Motioner i Första kaommaren, nr 268. 1
      </fw>
      <div xml:id="i-VmPR79WqSN7xtFQacNHknk" type="motHeader">
        <div xml:id="i-JR4kqvPy4W8HJVVKv5sUDo" type="motTitle"/>
        <div xml:id="i-RVVKbwJLymctZUKifnf5Eo" type="motSubmissionInfo"/>
      </div>
      <div xml:id="i-LzVBRWUkDs4F4hWAAHsBfn" type="motBody">
        <div xml:id="i-KCtCQpZWYJpW3DVuoGUmbE">
          <p xml:id="i-VhXaaQ5N5doZQceDtJwj4d">
            Nr 268.
          </p>
          <p xml:id="i-RvKQCoCQkCuX9xhhKMnRyz">
            Av herr Holmbäck, angående ändring i lagen om tillsättning av
            prästerliga tjänster.
          </p>
          <p xml:id="i-GfUzgw8L4i9UUHFk1wrgHe">
            | 1934 års »Lag om tillsättning av prästerliga tjänster» stadgas
            i $ 41, mom. 4, att Kungl. Maj:t var tredje gång kyrkoherdetjänst
            är ledig äger rätt att utnämna innehavare av tjänsten bland de
            tre, som uppförts på förslag, oavsett vem församlingen valt. I
            propositionen, nr 154, framhöll statsrådet, »att vid utnämningsrättens
            utövande stort avseende alltid måste fästas vid den anslutning,
            som någon av de å förslaget uppförda har vunnit vid församlingsvalet».
            Meningarna inom första lagutskottet voro emellertid mycket delade.
            Ut- skottet tillstyrkte propositionen på denna punkt med »&gt;»stor
            tvekan» och under uttalande av »den bestämda förväntan», att församlingsvalet
            skulle komma att tillmätas ett väsentligt inflytande, där deltagarantalet
            var avse- värt och valresultatet icke skulle leda till uppenbar
            orättvisa. Troligen var det utskottets skrivsätt mer än dess tillstyrkan
            som medverkade till att pro- positionen bifölls. Från deras sida
            som anslöto sig till utskottslinjen fram- hölls upprepade gånger
            under kammardebatterna, att utskottets utlåtande borde vara en
            garanti för att församlingarnas rätt icke skulle komma att trädas
            för nära. Vad som inträffat på här berörda område under de gångna
            tio åren är alltför känt för att mera utförligt behöva rekapituleras.
            Här skall endast ermras därom, att i kyrkomötena 1936 och 1938
            samt vid riksdagarna 1939 och 1943 förelågo yrkanden om ändringar,
            som i vissa fall gällde att val icke skulle äga rum när Kungl.
            Maj:t har utnämningsrätten, i andra att bestämmelserna om Kungl.
            Maj:ts utnämningsrätt skulle upphävas. Vid 1944 års riksdag föranledde
            ett aktuellt fall en interpellation. Det visade sig snart, att
            lagens bestämmelser tillämpades så, att även en stark majoritet
            av de röstande icke hindrade att Kungl. Maj:t utnämnde en annan
            än den valde. Redan vid 1936 års riksdag var ett dylikt ärende
            uppe i konstitutionsutskottet. Det gällde en kyrkoherdebefattning
            i Västerås stift, som tillfallit en sökande, vilken anmält sig
            direkt hos Kungl. Maj:t, medan den av församlingen med 297 röster
            av 306 valde icke utnämndes. Händelsen väckte den gången stor
            uppmärksamhet. Stridigheter kring de s. k. tredjegångsvalen äro
            numera ständigt återkommande företeelser i da- gens kyrkoliv.
            Från skilda håll har omvittnats, att dessa strider icke äro till
            gagn för den kyrkliga verksamheten. Bihang till riksdagens protokoll
            1945. 3 saml. NY 268—274.
          </p>
          <pb facs="riksdagen-motions-pdf/data/1945/mot_1945__fk__268/mot_1945__fk__268-002.pdf"/>
          <fw xml:id="i-UDimRkMc9oUJT5UhA6d82m">
            2 Motioner i Första kammaren, nr 268.
          </fw>
          <p xml:id="i-FvV9iJ5S7icB3JAtawNeDd">
            Enligt en verkställd sammanställning hade Kungl. Maj:t under
            tiden 1938—1942 i 60 procent av fallen följt församlingsvalet.
            Dåvarande eckle- siastikministern meddelade i ett interpellationssvar
            1944, att regeringen under tiden 1940—28/2 1944 i 77 procent hade
            utnämnt den valde. Det torde icke råda något tvivel om att ändringen
            till det bättre i väsentlig mån beror på den allmänna opinionens
            och pressens inflytande. Bakom siffrorna dölja sig dock åtskilliga
            utnämningar, som företagits mot en stark opinion bland dem, som
            deltagit i valet. Tendensen torde för övrigt vara den, att tredje-
            gångsvalen tilldra sig allt större uppmäksamhet. En allmän uppfattning
            torde vara, att den nuvarande ordningen icke är — allra minst
            ur synpunk- ten av det religiösa intresset — tillfredsställande.
            Värre är att finna vägen till en förbättring. Den radikalaste
            metoden att komma till rätta med dessa val, som sålunda sprida
            olust i ett antal kyrkoförsamlingar, vore givetvis att upphäva
            stad- gandet av 1934 och återgå till förhållandena dessförinnan.
            Det är möjligt att så i en framtid kommer att ske, när erfarenheterna
            av de nuvarande bestämmelsernas olägenhet hunnit spridas i än
            vidare kretsar. Vid tidigare aktioner har man i riksdagen uttalat
            den meningen, att lagen ännu verkat för kort tid för att kunna
            motivera en så genomgripande ändring. Emellertid synes en annan
            väg redan nu vara framkomlig, nämligen att förlänga den tidsperiod,
            inom vilken Kungl. Maj:t äger utnämningsrätt, så att denna rätt
            skall tillkomma Kungl. Maj:t endast var femte gång kyrkoherdetjänst
            är ledig. Av de siffror rörande utnämningsfrekvensen, som ecklesiastikministern
            meddelade i interpellationsdebatten 1944, synes med all tydlighet
            framgå att Kungl. Maj:ts utnämningsrätt var femte gång är tillräcklig
            för att syftemålet med denna utnämningsrätt skall uppnås. Därigenom
            skulle vidare den irritation, som alltid skapas inför ett regeringsingripande
            i ett kyrkoherde- val, återkomma mera sällan. Cirkulationen sker
            hastigare nu än förr, då en kyrkoherde ibland kunde behålla sin
            plats i flera årtionden. Tredjegångs- principen torde understundom
            komma att innebära, att en församling hasti- gare än den väntat
            blir ställd i en situation, då den riskerar att få sin mening
            kasserad. Hela principen med ett folkval, som ej behöver respekteras,
            är ur demokratisk synpunkt icke tilltalande. Genom en ändring
            i ovan antydd rikt- ning skulle emellertid avsteg från den vanliga
            ordningen bli mera sällan återkommande. Tanken på en längre intervall
            var för övrigt uppe under den långa diskussionen om ändringar
            i prästvalslagen. Domkapitlet i Lund ifrågasatte sålunda att församlingarna
            skulle berövas bestämmanderätlten blott var fjärde gång. I samband
            med den här föreslagna revisionen borde ännu en detalj kor- rigeras.
            Vid sidan om de tre, som uppföras på förslag till kyrkoherdebefatt-
            ning, medgives en vidsträckt rätt för s. k. extra sökande att
            anmäla sig dirckt hos Kungl. Maj:t. I den nämnda sammanställningen
            från 1942 hade i 16 procent av fallen dylika sökande blivit utnämnda.
            Den extra ansöknings-
          </p>
          <pb facs="riksdagen-motions-pdf/data/1945/mot_1945__fk__268/mot_1945__fk__268-003.pdf"/>
          <fw xml:id="i-TFaKMFqHtvFvHUHgQfZced">
            Motioner i Första kammaren, nr 268. 3
          </fw>
          <p xml:id="i-Nc9gmdxdRRyNpuvAyEChPZ">
            rätten borde kunna inskränkas till i utlandet verkande präster,
            som av eko- nomiska skäl och med hänsyn till kommunikationerna
            ha svårt att uppfylla villkoret att provpredika. Det nuvarande
            förfarandet ses med motvilja på många håll ute i församlingarna,
            vilka inte endast berövas bestämmande- rätten rörande vem av de
            tre på förslag, som skall få tjänsten, utan även riskera att till
            kyrkoherde få en person, som kanske ingen någonsin hört talas
            om, än mindre stiftat bekantskap med. Den inom Sverige verkande
            prästman, som i ett dylikt fall ej vill besvära sig med att söka,
            prövas och provpredika, finns enligt en vidsträckt opinion ingen
            anledning att ta hänsyn till. Även på håll, där tredjegångsprincipen
            livligt omfattas, har man pro- testerat mot den extra ansökningsrätten.
            Under hänvisning till det anförda yrkas,
          </p>
          <p xml:id="i-SAPwHouiPAEE9Bbp32Sjav">
            att riksdagen i skrivelse till Kungl. Maj:t måtte hemställa om
            förslag till sådana ändringar av »Lag om tillsättning av prästerliga
            tjänster», att Konungens utnämningsrätt till kyrkoherdetjänst
            fastställes till var femte gång sådan tjänst är ledig samt att
            extra ansökningsrätt vid sådant fall endast tillkommer utom Sverige
            stationerad prästman, som i övrigt fyller lagens kvalifikationer.
          </p>
          <p xml:id="i-BS2T5CQisX8oe5tFXFYESH" type="date">
            Stockholm den 23 januari 1945.
          </p>
          <div xml:id="i-6Q5sK2LQgNAM5K388vyEua" type="signatureBlock">
            <p who="i-L31knc1H7Q8uzLgTZoFx7A" type="signature">
              Åke Holmbäck
            </p>
          </div>
        </div>
      </div>
    </body>
  </text>
</TEI>
