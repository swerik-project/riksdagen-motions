<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02393">
  <teiHeader>
    <fileDesc>
      <titleStmt>
        <title>med anledning av prop. 2022/23:109 Utökade polisiära befogenheter i gränsnära områden</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2393 av Gudrun Nordborg m.fl. (V)</title>
          <idno type="rdwebb">HA022393</idno>
          <rs type="number">2393</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022393/text</ref>
          <ref type="dokument_url_html">https://data.riksdagen.se/dokument/HA022393</ref>
          <ref type="dokumentstatus_url_xml">https://data.riksdagen.se/dokumentstatus/HA022393</ref>
          <ref type="pdf">https://data.riksdagen.se/fil/C997C6BA-11B4-4D53-894D-A62CB3DF84FC</ref>
          <ref type="docx">https://data.riksdagen.se/fil/7EF9C8BB-F3D3-4A7A-84AA-9F5AAF98ED57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5iHBqaUAeq8nBKbqgfw4Li" type="basedOn"/>
        <correspContext corresp="i-5iHBqaUAeq8nBKbqgfw4Li">
          <ref>Proposition 2022/23:109</ref>
        </correspContext>
        <correspAction xml:id="i-TehzHVizMk6QfKdpcBKKwE" type="signed"/>
        <correspContext corresp="i-TehzHVizMk6QfKdpcBKKwE">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-JGGcWADrD3D6o7Unkwqmyx" type="submitted">
          <date when="2023-05-09"/>
          <time when="11:34:55"/>
        </correspAction>
        <correspAction xml:id="i-Bpsf52QaCjnsV2Q5t9Dqzk" type="reviewed">
          <date when="2023-05-12"/>
          <time when="14:44:20"/>
        </correspAction>
        <correspAction xml:id="i-TzuLwx2uzrvfcWFEnAnaRm" type="dismissed">
          <date when="2023-05-22"/>
        </correspAction>
        <correspAction xml:id="i-4hX3F4rg717hCVpFMFWaHu" type="referred">
          <date when="2023-05-23"/>
        </correspAction>
        <correspAction xml:id="i-MhRzV5Cauhi58jwPaXHaxF" type="assigned">
          <date when="2023-06-20"/>
          <time when="16:49:46"/>
        </correspAction>
        <correspContext corresp="i-MhRzV5Cauhi58jwPaXHaxF">
          <ref type="assignedTo">Justitieutskottet</ref>
        </correspContext>
        <correspAction xml:id="i-3v5QXFMVn967zkWHYTuJs3" type="behandlas_i"/>
        <correspContext corresp="i-3v5QXFMVn967zkWHYTuJs3">
          <ref type="uppgift">2022/23:JuU26</ref>
          <ref type="ref_dok_id">HA01JuU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU26</ref>
          <ref type="ref_dok_titel">Utökade polisiära befogenheter i gränsnära områden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RQ3HbyZhTKzdTepiJf4ewv" type="motHeader">
        <div xml:id="i-4qnDQQa8L39LQK7PS6gmof" type="motTitle">
          Motion till riksdagen 2022/23:2393 av Gudrun Nordborg m.fl. (V)
          med anledning av prop. 2022/23:109 Utökade polisiära befogenheter
          i gränsnära områden
        </div>
      </div>
      <div xml:id="i-GNqJN1wiMZmZ9rn5vGk2sN" type="motBody">
        <div xml:id="i-RHYoc2NbiYfARk7RKvPjd1" type="motProposal" subtype="förslag">
          <head xml:id="i-DFgA9H2vkB6idnd6t7mxVi">
            1 Förslag till riksdagsbeslut
          </head>
          <list xml:id="i-NHqkaJWGuJDVurseDaA3q7">
            <item xml:id="i-8MvgewXbMMTPZFSaSQsegf" sortKey="Yrkande 1">
              Riksdagen avslår proposition 2022/23:109.
            </item>
          </list>
        </div>
        <div xml:id="i-DurxVepgwFJp1p7Y2k3XYi" type="motContent">
          <head xml:id="i-UJBgLG6Wg5XJCYEYCEYKw6" type="h1">
            2 Inledning
          </head>
          <p xml:id="i-Xf9W7UZD3wzQDfHRWJpU9b">
            Vänsterpartiet röstade emot Sveriges anslutning till Schengenkonventionen
            när frågan avgjordes av riksdagen våren 1998 (mot. 1997/98:Ju14).
            De tyngsta invändningarna vi hade då var att Schengensamarbetet
            hotade den personliga integriteten och också riskerade att inskränka
            flyktingars möjligheter att söka asyl samt att det viktiga samarbetet
            mot gränsöverskridande brottslighet borde ha organiserats i former
            som inte hotade den enskildes rättssäkerhet och asylrätten. Dessvärre
            har vi fått rätt i våra farhågor. Trots de försäkringar om motsatsen
            som regeringen då lämnade har Sverige steg för steg genomfört
            förändringar av migrationslagstiftningen och transportörs­ansvaret
            som inneburit stora försämringar när det gäller flyktingars rättigheter
            och rätten att söka asyl.
          </p>
          <p xml:id="i-FKsg5ZEzE4Xf6a4r6sCBTC">
            Schengens informationssystem (SIS) är ett gemensamt datasystem
            för medlems­staterna i Schengenområdet. Syftet är att ha ett gemensamt
            informationssystem för gränskontroll, dels för att hindra utvisade
            eller avvisade tredjelandsmedborgare från att komma in i Schengenområdet,
            dels för att koordinera spanandet efter vissa föremål eller personer
            i syfte att bekämpa brott. SIS II är en ny teknisk version av
            SIS som utveck­lades under Europeiska kommissionens ansvar och
            togs i bruk 2013.
          </p>
          <p xml:id="i-9FCEDfcPe42mu1kwtuhbbo">
            SIS har under den tid det varit verksamt snabbt vuxit till ett
            gigantiskt person­register. I dag har Schengenländerna flera operativa
            system med uppgifter om tredje­landsmedborgare. I databaserna
            lagras känslig information, bl.a. biometriska data, om miljontals
            individer från tredjeländer. Vänsterpartiet har tidigare motionerat
            om att biometriska data inte ensamma ska godtas som grund för
            identifiering i SIS II (mot. 2006/07:Ju217, se även mot. 2020/21:452).
            Att använda biometriska data som ensam identifikationsgrund innebär
            en alltför hög risk för felaktig identifiering eller icke-identifiering.
            Om bara en halv procent blir felidentifierade är detta alldeles
            för många med tanke på de miljoner människor som registrerats
            i dessa databaser. Den centrala lagringen av biometriska data
            ökar även risken för otillåten användning av dessa databaser,
            manipulering av biometriska data av kriminella organisationer
            och möjliga identitetsstölder.
          </p>
          <p xml:id="i-7zSBFaT7rnMXpw4V6dpYD4">
            Minst 500 000 människor med inreseförbud i Schengen finns listade
            i systemet. Antalet växer hela tiden. Rättslösheten för de miljoner
            människor som registrerats i SIS är nästan total. Många av dem
            vet inte att de är registrerade och vet inte av vem eller varför.
            Vänsterpartiet har redan sedan tillkomsten av informationssystemet
            ifrågasatt att SIS inte bara handlar om personer som begått eller
            är misstänkta för brott. SIS används för en omfattande registrering
            av s.k. förebyggande natur, dvs. registrering av personer som
            inte är brottsmisstänkta. En stor del av de miljontals personer
            som i dag finns registrerade i SIS är personer från länder utanför
            Schengenområdet som av olika skäl fått avslag på sina asylansökningar.
            Betydelsen av en sådan registrering är att personen i fråga kan
            avvisas direkt vid Schengens yttre gräns. Antalet sådana avvisningar
            har också ökat markant. Möjligheten för en avvisad asylsökande
            att få rättelse måste dessutom anses som minimal då hen efter
            avvisning inte har tillgång till rättsapparaten som har till uppgift
            att rätta eventuella felaktigheter. Detta innebär att personer
            med helt legitima asylskäl nekas prövning i enlighet med Genèvekonventionen,
            vilket är en mycket otillfredsställande effekt av registreringen.
            En asylansökan ska alltid prövas i enlighet med tillämpliga konventioner
            oavsett tidigare beslut. En registrering i SIS ska enligt Vänsterpartiet
            inte få innebära att den sökande fråntas sin rätt till sådan prövning.
            Vi har av denna anledning yrkat avslag på tidigare förslag om
            grund för återkallande av uppehållstillstånd, dvs. att ett annat
            Schengenland uppfört personen i fråga på en nationell spärrlista
            (se mot. 1999/2000:Ju18 och mot. 2021/22:409).
          </p>
          <p xml:id="i-4NgwAqhHFqEaedYyv2n1YM">
            Sverige är ett av de länder som trots passfrihet inom Schengenområdet
            har infört inre gränskontroller. Riksdagen beslutade 2015 att
            införa en lag som bemyndigade regeringen att fatta beslut om inre
            gränskontroller, lag (2015:1073). Första gången regeringen beslutade
            om inre gränskontroll var i november 2015. Sedan dess har beslutet
            förlängts flera gånger. Den i skrivande stund gällande förlängningen
            gäller fram till den 11 maj 2023. Eftersom lagen (2015:1073) om
            särskilda åtgärder vid allvarlig fara för den allmänna ordningen
            eller den inre säkerheten i landet upphörde att gälla den 21 december
            2018 har regeringen grundat sina senare beslut om att inrätta
            tillfälliga inre gränskontroller på en bestämmelse i utlänningsförordningen
            (6 kap. 5 §). Den aktuella bestämmelsen bygger på kodexen om Schengengränserna.
            Enligt kodexen är det möjligt att tillfälligt återinföra kontroll
            vid de inre gränserna i en medlemsstat om det föreligger ett allvarligt
            hot mot den allmänna ordningen eller den inre säkerheten i landet.
          </p>
          <p xml:id="i-YR26Pixic8DGyCXDgpw4JL">
            Vänsterpartiet var starkt emot införandet av gränskontroller
            och har i riksdagen röstat nej till förslaget om att införa lag
            (2015:1073). Vi har även varit kritiska till förlängningarna av
            gränskontrollerna.
          </p>
          <head xml:id="i-Docah91gBGpR6zgWh1aKiG" type="h1">
            3 Regeringens förslag
          </head>
          <p xml:id="i-XsQRkgZMMUFbz9R5FNsaZZ">
            Regeringen föreslår lagändringar som ger främst polisen utökade
            befogenheter vid vissa flygplatser, hamnar och järnvägsstationer,
            vid broar för vägtrafik till eller från utlandet och vid gränsövergångsställen
            på allmänna vägar. Befogenheterna ger utökade möjlig­heter att
            ingripa för att göra inre utlänningskontroller och för att förebygga
            brott. Dess­utom ger befogenheterna större möjligheter att bedriva
            kamerabevakning. Ändringarna föreslås träda i kraft den 1 augusti
            2023. Som Lagrådet påpekar i sitt yttrande har förslagen en koppling
            till Schengensamarbetet och kodexen om Schengengränserna.
          </p>
          <head xml:id="i-DnLV65CKXcUV28rNseiZQe" type="h1">
            4 Vänsterpartiets ställningstagande
          </head>
          <p xml:id="i-THXMb3MbG2qqK3apSJvLTu">
            Vänsterpartiet är för förslag som syftar till att förstärka polisens
            och tullens möjligheter att hitta narkotika och vapen vid gränserna
            och därigenom förhindra att dessa kommer in i landet. Vi har även
            tidigare uttalat att vi anser att polisen och tullen bör ha befogen­heter
            att stoppa den utsmuggling av stöldgods som internationella nätverk
            ägnar sig åt. Men problemet med regeringens nu aktuella förslag
            är att huvudsyftet är att stoppa ”olovlig vistelse” i landet.
            Regeringen skriver i sin proposition (s. 20) att Sverige har ett
            växande problem med olovlig vistelse. Regeringen konstaterar därför
            att det är av grundläggande betydelse att myndigheterna har tillräckligt
            effektiva verktyg för att kunna kontrollera att personer som vistas
            i Sverige också har rätt att göra det. Om sådana verktyg saknas
            hotas, enligt regeringen, i förlängningen principen om en reglerad
            invandring, som är grunden för svensk utlänningslagstiftning.
            Vidare ökar behovet av att använda den exceptionella åtgärden
            att tillfälligt återinföra gränskontroll vid de inre gränserna.
            Regeringen bedömer att inre utlänningskontroller enligt dagens
            regelverk, på grund av det krav på särskild anledning som gäller
            för att en kontroll ska få utföras, inte är ett tillräckligt effektivt
            verktyg för att motverka olovlig vistelse här i landet. Det finns
            därför ett påtagligt behov av att utöka möjligheterna att göra
            inre utlänningskontroller. Behovet är, enligt regeringen, särskilt
            starkt i gränsnära områden.
          </p>
          <p xml:id="i-LATWdnCfQJ6Sggrsp9hZ9f">
            Vänsterpartiet anser att i stället för att lägga stora resurser
            på att kontrollera männi­skor som drivits på flykt från sina hemländer
            bör polisens och tullens befogenheter och resurser riktas mot
            att stoppa insmuggling av vapen och narkotika, utsmuggling av
            stöldgods samt att stoppa trafficking av kvinnor och barn för
            sexuell exploatering. Vi har tidigare i våra budgetmotioner satsat
            mer pengar än regeringen för att polisen och tullen ska få ytterligare
            resurser att stoppa vapen och narkotika vid landets gränser (mot.
            2022/23:1242, mot. 2022/23:1211).
          </p>
          <p xml:id="i-Fs6GuFu8zmmimmD1awWST6">
            Regeringen föreslår att polis och kustbevakningstjänstemän ska
            få utökade möjlig­heter att göra inre utlänningskontroller i gränsnära
            områden. Kontrollerna ska enligt regeringen vara selektiva och
            får inte utformas eller utföras på ett sådant sätt att de innebär
            en systematisk kontroll av personer. De särskilda befogenheterna
            innebär bl.a. att polis eller kustbevakningstjänsteman ska få
            kroppsvisitera en utlänning som inte överlämnar pass eller andra
            identitetshandlingar, om det kan antas att utlänningen bär handlingarna
            på sig. Vidare ska ett transportmedel få genomsökas, om det kan
            antas att handlingarna förvaras där. Dessutom ska myndigheterna
            få omhänderta en utlännings pass eller andra identitetshandlingar,
            om det inte kan klarläggas att utlänningen har rätt att uppehålla
            sig i Sverige. Handlingarna ska lämnas tillbaka om det framkommer
            att utlänningen har rätt att uppehålla sig i Sverige, eller om
            utlänningen får rätt att uppehålla sig i eller lämnar landet.
            Vidare föreslås att polis eller kustbevaknings­tjänsteman ska
            få stoppa ett transportmedel om det behövs för att genomföra en
            kontroll.
          </p>
          <p xml:id="i-AG6GJj4tH3P5nn75272MPP">
            Flera remissinstanser, bl.a. Civil Rights Defenders (CRD) och
            Diskriminerings­ombudsmannen (DO), avstyrker förslaget med hänvisning
            till att riskerna för diskriminering och etnisk profilering är
            påtagliga. Justitiekanslern (JK) anser att förslaget är oproportionerligt
            och att kravet för när inre utlänningskontroller ska få utföras
            är för lågt ställt. Enligt JK finns det en uppenbar risk att kontrollerna
            kommer att utföras på godtyckliga grunder och en betydande risk
            att de kommer att tillämpas på ett diskriminerande sätt. Enligt
            JK finns det en risk att utlänningar blir tvungna att bära med
            sig identitetshandlingar för att undvika att bli utsatta för kroppsvisitation,
            vilket myndigheten anser inte är godtagbart. Även JO menar att
            kraven för att befogenheterna ska få användas är mycket lågt ställda
            och att det finns en risk för att var och en i gränsnära områden
            kan bli föremål för tvångsåtgärder utan den urskillning som lag­stiftaren
            avsett. Enligt JO kan befogenheterna, i frånvaro av andra rättssäkerhets­garantier,
            komma att tillämpas t.ex. på ett diskriminerande sätt.
          </p>
          <p xml:id="i-LGAZdeXii32NzTiTzYiFzU">
            Vänsterpartiet vänder sig bestämt mot att identitetskontroller
            av personer som kan antas vara utlänningar ska få göras utan misstanke
            om brottslighet. Dagens gräns­kontroller medför redan stora problem
            för människor som pendlar t.ex. mellan Sverige och Danmark. Det
            är helt orimligt, diskriminerande och oproportionerligt att alla
            personer som på grund av sitt utseende eller klädsel antas vara
            utlänningar ska riskera att stoppas och kontrolleras varje dag.
            Dessutom tar det enorma resurser från polisen och tullen som kan
            användas till bättre verksamhet, t.ex. att söka efter narkotika
            och vapen som smugglas över gränserna.
          </p>
          <p xml:id="i-PUBwAfc9mxBskJvgwcsQT4">
            Regeringen skriver att selektiva kontroller inte ska få göras
            utifrån allmänna spekulationer eller antaganden, utan ska göras
            på grundval av gjorda iakttagelser, underrättelser, riskprofiler,
            tips och liknande. Kontrollerna ska vara motiverade i det enskilda
            fallet men underlaget för dem behöver inte vara så individspecifikt
            eller konkret att det t.ex. kan sägas finnas särskild anledning
            till kontroll. Samtidigt skriver regeringen att ”den som ska kontrolleras
            väljs ut utifrån t.ex. riskprofiler eller den enskilde tjänstemannens
            kunskap och erfarenhet” (prop. 2022/23:109 s. 20). Enligt vår
            mening innebär detta snarare en risk för allmänna spekulationer
            och godtyckliga antaganden. Att regeringens förslag innehåller
            ett förbud mot systematiska kontroller och att kontrollerna enbart
            får vara selektiva minskar därför inte risken för etnisk profilering
            och diskriminering. Redan i dag finns det dessutom stora möjligheter
            för polisen att kontrollera om utlänningar har rätt att vara i
            landet. Reglerna om inre utlänningskontroller (9 kap. 9 § utlänningslagen)
            innebär bl.a. att en utlänning på begäran av en polis är skyldig
            att överlämna pass eller andra handlingar som visar att hen har
            rätt att uppehålla sig i Sverige. Vid kontrollerna finns även
            vissa befogenheter att fotografera personen och ta fingeravtryck.
            En inre utlänningskontroll får göras om det finns grundad anledning
            att anta att utlänningen saknar rätt att uppehålla sig här i landet
            eller om det annars finns särskild anledning till kontroll. Detta
            innebär att regeringens förslag om utökade befogenheter inte är
            nödvändigt.
          </p>
          <p xml:id="i-SyLtwjLKZgJuNXZ4mUvdn3">
            Regeringen föreslår också att polis i ett gränsnära område ska
            få kroppsvisitera en person som reser in till eller ut ur landet
            samt genomsöka ett transportmedel som används vid en inresa till
            eller utresa från landet. Åtgärderna ska få vidtas i direkt samband
            med in- eller utresan och endast i den uträckning det behövs för
            att förebygga eller upptäcka brottslig verksamhet som innefattar
            brott för vilket är föreskrivet mer än ett års fängelse. Flera
            remissinstanser, bl.a. CRD och DO, avstyrker förslaget eller har
            invändningar mot det av samma orsaker som när det gäller förslaget
            om inre utlännings­kontroller. JK anser att kraven för när tvångsmedlen
            ska få användas är för låga och måste höjas. Enligt JK finns det
            en inte obetydlig risk för att åtgärderna kommer att överutnyttjas
            och tillämpas godtyckligt. JK anser också att det kan bli svårt
            att granska utförda åtgärder.
          </p>
          <p xml:id="i-Lb2sUaEYJV1Nh3TAzrwt4F">
            Vi bedömer att förslaget, förutom att det riskerar att leda till
            ytterligare etnisk profilering och diskriminering, är onödigt.
            Det finns redan i dag regler som tillåter att tvångsmedel används
            i skedet före en förundersökning, dvs. utan att det finns någon
            konkret brottsmisstanke. En polis får t.ex. kroppsvisitera en
            person i den utsträckning det behövs för att söka efter vapen
            eller andra farliga föremål, om det med hänsyn till omständigheterna
            kan antas att ett sådant föremål kan förklaras förverkat (19 §
            andra stycket 1 polislagen). En motsvarande befogenhet finns att
            genomsöka ett fordon eller en båt (20 a § polislagen). Dessutom
            får en polis eller kustbevakningstjänsteman om det finns anledning,
            i samband med inresekontroll enligt EU:s gränskodex, undersöka
            bagageutrymmen och övriga slutna utrymmen i bilar och andra transportmedel
            i syfte att förhindra att en person reser in i Sverige i strid
            med bestämmelserna i kodexen (9 kap. 2 § utlänningslagen). En
            tulltjänsteman eller kustbevakningstjänsteman får även bl.a. kroppsvisitera
            en person som i omedelbart samband med inresa till eller utresa
            från landet uppehåller sig i vissa områden, om det finns anledning
            att anta att han eller hon har med sig egendom som kan tas i beslag
            på grund av vissa brott (27 § andra stycket lagen om straff för
            smuggling). Bestämmelsen har i praxis tolkats så att en tjänstemans
            subjektiva bedömning att en resande ser nervös ut utgör tillräcklig
            grund för en tillämpning av befogenheten (se JO 1996/97 s. 245).
            Regeringen konstaterar i samman­hanget att eftersom det redan
            har ansetts godtagbart att låta myndigheterna använda tvångsmedel
            i förebyggande syfte bl.a. vid gränsen kan befogenheterna utökas
            så att polisen i gränsnära områden får göra kroppsvisitation och
            genomsöka transportmedel i förebyggande syfte (s. 28). Vi menar
            att det finns stor risk att regeringens resonemang banar väg för
            ännu mer ingripande tvångsåtgärder.
          </p>
          <p xml:id="i-QsZvaBTGRNZqXNuVJA8k9q">
            Regeringen föreslår även att kamerabevakning som Polismyndigheten,
            Kust­bevakningen, Säkerhetspolisen och Tullverket bedriver i gränsnära
            områden ska undantas från det krav på intresseavvägning som annars
            som huvudregel gäller i samband med kamerabevakning. Samma sak
            föreslås gälla kamerabevakning som myndigheterna bedriver av tillfartsvägar
            till vissa gränsnära områden, under förutsättning att bevakningen
            bedrivs inom 20 kilometer från området.
          </p>
          <p xml:id="i-W66wtAf9gQj9PSwsm7TM7N">
            I januari 2020 trädde lagändringar i kraft som innebär att Kustbevakningen,
            Polismyndigheten, Tullverket och Säkerhetspolisen får bedriva
            kamerabevakning utan tillstånd. Vänsterpartiet yrkade avslag på
            förslaget eftersom vi anser att tillstånd ska vara huvudregel
            vid kamerabevakning (mot. 2019/20:108). Nu vill alltså regeringen
            gå ännu längre och även ta bort den intresseavvägning som myndigheterna
            själva ska göra samtidigt som området för själva bevakningen utökas.
            Innebörden av intresse­avvägningen är att myndigheterna själva,
            i stället för Integritetsskyddsmyndigheten, innan bevakningen
            påbörjas ska göra dokumenterade bedömningar av om intresset av
            den väger tyngre än enskildas intresse av att inte bli bevakade.
            Regeringen motiverar sitt förslag med att det redan finns ett
            undantag från intresseavvägning som kan tillämpas vid kamerabevakning
            av vissa järnvägsstationer och hamnar samt av flygplatser (prop.
            2022/23:109 s. 35). Enligt vår mening är intresseavvägningen ett
            absolut minimikrav som behöver finnas kvar. När det gäller bevakning
            av tillfartsvägar har Integritetsskyddsmyndigheten invänt att
            den föreslagna sträckan är för lång. Reger­ingens förslag är enligt
            Vänsterpartiet orimligt i sin helhet och riskerar att leda till
            en oproportionell ökning av kamerabevakningen.
          </p>
          <head xml:id="i-W64tYnDn8EDtpdV9pCG6WM" type="h2">
            4.1 Lagrådets yttrande
          </head>
          <p xml:id="i-NAydaHxd6hWKFt48LrYs62">
            Lagrådet påpekar i sitt yttrande att enligt artikel 22 i kodexen
            om Schengengränserna gäller att de inre gränserna i unionen får
            passeras överallt utan att någon in- eller utresekontroll genomförs,
            oavsett personens nationalitet. Däremot ska enligt artikel 23
            avsaknad av gränskontroll vid de inre gränserna inte påverka utövandet
            av polisiära befogenheter av de berörda myndigheterna i enlighet
            med nationell rätt, i den mån som utövandet av dessa befogenheter
            inte har samma verkan som in- och utresekontroller. Detta gäller
            också i gränsområden. Sådana åtgärder som bygger på allmän polis­information
            och poliserfarenhet när det gäller eventuella hot mot den allmänna
            säker­heten och som särskilt syftar till att bekämpa gränsöverskridande
            brottslighet är tillåtna. Detta förutsätter emellertid att de
            inte syftar till gränskontroll och att de utformas och utförs
            på ett sätt som klart skiljer sig från systematiska personkontroller
            vid de yttre gränserna, t.ex. genom att de utförs i form av stickprovskontroller.
            Lagrådet skriver i sitt yttrande att vissa formuleringar i lagrådsremissen
            är sådana att de riskerar att leda tankarna fel. Ett exempel på
            detta är att det sägs att inre utlänningskontroller i gränsnära
            områden ska få göras även om det inte finns någon särskild anledning
            till kontroll (se lagrådsremissen s. 17 och 20 men även den föreslagna
            lagtexten i 3 §). Vad som åsyftas är att de krav som ställs upp
            i 9 kap. 9 § tredje stycket utlänningslagen (2005:716) för att
            kontroll ska få ske inte ska gälla i gränsnära områden. Förslaget
            innebär emellertid inte att det ska få göras kontroller helt utan
            skäl. Kontrollerna i gränsnära områden ska få göras bara om de
            är motiverade på grundval av gjorda iakttagelser, underrättelser,
            riskprofiler, tips och liknande. De får inte heller vara oproportionerliga
            med hänsyn till deras ändamål. Lagrådet ser, liksom flera remissinstanser,
            att det finns risker med förslagen från både rättssäkerhets- och
            diskrimineringssynpunkt. Med justeringar i linje med de som föreslås
            i yttrandet anser sig Lagrådet dock kunna tillstyrka förslaget.
          </p>
          <p xml:id="i-94QSp3KZPHdc3rjy63mP58">
            Såvitt Vänsterpartiet kan se följer regeringen vissa av Lagrådets
            rekommendationer om justeringar i propositionen och lagtexten.
            Regeringen har t.ex. tagit bort skrivningen om att polis och kustbevakningstjänstemän
            ska få göra inre utlänningskontroller i gränsnära områden även
            om det inte finns någon särskild anledning till kontroll (se lagrådsremissen
            avsnitt 5.1 s. 17, prop. 2022/23:109 s. 17). Vi anser dock inte
            att detta är tillräckligt för att garantera att regeringens förslag
            inte leder till ökad etnisk profilering och diskriminering.
          </p>
          <p xml:id="i-E4JYWNCDzaojqgX5vVeF5c">
            Riksdagen bör avslå proposition 2022/23:109. Detta bör riksdagen
            besluta.
          </p>
        </div>
        <div xml:id="i-RNxgpMF4RZvvKpGVVPg3UK" type="signatureBlock">
          <list xml:id="i-NFBCXVH7jVxscnHZ8xA4sT">
            <item xml:id="i-SdeFRUWMVyT1GiaeGEmwRc" who="i-AcrNjdftfgEDKtVYDbE4tQ" type="signature">
              Gudrun Nordborg (V)
            </item>
            <item xml:id="i-PHBwy8uxxN2HCSfxBMk7YQ" who="i-S9N4wWD2qfoGM8u1D3QrvL" type="signature">
              Nadja Awad (V)
            </item>
            <item xml:id="i-D8Yn6VEuNLcHfUn97c4PUg" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-PTAsGXperxvLfuMY3ZwnJf" who="i-WEvWjktyzaNccceUjywVYE" type="signature">
              Frida Tånghag (V)
            </item>
            <item xml:id="i-BY3yhV2Ld32aMHZ9N5K8Xp" who="i-3YXCipudYA4N8ZNFk2PrxQ" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
