<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00723">
  <teiHeader>
    <fileDesc>
      <titleStmt>
        <title>En starkare livsmedelsstrategi</title>
        <author corresp="i-8xM6U2UEMYF2ek1xU2cetn">av Ulrika Heindorff (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:723 av Ulrika Heindorff (M)</title>
          <idno type="rdwebb">HB02723</idno>
          <rs type="number">723</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02723/text</ref>
          <ref type="dokument_url_html">https://data.riksdagen.se/dokument/HB02723</ref>
          <ref type="dokumentstatus_url_xml">https://data.riksdagen.se/dokumentstatus/HB02723</ref>
          <ref type="pdf">https://data.riksdagen.se/fil/9C556B1A-E67F-4045-8241-114C022BCB2E</ref>
          <ref type="docx">https://data.riksdagen.se/fil/CEDC9E95-FCAF-4FDC-9A8A-F34EB6C5AB31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Lt24XX11kDHdPnjvirrmHA" type="signed"/>
        <correspContext corresp="i-Lt24XX11kDHdPnjvirrmHA">
          <note type="signatory" corresp="i-8xM6U2UEMYF2ek1xU2cetn"/>
        </correspContext>
        <correspAction xml:id="i-RJJDZ4pd8fmX5rtsXgEX6w" type="submitted">
          <date when="2023-10-02"/>
          <time when="17:23:13"/>
        </correspAction>
        <correspAction xml:id="i-QzrvxpiSiEpKqz4kVEeRx8" type="reviewed">
          <date when="2023-10-02"/>
          <time when="17:42:15"/>
        </correspAction>
        <correspAction xml:id="i-TWvFqGx9jqM5eEKr2jDnay" type="referred">
          <date when="2023-10-17"/>
        </correspAction>
        <correspAction xml:id="i-DHDscckyMgmBNWQPYaeKzp" type="assigned">
          <date when="2024-03-14"/>
          <time when="10:41:58"/>
        </correspAction>
        <correspContext corresp="i-DHDscckyMgmBNWQPYaeKzp">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-KtmvLEkhyAcQK62WiD5uTV" type="behandlas_i"/>
        <correspContext corresp="i-KtmvLEkhyAcQK62WiD5uTV">
          <ref type="uppgift">2023/24:MJU15</ref>
          <ref type="ref_dok_id">HB01MJU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU15</ref>
          <ref type="ref_dok_titel">Regeringens klimathandlingsplan - hela vägen till nettonoll</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2JTTUpQg9cLQYuR3F7bZjq" type="behandlas_i"/>
        <correspContext corresp="i-2JTTUpQg9cLQYuR3F7bZjq">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:723 av Ulrika Heindorff (M) En
          starkare livsmedelsstrategi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NQAEbeFCMrczJ7XGcyYXix">
            Förslag till riksdagsbeslut
          </head>
          <list>
            <item xml:id="i-P6dsCSyEr75CrAPx7ZpmB9" sortKey="Yrkande 1">
              Riksdagen ställer sig bakom det som anförs i motionen om att
              regeringen bör se över en förstärkning av livsmedelsstrategin
              på så sätt att den ska inkludera hur Sverige kan bli världsledande
              på forskning, utveckling, produktion och export av vegetariska
              och veganska livsmedel och tillkännager detta för regeringen.
            </item>
          </list>
          <list>
            <item xml:id="i-Y5nAQM95kmieUNbVh2LgDu" sortKey="Yrkande 2">
              Riksdagen ställer sig bakom det som anförs i motionen om att
              se över att likt i transportsektorn sätta upp specifika mål även
              för utsläpp från produktion av livsmedel och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-VLX5xQparo1EVXnCgQgN3v" type="h1">
            Motivering
          </head>
          <p xml:id="i-4TH73AhKfDhhmYwt55dDTx">
            De utsläpp som genereras av vår livsmedelsproduktion och konsumtion
            har stor påverkan på den globala uppvärmningen. Enbart i Sverige
            står produktion och konsumtion av livsmedel för cirka en fjärdedel
            av Sveriges totala utsläpp av växthusgaser. FN:s klimat­panel
            IPCC uppger, precis som många andra forskare, att en viktig del
            i att bekämpa klimatförändringarna är att ställa om livsmedelssektorn.
            En del i det är att växtbaserad kost behöver få en större plats
            i vårt dagliga livsmedelsintag. Den stora köttkonsum­tionen tär
            på klimat och miljö och behöver globalt sett minska, också i Sverige
            och Europa. För att kunna minska konsumtionen av animaliska proteiner
            behöver alternativa, växtbaserade proteinkällor upptäckas som
            därefter också kan förädlas.
          </p>
          <p xml:id="i-MZamhLC3cQqM2zFomHcTNE">
            Fler och fler konsumenter väljer en växtbaserad kost, och många
            av de nya produkter som har utvecklats och utvecklas är växtbaserade.
            De produkter och företag inom det hållbara växtbaserade segmentet
            som nu växer fram är ofta resultatet av flera års forsk­ning och
            utveckling. För att kunna möta den efterfrågan som växer snabbt
            på global nivå så måste fler nya växtbaserade produkter nå marknaden
            tämligen omgående.
          </p>
          <head xml:id="i-WXwkZGRj6JoNPNkYt13zKQ" type="h2">
            Sverige som föregångsland
          </head>
          <p xml:id="i-Cu8kRTFHgkagj9wYpSk4hp">
            Sverige kan bli ett föregångsland vad gäller forskning, utveckling
            och produktion av proteiner och växtbaserad mat. Idag riktas en
            stor del av de offentliga anslag som går till livsmedelsforskning
            till konventionell livsmedelsproduktion. Forskningsinvesteringar
            i nya, hållbara livsmedel och produktionssätt har inte fått ta
            del av satsningar i samma utsträckning. Forskningspolitiken ska
            svara upp mot globala och nationella samhälls­utmaningar. Miljö,
            klimat och hälsa lyfts upp som prioriterade områden för beredningen.
            Trots detta så blev det en stor besvikelse när forsknings­propositionen
            kom 2020. Det nationella forskningsprogrammet för livsmedel förstärks
            visserligen men växtbaserade livsmedel berörs bara med en enda
            mening i denna del: Den ökade efterfrågan på växt­baserade livsmedel
            är en sådan trend med högt innovationsvärde och potential för
            minskad klimatpåverkan och ökad konkurrens­kraft.
          </p>
          <p xml:id="i-5rV6eLTwvtRKhaUL6GBFEo">
            Sverige har goda förutsättningar att bli en ledande nation inom
            forskning, förädling och i slutändan export av hållbara livsmedel.
            För att detta unika tillfälle inte ska gå förlorat krävs dock
            medvetna satsningar på forskning och utveckling där just området
            växtbaserade livsmedel måste pekas ut. Denna proposition gäller
            för tiden 2021–2024. Förhoppningen ställs nu till att den nya
            borgerliga regeringen i arbetet med nästa forskningsproposition
            särskilt prioriterar livsmedelsforskning som syftar till att göra
            produktion och konsumtion av livsmedel hållbar och på ett mycket
            tydligare sätt pekar ut växtbaserade livsmedel. Regeringen inledde
            i februari i år arbetet med en ny upp­daterad livsmedelsstrategi.
            <ref target="i-RzMft5PKHqZ1HhBbFGHmLN">
              [1]
            </ref>
            <ref target="i-N26zCtbay3tAF7CarPFfG9">
              [2]
            </ref>
          </p>
          <head xml:id="i-8GHhH2K7vao9twR7YHSrs6" type="h2">
            Köttkonsumtion
          </head>
          <p xml:id="i-5AqDbzRobSPccWWUtj6Tr5">
            Det är glädjande att i de fall man väljer kött så väljer svenskar
            i allt högre utsträck­ning svenskt kött. Detta är bra då antibiotika
            används i betydligt lägre utsträckning, vi har högt ställda djurskyddsregler
            och klimatpåverkan är mindre än för importerat kött. Ska man välja
            något kött är svenskt kött från djur som betar på naturbeten det
            bästa valet. Betande djur är helt avgörande för att hålla landskapet
            öppet. Den köttproduktion som bidrar till miljönytta, som ett
            rikt växt- och djurliv, är viktig och ska finnas kvar.
            <ref target="i-GAY5rbuPz2jyG47KpM7WnG">
              [3]
            </ref>
          </p>
          <p xml:id="i-BC5gwB3CKWhwSR8kqzhh3">
            Köttkonsumtionen har under lång tid ökat. Från 1990 till 2017
            var ökningen hela 41 procent. De senaste åren har konsumtionen
            legat ganska stilla på 87,5 kilo kött per person och år, men en
            minsk­ning skedde 2017 till 85,7 kilo. Hälsoeffekterna av att
            minska på just det röda köttet är stora. Livsmedelsverket skriver
            på sin hemsida: Äter man mindre än 500 gram i veckan (motsvarar
            600–750 gram rått kött) minskar risken för tjock- och ändtarms­cancer.
            <ref target="i-M9WJHWP2XpAbdtKvU2tpDk">
              [4]
            </ref>
            <ref target="i-AR5ELU4JR6J34ifjqU2tqb">
              [5]
            </ref>
          </p>
          <p xml:id="i-Dr1QV8cLyQDnMC6yKfpbo8">
            I början av 2022 publicerades en studie publicerad i tidskriften
            Nature som visar att det räcker med att ersätta 20 procent av
            det nötkött vi äter med alternativa proteinkällor för att minska
            köttätandets klimatpåverkan rejält
            <ref target="i-TQN1AzNrQBr8CXXLymEMgD">
              [6]
            </ref>
          </p>
          <p xml:id="i-E8r3ZHHu3N7SRBAaKURXhH">
            Den 1 januari 2018 trädde det klimatpolitiska ramverket ikraft,
            vilket innebär att Sverige har ett ramverk som sätter tydliga
            mål för att minska utsläppen. Enligt detta ska ut­släppen fram
            till 2030 ha minskats med 63 procent jämfört med 1990. Det är
            positivt att det sätts ambitiösa mål i det nya regelverket. Samtidigt
            kan vi konstatera att det enbart är transportsektorn som har siffersatta
            mål för utsläppsminskningar. Livsmedels­produktionen och konsumtionen
            är i princip lika stora, men några mål för utsläpps­minskningar
            har inte satts upp. Den mat som produceras, äts och kastas i Sverige
            varje år står för ungefär en fjärdedel av det totala utsläppet
            av växthusgaser. Mat och dryck svarar för 33 procent av svenskarnas
            konsumtionsrelaterade utsläpp av växthusgaser. För att vi ska
            få en reell effekt i arbetet med att minska utsläppen av växthusgaser
            bör det sättas upp specifika mål även för utsläpp från livsmedel.
            En verklig förändring kräver förändrade kost- och livsstilsvanor.
          </p>
          <p xml:id="i-LPg22pws4c43g5tTDVnYCV">
            Genom att mäta utsläpp från livsmedelsproduktion och sätta mål
            för minskningar samt göra det möjligt att enkelt ta del av dessa
            fakta kan konsumenter göra medvetna val. Det som inte mäts finns
            inte. Vi moderater har stor respekt för medborgarnas möjlighet
            att fatta egna bra beslut och då är politikens roll att se till
            att det finns fakta att grunda dessa beslut på.
          </p>
          <p xml:id="i-Mfq2XRvvoJyKgDHCDcHBAD">
            Innovativa och växtbaserade livsmedel samt förändrade konsumtionsmönster
            bidrar till en del av lösningen på klimatutmaningen om det sätts
            konkreta mål. Enligt det nya regelverket ska regeringen i början
            av en mandatperiod anta en handlingsplan för hur de övergripande
            målen ska nås.
          </p>
          <p xml:id="i-AcqWwg7sLo5vb23BEy2k9e">
            En sådan åtgärd skulle till exempel kunna vara att det sätts
            upp klimatmål eller CO2‑mål för mat och dryck som köps in och
            serveras i de offentliga köken. Det skulle underlätta för det
            offentliga att ligga steget före och dessutom inspirera andra
            delar av samhället till förändring.
          </p>
          <p xml:id="i-8svm9dQfKmm1H9QHnrpQYd">
            Människors omsorg om klimat, hälsa och djur driver proteinskiftet,
            och det finns helt klart en positiv vegetarisk trend att ta till
            vara. Förutsättningarna för modern svensk växtbaserad matproduktion
            är goda. Skiftet som sker är mer än en trend. Människor vill ta
            ansvar och minska sin köttkonsumtion. Företag är redo att producera
            mer och bättre växtbaserade livsmedel. Samtidigt går inte politiken
            helt i takt med tiden.
          </p>
          <p xml:id="i-8pX78HE4j5spQpPVmoEuMm">
            Det finns ett antal saker som kan förbättras för att öka Sveriges
            konkurrenskraft och se till att företagen får bättre möjligheter,
            exempelvis råvaruneutrala regleringar och lag­stiftning som inte
            hindrar utvecklingen. Det behövs vidare mer forskning på livsmedel
            och vegoinnovation. Livsmedelsverkets verksamhet bör vidare bejaka
            modernitet och nytänkande. Tillämpningen av regler ska inte stoppa
            nytänkande och ny mat. Det finns stora fördelar för planet, djur
            och hälsa med plantbaserat protein. Det finns alltså stora fördelar
            med att främja och ge goda förutsättningar för växtbaserad mat.
            Det är vidare viktigt vilka ord som används. Lagstiftning och
            regleringar ska inte hindra produkter genom att stoppa användandet
            av vissa ord och beteckningar.
          </p>
          <p xml:id="i-T5jgfzJtEtbKRNzvgAb63v">
            Det behövs fler vegetariska e‑nummer. Många använder de produkter
            som redan finns och som har e‑nummer av ren slentrian. Vegetariskt
            och veganskt kan bidra till att öka svensk export.
          </p>
          <p xml:id="i-8D67pB6V6B1sXfQV5ZnCaZ">
            Livsmedelsstrategin infördes med brett politiskt stöd. Den hindrar
            inte utvecklingen av den vegetariska sektorn, men strategin är
            heller inte uttalat positiv till den här affärs­möjligheten för
            Sverige. Därför bör regeringen se över att, gärna i bred politisk
            samsyn, förstärka livsmedelsstrategin och se över hur Sverige
            kan bli världsledande på forskning, utveckling, produktion och
            export av vegetariska och veganska livsmedel.
          </p>
        </div>
        <div type="motSignatures">
          <list>
            <item xml:id="i-QGcHoUAYVmaRXka1zDFf3T" who="i-8xM6U2UEMYF2ek1xU2cetn">
              Ulrika Heindorff (M)
            </item>
          </list>
        </div>
        <div type="motNotes">
          <noteGrp>
            <note xml:id="i-RzMft5PKHqZ1HhBbFGHmLN">
              [1] https://www.regeringen.se/debattartiklar/2023/02/det-ar-dags-for-en-livsmedelsstrategi-2.0.
            </note>
            <note xml:id="i-N26zCtbay3tAF7CarPFfG9">
              [2] https://www.regeringen.se/artiklar/2023/07/dialogmoten-och-rundabordssamtal-i-arbetet-med-livsmedelsstrategi-2.0.
            </note>
            <note xml:id="i-GAY5rbuPz2jyG47KpM7WnG">
              [3] https://sverigesradio.se/sida/artikel.aspx?programid=83&amp;artikel=7167822.
            </note>
            <note xml:id="i-M9WJHWP2XpAbdtKvU2tpDk">
              [4] https://www.livsmedelsverket.se/matvanor-halsa--miljo/kostrad-och-matvanor/rad-om-bra-mat-hitta-ditt-satt/kott-och-chark.
            </note>
            <note xml:id="i-AR5ELU4JR6J34ifjqU2tqb">
              [5] https://www.svt.se/nyheter/nya-rekommendationer-minska-mangden-rott-kott-med-30-procent.
            </note>
            <note xml:id="i-TQN1AzNrQBr8CXXLymEMgD">
              [6] https://tidningensyre.se/2022/8-maj-2022/minskad-kottkonsumtion-far-markbara-miljoeffekter/.
            </note>
          </noteGrp>
        </div>
      </div>
    </body>
  </text>
</TEI>
