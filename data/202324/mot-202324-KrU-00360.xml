<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KrU-00360">
  <teiHeader>
    <fileDesc>
      <titleStmt>
        <title>Nationella minoriteter och urfolk i Sverige</title>
        <author corresp="i-QncsjeqVcGrNpNi8SPzrX4">av Michael Rubbestad m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:360 av Michael Rubbestad m.fl. (SD)</title>
          <idno type="rdwebb">HB02360</idno>
          <rs type="number">360</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HB02360/text</ref>
          <ref type="dokument_url_html">https://data.riksdagen.se/dokument/HB02360</ref>
          <ref type="dokumentstatus_url_xml">https://data.riksdagen.se/dokumentstatus/HB02360</ref>
          <ref type="pdf">https://data.riksdagen.se/fil/034B65DF-57A0-4459-9FBA-B10F078D52DB</ref>
          <ref type="docx">https://data.riksdagen.se/fil/338CAC36-3C6D-4079-B4B0-C07DF239352B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TtRdTWTGZX1yMjrAtYnz3m</idno>
            <name>Anna-Lena Hedberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-17VsFLjB6Fp5KcwTCxKUoJ" type="signed"/>
        <correspContext corresp="i-17VsFLjB6Fp5KcwTCxKUoJ">
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-TXWjMfPNdu6NddKf5hSeRx"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-TtRdTWTGZX1yMjrAtYnz3m"/>
          <note type="signatory" corresp="i-DA4mEcuMULgPh6WXGQRaWW"/>
        </correspContext>
        <correspAction xml:id="i-FatFKhRipPG2DaNsEp4sU2" type="submitted">
          <date when="2023-09-29"/>
          <time when="14:39:35"/>
        </correspAction>
        <correspAction xml:id="i-RorBjejbTsXecEu3vzDjEf" type="reviewed">
          <date when="2023-09-29"/>
          <time when="18:52:18"/>
        </correspAction>
        <correspAction xml:id="i-BSWVbtBfLEmKiZZPLiGJUN" type="referred">
          <date when="2023-10-17"/>
        </correspAction>
        <correspAction xml:id="i-TPm58eMnRBMcV5FXzc1dTo" type="assigned">
          <date when="2024-04-24"/>
          <time when="16:32:13"/>
        </correspAction>
        <correspContext corresp="i-TPm58eMnRBMcV5FXzc1dTo">
          <ref type="assignedTo">Kulturutskottet</ref>
        </correspContext>
        <correspAction xml:id="i-5JcHACc2mzR6jCUd5gN7Bk" type="behandlas_i"/>
        <correspContext corresp="i-5JcHACc2mzR6jCUd5gN7Bk">
          <ref type="uppgift">2023/24:KrU10</ref>
          <ref type="ref_dok_id">HB01KrU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BV4TXnwJbXYJp4pu8Mh1r9" type="behandlas_i"/>
        <correspContext corresp="i-BV4TXnwJbXYJp4pu8Mh1r9">
          <ref type="uppgift">2023/24:KrU3</ref>
          <ref type="ref_dok_id">HB01KrU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU3</ref>
          <ref type="ref_dok_titel">Public service och film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PJ4zioLbahq7XYWkZb2fdT" type="behandlas_i"/>
        <correspContext corresp="i-PJ4zioLbahq7XYWkZb2fdT">
          <ref type="uppgift">2023/24:KrU5</ref>
          <ref type="ref_dok_id">HB01KrU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KrU5</ref>
          <ref type="ref_dok_titel">Kulturarv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7KPXFJvvCFDMBZvGVuvVwr" type="behandlas_i"/>
        <correspContext corresp="i-7KPXFJvvCFDMBZvGVuvVwr">
          <ref type="uppgift">2023/24:KU18</ref>
          <ref type="ref_dok_id">HB01KU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU18</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W2PeiHW97FrSj1i83K3Nk4" type="behandlas_i"/>
        <correspContext corresp="i-W2PeiHW97FrSj1i83K3Nk4">
          <ref type="uppgift">2023/24:UbU15</ref>
          <ref type="ref_dok_id">HB01UbU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU15</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-W2LBxW1NPQrmGLtSxGfoMy" type="motHeader">
        <div xml:id="i-GVRqGwCkDpLydBcSDyDi9u" type="motTitle">
          Motion till riksdagen 2023/24:360 av Michael Rubbestad m.fl.
          (SD) Nationella minoriteter och urfolk i Sverige
        </div>
      </div>
      <div xml:id="i-YXyz8g8XYotBdv29C3L6YA" type="motBody">
        <div xml:id="i-UANjYQTsFZanAn5wxju9ZH" type="motProposal" subtype="förslag">
          <head xml:id="i-LBPDo7gmCfb5nn7bNNamc">
            Förslag till riksdagsbeslut
          </head>
          <list xml:id="i-4gzuVTVuuxT54YRC9qFozv">
            <item xml:id="i-NJhbYiiYT63WQrspYtwY5g" sortKey="Yrkande 1">
              Riksdagen ställer sig bakom det som anförs i motionen om att
              utreda möjligheterna att ytterligare tillgängliggöra kulturarv
              tillhörande de nationella minoriteterna och tillkännager detta
              för regeringen.
            </item>
          </list>
          <list xml:id="i-WSoKZyn2z6YnYd5TkdcYm2">
            <item xml:id="i-7HUvyaNp4KaDDACupdJzYL" sortKey="Yrkande 2">
              Riksdagen ställer sig bakom det som anförs i motionen om att
              utreda möjligheterna att på alternativt sätt tillgå nationella
              minoritetsspråk inom välfärdssektorn i de delar av landet som
              inte utgör förvaltningsområden och tillkännager detta för regeringen.
            </item>
          </list>
          <list xml:id="i-PvnPacPKP9KK9Jty3TSEM1">
            <item xml:id="i-W7ZLt2Bs9SHfCk28pr4SsN" sortKey="Yrkande 3">
              Riksdagen ställer sig bakom det som anförs i motionen om att
              utreda möjligheterna till åtgärder för att säkra sydsamiskans
              fortlevnad och förvaltning samt höja språkets status och tillkännager
              detta för regeringen.
            </item>
          </list>
          <list xml:id="i-GmdQjBY4tuMhW62D4tUHNu">
            <item xml:id="i-TuXJpLhTaFMxKCkP8f562Z" sortKey="Yrkande 4">
              Riksdagen ställer sig bakom det som anförs i motionen om att
              utreda möjligheterna att underlätta för dubbning på minoritetsspråk
              och tillkännager detta för regeringen.
            </item>
          </list>
          <list xml:id="i-UDKvjsUVX7m4BFG4NgaL1j">
            <item xml:id="i-E1Zr8PPZszH4Upu1qxdtYV" sortKey="Yrkande 5">
              Riksdagen ställer sig bakom det som anförs i motionen om att
              utreda möjligheterna att underlätta för undertexter på minoritetsspråk
              och tillkännager detta för regeringen.
            </item>
          </list>
          <list xml:id="i-Uo1CDEjG8mqGGzSScxsDcA">
            <item xml:id="i-WjSpTkXK11SErytMMGRszM" sortKey="Yrkande 6">
              Riksdagen ställer sig bakom det som anförs i motionen om att
              utreda möjligheterna att tillsammans med övriga nordiska länder
              med samisk befolkning inrätta ett gemensamt samiskt språkcentrum
              och tillkännager detta för regeringen.
            </item>
          </list>
          <list xml:id="i-4y49q1TEeQGY4zGNt1Wfec">
            <item xml:id="i-871fj6vkLWzH9Pww4m6FcS" sortKey="Yrkande 7">
              Riksdagen ställer sig bakom det som anförs i motionen om att
              utreda möjligheten att utveckla forskningscentret Vaartoe/Cesam,
              och i förlängningen inrätta ett fristående nationellt samiskt
              forskningscentrum, och tillkännager detta för regeringen.
            </item>
          </list>
          <list xml:id="i-LerBdiDW8sqLLUKjehrbau">
            <item xml:id="i-XbbpRKNDvirCb8V3fK93Bd" sortKey="Yrkande 8">
              Riksdagen ställer sig bakom det som anförs i motionen om att
              utreda långsiktiga språkrevitaliseringar för de nationella minoritetsspråken
              och tillkännager detta för regeringen.
            </item>
          </list>
          <list xml:id="i-6CA9Lb8PPbKTBFVgU8fN5T">
            <item xml:id="i-GGq3MHiJxMdo5jssz1S8Z8" sortKey="Yrkande 9">
              Riksdagen ställer sig bakom det som anförs i motionen om att
              underlätta judiskt liv i hela Sverige och tillkännager detta för
              regeringen.
            </item>
          </list>
          <list xml:id="i-39FSZW5diJx5t68zzP95wV">
            <item xml:id="i-TLXDDWcDHzu7ZKoAJHmXPn" sortKey="Yrkande 10">
              Riksdagen ställer sig bakom det som anförs i motionen om att
              erkänna teckenspråk som ett minoritetsspråk och tillkännager detta
              för regeringen.
            </item>
          </list>
          <list xml:id="i-Tp8rvKqiTbBTFPpykHz1Jq">
            <item xml:id="i-L4nLEq7jZohMAyhmtS37ir" sortKey="Yrkande 11">
              Riksdagen ställer sig bakom det som anförs i motionen om att
              erkänna älvdalska som ett minoritetsspråk och tillkännager detta
              för regeringen.
            </item>
          </list>
          <list xml:id="i-LyxFL9n6ZSgCd8mgaYigT9">
            <item xml:id="i-XBjHykCxByMaYdpxSFM88N" sortKey="Yrkande 12">
              Riksdagen ställer sig bakom det som anförs i motionen om att
              utreda frågan om urfolk i Sverige och tillkännager detta för regeringen.
            </item>
          </list>
        </div>
        <div xml:id="i-NKwDh8AARhTxb91PoJZbdF" type="motContent">
          <head xml:id="i-GnYQ2b2aiLJdRpuKmiiLMe" type="h1">
            Motivering
          </head>
          <p xml:id="i-GjbXQQxSjyKkrGKWCt55Se">
            Sveriges nationella minoriteter utgörs idag av tornedalingar,
            sverigefinnar, judar, romer och samer som även är Sveriges enda
            urfolk. Lagen om nationella minoriteter gäller i hela Sverige
            och beskriver de rättigheter minoriteterna har, såväl i hela landet
            som i de särskilda förvaltningsområden som finns för samiska,
            meänkieli och finska.
          </p>
          <p xml:id="i-NmLsGhCK3BtT647KpyUV7q">
            1977 uttalade Sveriges riksdag att samerna är ett urfolk i Sverige.
            Samerna är sedan 2011 erkända som ett folk i Sveriges grundlag.
            I egenskap av urfolk har samerna även ett folkrättsligt skydd.
          </p>
          <p xml:id="i-EYTscd56ipwYpWGdCDDjvd">
            I Sverigedemokraternas ideologiska grund finns en generell assimileringsprincip
            där nyckeln till nationell sammanhållning är gemenskap och samhörighet.
            Den lagstadgade särställning de nationella minoriteterna har och
            den historiska hävd som finns att ta med i beaktning gör dock
            detta till undantag i frågan om assimilering.
          </p>
          <p xml:id="i-FocjSK8BR2TfiFm1S7o1Vj">
            Såväl de nationella minoriteternas kulturer som den svenska kulturen
            utgör tillsammans Sveriges samlade kulturella grund vilken Sverigedemokraterna
            värnar. Vårt lands kulturarv och historia är två viktiga grundpelare
            för samhällets identitet där identiteten är ledstjärnan i frågan
            om ett sammanhållet Sverige.
          </p>
          <p xml:id="i-Hr4h3ffGcNWpPhjhJLySEd">
            Ett tillgängligt kulturarv
          </p>
          <p xml:id="i-XCYJwZarGj9yQ3onCo3xbm">
            De historiska, kulturella och språkliga variationer landets nationella
            minoriteter har är samhället skyldigt att värna och vårda. Rikt
            är det kulturarv som utgör grunden för individens och sammanhangets
            identitet. Som nationell minoritet är rätten till kultur, språk
            och identitet grundläggande i en demokrati, på samma sätt som
            rätten till kultur, språk och identitet tillhörande majoritetsbefolkningen.
            Oberoende av om individen identifierar sig med enbart den nationella
            minoritetens kultur, majoritetsbefolkningens kultur eller båda
            kulturer är rättigheten till dem grundläggande. Viktigt att värna
            är också individens frihet att själv välja tillhörighet eller
            tillhörigheter. Med anledning av detta bör möjligheterna att ytterligare
            tillgängliggöra kulturarv tillhörande de nationella minoriteterna
            utredas.
          </p>
          <p xml:id="i-Kcgx742huyGfhbkryaWDGo">
            Nationella minoritetsspråk inom välfärdssektorn
          </p>
          <p xml:id="i-5qwdYewf6chSc1aeHDhfve">
            Rätten till sitt nationella minoritetsspråk är en väsentlig del
            av förutsättningarna att vårda och förvalta sin kulturella identitet.
            Förvaltningsområden finns för tre av minoritetsspråken där särskilda
            rättigheter och möjligheter finns. För de språk som inte har förvaltningsområden
            i landet och i de områden i landet som inte har förvaltningsuppdrag
            är det dock svårt att tillgå språkligt utbud inom välfärdssektorn.
            Med anledning av detta bör möjligheterna att på alternativt sätt
            tillgå sitt minoritetsspråk inom välfärdssektorn utredas.
          </p>
          <p xml:id="i-P1xFjjZ4PSWkMQ7jQd7dD8">
            Sydsamiskans bevarande
          </p>
          <p xml:id="i-WWesjtkgApyqKYeXxmgorw">
            I Unescos (FN:s organisation för utbildning, vetenskap och kultur)
            språkatlas över vilka språk som är hotade i världen framgår att
            samtliga samiska språk klassas som hotade. Med detta menas att
            de som talar något av de samiska språken försvinner eller övergår
            till att tala ett annat större språk. Minoritetsgruppers språk
            har genom historien förtryckts, försummats och övergivits över
            hela världen. Dock kan språk återupptas och återfå kraft i nya
            generationer där det finns intresse för kulturarv och rötter.
            Genom att bland annat undervisa, synliggöra och forska om språket
            kan trenderna stimuleras ytterligare. En viktig del kan också
            vara att författa skrifter och böcker inom och på språket för
            kommande generationers skull.
          </p>
          <p xml:id="i-K8mmVXSuiUbhBAbQVPX5iP">
            Det sydsamiska kulturcentret Gaaltije bedriver en mångfacetterad
            verksamhet som syftar till att främja det sydsamiska språket,
            dess kultur och historia, men också samiskt näringsliv i regionen.
            Gaaltije fyller en viktig funktion i bevarandet av såväl det sydsamiska
            språket som dess kulturarv. Dock har man under lång tid varit
            beroende av projektstöd, vilket ger en lång osäkerhet. Här är
            det viktigt att utreda vilka resurser som krävs för att säkra
            Gaaltijes framtida fortlevnad.
          </p>
          <p xml:id="i-SKnDdcmBpkR3KcnBq5e8Pv">
            Den socialdemokratiska regeringen lagstiftade under 1900-talet
            om bland annat ett förbud att tala det egna modersmålet, vilket
            i praktiken innebar till exempel att barnen inte fick prata samiska
            i skolan. Detta bidrog starkt till att talandet av de samiska
            språken minskade och att den nya generationen inte fick möjligheten
            att lära sig språket ordentligt då det uteblev genom hela undervisningen.
            Särskilt utsatt har sydsamiskan varit då språkbytesprocessen pågått
            under en längre tid i det sydsamiska området jämfört med det nordsamiska.
            Sydsamiskans utarmning har dock pågått under en längre tid än
            så. I området togs många nybyggen upp från 1600-talet och långt
            in på 1800-talet. Det dominerande språket blev svenska även på
            grund av att man undanträngde renskötseln mer och mer. Cirka 700
            personer talar idag sydsamiska i Sverige.
          </p>
          <p xml:id="i-L6T9SNfZSriQYn4HJDAXKW">
            Kultur och språk har starka band till varandra och följer ofta
            trender sida vid sida. Därför är bevarandet av den samiska kulturen
            extra viktig även när det gäller detta. Det är framförallt en
            fråga om identitet, rötter, ursprung och kulturellt arv. Med anledning
            av detta är det av stort värde att arbeta för bevarandet av de
            samiska språken då dessa utgör en del av såväl det samiska kulturarvet
            som det svenska, då samerna även är ett urfolk i Sverige.
          </p>
          <p xml:id="i-DKgRWFchtt7TkkWEfcxJ73">
            Minoritetsspråk inom populärkultur och public service
          </p>
          <p xml:id="i-26wWD36r4BhoLNukgENmcM">
            Det finns ett stort intresse världen över för såväl den nordiska
            kulturen som våra språk. År 2019 valde det amerikanska företaget
            The Walt Disney Company i samband med lanseringen av filmen ”Frost
            2” att ljudsätta, dvs. dubba, hela filmens dialog till nordsamiska
            med anledning av att filmen utspelar sig i denna miljö. Populärkulturen
            utgör en möjlighet för att inte bara bevara våra minoritetsspråk
            utan även stärka och skapa ett bredare intresse för dem. Möjligheten
            att underlätta och skapa bättre förutsättningar för översättningar
            och dubbningar av spelfilm och tv-serier som utspelar sig i miljöer
            där språket talas eller har sin hemvist, och även andra produktioner,
            bör utredas.
          </p>
          <p xml:id="i-PtFf7krq7W4ZB7c98Q3bkn">
            Inom strömmande film och serier, på plattformar som exempelvis
            Netflix eller Disney finns ofta flertalet undertexter tillgängliga
            för tittaren. Möjligheten att underlätta för denna typ av on demand-tjänster
            att erbjuda undertexter på våra svenska minoritetsspråk bör utredas.
            Det statligt finansierade public service-företaget Sveriges Television,
            SVT, bör ges i uppdrag att erbjuda undertexter på minoritetsspråk
            för SVT:s egna produktioner där undertexter på svenska och/eller
            engelska i övrigt erbjuds.
          </p>
          <p xml:id="i-7H4UCRp3vFYMCXo4vLmcu7">
            Gemensamt samiskt språkcentrum
          </p>
          <p xml:id="i-ojiDkrW77QGkG8jtbeHWp">
            Norge har man sett betydelse av att ha en fristående samisk högskola
            genom inrättandet av den samiska högskolan i Kautokeino 1989,
            vilken är det enda helt samiska högre utbildningsinstitutet. Dock
            riktar sig den samiska högskolan i Kautokeino i första hand till
            samer i norra Norge med samiska som modersmål, då nordsamiska
            är det huvudsakliga undervisningsspråket. Det kan således vara
            mycket begränsade möjligheter för samer som talar ett annat samiskt
            språk, samer med norska/svenska/finska som modersmål eller övriga
            intresserade av den samiska kulturen att studera vid högskolan.
            Med anledning av detta är det av stor betydelse att tillsammans
            med övriga nordiska länder med samisk befolkning inrätta ett gemensamt
            samiskt språkcentrum, för att säkra den samiska utbildningen och
            forskningen inom Sapmí även för icke-nordsamisktalande studenter
            och forskare.
          </p>
          <p xml:id="i-UFMzmxDuFJhoqJHdxaSaWG">
            I arbetet med bevarandet och förvaltandet av den samiska kulturen
            är många delar viktiga. Inrättandet av ett fristående samiskt
            universitet skulle också kunna vara en starkt betydande satsning
            då utbildnings- och forskningsmöjligheterna skulle utökas, vilket
            är en förutsättning för den samiska kulturens bevarande. Det är
            dock viktigt att undervisningsspråken vid ett samiskt universitet
            är varierade, och att studenter har möjlighet att studera på sitt
            samiska språk och/eller på svenska. Gällande de samiska språkens
            varietet bör utbudet omfatta de olika regionernas samiska huvudspråk.
          </p>
          <p xml:id="i-L9Uyz4bKDCKPPLLgusfRnZ">
            Centrum för samisk forskning
          </p>
          <p xml:id="i-WqZU5SGHmkppuCS2hJF2nW">
            I Umeå finns sedan år 2000 Vaartoe – Centrum för samisk forskning,
            vilket fungerar som en mötesplats och resurscenter kring forskning
            om samer, samiska språk och samiska förhållanden i stort. Centret
            anordnar seminarier, samverkar med samiska organisationer och
            andra universitet, samt sprider kunskap i frågorna. Vaartoe/Cesam
            fyller en viktig funktion genom sin omfattande, tvärvetenskapliga
            och framgångsrika samiska forskning. Man har även samarbete med
            andra universitet, högskolor och forskningsinstitutioner om samisk
            forskning. Detta arbete är ovärderligt för den samiska kulturens
            existens och ställning i Sverige idag.
          </p>
          <p xml:id="i-4WGJhGdBjvp8PxeMfnTdQt">
            Samtidigt har Vaartoe/Cesam givetvis begränsade resurser, som
            avdelningsenhet under Umeå universitet, även om man kan dra nytta
            av skalfördelar och kommunikationskanaler. Därför är det av stor
            vikt att regeringen utreder hur Vaartoe/Cesam kan ges förutsättningar
            för att utöka och stärka sin verksamhet. En utveckling som i förlängningen
            kan lägga grunden för ett fristående nationellt samiskt forskningscentrum.
          </p>
          <p xml:id="i-Cc8zLdpuARkWWwdHTyp6tV">
            Språkrevitalisering
          </p>
          <p xml:id="i-6ozb6Wjqx4JmjGEKah6DXX">
            Språket är själva fundamentet för framväxten av en kultur. Flera
            nationella minoritetsspråk som exempelvis jiddisch och romani
            chib har få individer som behärskar språken fullt i Sverige. Genom
            åren har språkrevitaliseringsåtgärder genomförts för att stärka
            samtliga nationella minoritetsspråk, men fler åtgärder behöver
            vidtas. Ofta är dessa satsningar kortare och varierar i omfattning.
            För att bevara de nationella minoritetsspråken behöver mer långsiktiga
            revitaliseringssatsningar göras. Framförallt behöver vi höja kunskapsläget
            avseende vilka åtgärder som respektive minoritetsspråk är i behov
            av, eftersom språkens livskraft skiljer sig från varandra. Den
            svenska minoritetslagstiftningen syftar till att garantera Sveriges
            nationella minoriteters rättigheter, däribland deras rätt till
            språk och kultur. Eftersom språket fyller en central funktion
            för bevarandet av kulturer, bör en utredning genomföras, som syftar
            till att identifiera långsiktiga satsningar som behövs för bevarandet
            och revitaliseringen av varje nationellt minoritetsspråk.
          </p>
          <p xml:id="i-NW5XAtZ8Av1zywbjTK2NL7">
            Underlätta judiskt liv i Sverige
          </p>
          <p xml:id="i-8vW3vUTWGpSgZVYAZwT1yu">
            Vi Sverigedemokrater ser allvarligt på den ökande antisemitismen
            i Sverige. I Malmö har ett flertal judar flyttat på grund av det
            hat och hot de möts av när de är öppna med sin judiska tro eller
            kultur. För att underlätta och stärka judiskt liv i Sverige bör
            det genomföras åtgärder för att stärka den judiska gruppens rättigheter
            i hela landet. Eftersom delar utav den judiska gruppen fortfarande
            förföljs och faller offer för brott med hatiska motiv bör ytterligare
            åtgärder genomföras för att stärka judars rättigheter i Sverige.
            För att åstadkomma detta bör regeringen se över vilka möjligheter
            som finns för att underlätta judiskt liv i hela Sverige.
          </p>
          <p xml:id="i-KrGmQ15zCBxHeuenoRKWi5">
            Teckenspråk som minoritetsspråk
          </p>
          <p xml:id="i-7PrMeZfAGAbikS7bVaE8wu">
            Det svenska teckenspråket hör inte till de fem nationella minoritetsspråk
            för vilka Sverige skrivit under Europarådets konvention. Svenskt
            teckenspråk uppfyller dock flera viktiga kriterier för vad som
            kan betraktas som nationellt minoritetsspråk – det är till exempel
            tydligt ett helt eget språk och det har använts under mycket lång
            tid i Sverige.
          </p>
          <p xml:id="i-33oGmiu2Diq11bqL5QZYCo">
            I språklagen från 2009 jämställs emellertid det svenska teckenspråket
            med de nationella minoritetsspråken, men skyddet är inte lika
            omfattande i språklagen som i minoritetslagen. Genom att erkänna
            teckenspråk som ett officiellt minoritetsspråk skulle språket
            erhålla det skydd som idag saknas.
          </p>
          <p xml:id="i-U8Lx6BvvNKobPM2iyCRDCU">
            Älvdalska som minoritetsspråk
          </p>
          <p xml:id="i-2XMyPSetphrfJm6VaHD43X">
            I Älvdalen talas än idag språket ”älvdalska”. Det är ett gammalt
            språk som skiljer sig på ett avgörande sätt från det moderna svenska
            språket och har anor ända från järnåldern. Ca 2 500 personer i
            Älvdalen talar i dag älvdalska och bland yngre människor i Älvdalen
            växer intresset för språket.
          </p>
          <p xml:id="i-PDyTgGaoJwMZqctYnGdkV8">
            Enligt språkforskare samt Europarådets expertkommitté och ministerråd
            är älvdalskan att se som ett eget språk och ingen dialekt. Även
            den amerikanska lingvistorganisationen SIL klassade älvdalskan
            som ett eget språk redan år 2016.
          </p>
          <p xml:id="i-HQ7h9a3PFF9WPkcbrBEKmy">
            Givet det faktum att älvdalskan är att se som ett eget språk,
            vilket både talas i dag och har urgamla anor, anser Sverigedemokraterna
            att riksdagen ska besluta om att erkänna älvdalskan som ett minoritetsspråk
            för att säkra språkets fortlevnad inför kommande generationer.
          </p>
          <p xml:id="i-DSoPHkeFoEJTM95vJDH9HF">
            Utredning om urfolk i Sverige
          </p>
          <p xml:id="i-JjE4NSeRdfHGtwNzzYQTLH">
            Samerna erhöll status som ett urfolk 1977 då regeringen behandlade
            regeringens proposition 1976/77:80 om insatser för samerna. Utredningen
            hade dock inte till uppgift att utreda om det kunde finnas andra
            grupper som uppfyller kriterierna för att anses vara ett urfolk
            i enlighet med ILO-konventionen 169. Utredningen konstaterar bland
            annat att ”samerna utgör en ursprunglig befolkning, som torde
            vara lika gammal som – eller äldre än – landets majoritetsbefolkning.
            Samerna är således inga invandrare i modern mening.”
          </p>
          <p xml:id="i-7dHBAA8Rpk9rtjeHE3eCE3">
            Som ett exempel tillskrev år 2020 Svenska Tornedalingars riksförbund
            regeringen med önskemål om att utreda huruvida även tornedalingar,
            kväner och lantalaiset uppfyller kraven för att anses vara ett
            urfolk, en utredning som avfärdades av den dåvarande socialdemokratiska
            regeringen. Sverigedemokraterna föreslår att en bred utredning
            genomförs för att se över om det kan finnas andra grupper i Sverige
            som likt samerna uppfyller kraven för att anses utgöra ett urfolk.
          </p>
        </div>
        <div xml:id="i-3F324qNwPiPMVP4eWEZAva" type="signatureBlock">
          <list xml:id="i-HMzf1GU8rwLDySLWzCQwJW">
            <item xml:id="i-86niMStBLqyZV212PE4h1c" who="i-QncsjeqVcGrNpNi8SPzrX4" type="signature">
              Michael Rubbestad (SD)
            </item>
            <item xml:id="i-n3WVKCMR1LwzA7gGStttZ" who="i-TXWjMfPNdu6NddKf5hSeRx" type="signature">
              Alexander Christiansson (SD)
            </item>
            <item xml:id="i-PgiYPswg4D8wikJ7bEZRQq" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-9mSd9zjz8q9PLYFmaSV1QZ" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-XDqa8XSJa6zUyEJaAzMet6" who="i-TtRdTWTGZX1yMjrAtYnz3m" type="signature">
              Anna-Lena Blomkvist (SD)
            </item>
            <item xml:id="i-G4G3Jfif8LzDU3b88rCodD" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
          </list>
        </div>
      </div>
    </body>
  </text>
</TEI>
