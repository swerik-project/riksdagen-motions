<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03547">
  <teiHeader>
    <fileDesc>
      <titleStmt>
        <title>med anledning av prop. 2019/20:118 Ungdomsövervakning</title>
        <author corresp="i-NRWqqo7iPdzBV8QrJyKnQb">av Johan Forssell m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3547 av Johan Forssell m.fl. (M)</title>
          <idno type="rdwebb">H7023547</idno>
          <rs type="number">3547</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023547/text</ref>
          <ref type="dokument_url_html">http://data.riksdagen.se/dokument/H7023547</ref>
          <ref type="dokumentstatus_url_xml">http://data.riksdagen.se/dokumentstatus/H7023547</ref>
          <ref type="docx">http://data.riksdagen.se/fil/53EF56A4-51AD-484C-9F12-2449838C3FA5</ref>
          <ref type="pdf">http://data.riksdagen.se/fil/E4AD0B2D-21A0-4CA3-BDEF-2E5DE03040DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-XKBEUKbavmqFvdi75cDrts</idno>
            <name>Magdalena Schröder</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-6v1JjWJvqYfUKNnRB9Z6cA"/>
        <correspContext corresp="i-6v1JjWJvqYfUKNnRB9Z6cA">
          <ref>Proposition 2019/20:118</ref>
        </correspContext>
        <correspAction xml:id="i-FC42SyEj38wWpMstABTiXp" type="signed"/>
        <correspContext corresp="i-FC42SyEj38wWpMstABTiXp">
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-XKBEUKbavmqFvdi75cDrts"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3Su8RZSRu3defRTgsQprqZ"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction type="submitted" xml:id="i-9nDQzbkb4iukAtXKYr2UH1">
          <date when="2020-04-01"/>
          <time when="14:21:23"/>
        </correspAction>
        <correspAction type="dismissed" xml:id="i-Dr9NimACAgjbapUK1J4Zvo">
          <date when="2020-04-02"/>
        </correspAction>
        <correspAction type="reviewed" xml:id="i-7cg9YcmiWSH8uAUumrYrQb">
          <date when="2020-04-02"/>
          <time when="13:05:19"/>
        </correspAction>
        <correspAction type="referred" xml:id="i-CfDWpo5tjKPsw9BJwxh44v">
          <date when="2020-04-03"/>
        </correspAction>
        <correspAction type="assigned" xml:id="i-8zdNyh4eMApaWRBA4kmXc2">
          <date when="2020-06-16"/>
          <time when="15:36:23"/>
        </correspAction>
        <correspContext corresp="i-8zdNyh4eMApaWRBA4kmXc2">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-CdRE7kCJHpiCLW36ZXGgS9"/>
        <correspContext corresp="i-CdRE7kCJHpiCLW36ZXGgS9">
          <ref type="uppgift">2019/20:JuU45</ref>
          <ref type="ref_dok_id">H701JuU45</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU45</ref>
          <ref type="ref_dok_titel">Ungdomsövervakning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AdxBPVjbtUr2wjDGuC961G"/>
        <correspContext corresp="i-AdxBPVjbtUr2wjDGuC961G">
          <ref type="uppgift">2019/20:JuU34</ref>
          <ref type="ref_dok_id">H701JuU34</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU34</ref>
          <ref type="ref_dok_titel">Ungdomsövervakning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3547 av Johan Forssell m.fl. (M) med anledning av prop. 2019/20:118 Ungdomsövervakning</div>
      </div>
      <div type="motBody">
        <div type="motProposal" subtype="förslag">
          <head xml:id="i-24ZwR2ZYKpFHkbhd4uE2GQ">
            Förslag till riksdagsbeslut
          </head>
          <list style="ol">
            <item xml:id="i-3v52qQWxyVZWDiE2CVfQEM">
              Riksdagen ställer sig bakom det som anförs i motionen om att
              se över möjligheten att besluta om helghemarrest vid andra tider
              än de föreslagna och tillkännager detta för regeringen.
            </item>
            <item xml:id="i-5s8Vnia2F7uGAqbk8djCz8">
              Riksdagen ställer sig bakom det som anförs i motionen om att
              förtydliga socialtjänstens roll inom ramen för påföljden ungdomsövervakning
              och tillkännager detta för regeringen.
            </item>
            <item xml:id="i-9E5dfC5hsKVwwiPDKaArqv">
              Riksdagen ställer sig bakom det som anförs i motionen om att
              undanröja alla sekretesshinder för att information om unga ska
              kunna delas mellan polis och socialtjänst och tillkännager detta
              för regeringen.
            </item>
            <item xml:id="i-61tjwB5YefqB1BsdiWc6b9">
              Riksdagen ställer sig bakom det som anförs i motionen om att
              fler brottsaktiva unga ska omhändertas med stöd av lagen med särskilda
              bestämmelser om vård av unga (LVU) som alternativ till ungdomsövervakning
              och andra befintliga ingripanden och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UHyTucdwVXtDwKq7uoxTGF">
            Motivering
          </head>
          <p xml:id="i-4D85g5BcZPsAowwWgq47zc">
            Brottsligheten bland unga har ökat kraftigt de senaste åren.
            Sedan 2014 har exempelvis antalet ungdomsrån ökat med 125 procent
            till totalt 2 500 rån år 2019. Vi ser också hur brottsligheten
            kryper allt lägre ner i åldrarna. Barn rånar andra barn, och 10–12-åringar
            rekryteras av kriminella gäng. De senaste fyra åren har antalet
            personer under 15 år som registrerats som misstänkt för våldsbrott
            ökat med 40 procent. Risken är överhängande att om vi inte går
            till botten med ungdomsbrottsligheten här och nu kommer problemen
            att fortsätta att skjutas framåt.
          </p>
          <p xml:id="i-DWZeQsUb7SMv9XzVJFXUeR">
            På senare tid har vi dessutom nåtts av helt förfärliga berättelser
            om brutala rån mot unga, som karaktäriseras av råhet och vilja
            att förödmjuka brottsoffren. Ett av de mest uppmärksammade fallen
            har handlat om hur en 18-åring rånades och misshandlades för att
            sedan förnedras genom att en av gärningsmännen urinerade på honom.
            Rånen pekar på en utveckling där ungdomsbrottsligheten blivit
            allt grövre och gärningsmännen allt yngre.
          </p>
          <p xml:id="i-WAtPS8DLNHEwgDGBxwD34b">
            Arbetet mot ungdomsbrottsligheten måste ske brett och systematiskt.
            Socialtjänsten, polisen och andra myndigheter måste samverka för
            att brottsförebyggande åtgärder sätts in tidigt när unga begår
            brott. Men det arbetet når inte alltid ända fram. Den grova kriminalitet
            bland unga som vi ser i dag kräver tydligare och snabbare reaktioner
            från samhällets sida. Den grupp av unga personer som gång på gång
            begår allvarliga brott måste bort från våra gator i betydligt
            fler fall än vad som sker i dag.
          </p>
          <p xml:id="i-VoywmH53HsQH8K7aVt59os">
            Moderaterna välkomnar därför att regeringen i och med propositionen
            nu föreslagit att ungdomsbevakning införs som ny påföljd. Det
            är ett förslag som Moderaterna drivit sedan 2013. Vi anser dock
            att regeringens förslag har vissa tydliga brister och samtidigt
            befinner vi oss i dag i ett läge där det är uppenbart att väldigt
            mycket mer måste till än bara denna nya påföljd. Vi redogör för
            detta nedan.
          </p>
          <head type="h2" xml:id="i-Svra8iLomP9tWno8C84Mfs">
            Inskränkningar i rörelsefriheten och misskötsamhet
          </head>
          <p xml:id="i-DrFJDNoibY27LAEngKvqLD">
            Ungdomsövervakning som påföljd har förutsättningar att vara ett
            bra komplement till befintliga påföljder för unga lagöverträdare.
            Från Moderaternas sida ställer vi oss dock kritiska till den begränsning
            regeringen föreslår gällande under vilka tider det finns möjlighet
            att inskränka rörelsefriheten för den dömde. I propositionen skriver
            regeringen att ”inskränkningarna ska i huvudsak vara lika ingripande
            som ett förbud att lämna bostaden under helgkvällar och helgnätter
            och får inte vara mer ingripande än ett sådant förbud”. Avvägningen
            av hur inskränkande rörelsefriheten ska vara får anses väl avvägd
            i nuläget. Moderaterna anser dock att en större flexibilitet behövs
            gällande vilka kvällar och nätter hemarresten ska få omfatta.
          </p>
          <p xml:id="i-2jHr47RVE7YSQLxutVruq7">
            Det är olyckligt att förslaget är utformat på ett sådant sätt
            att möjligheterna att inskränka rörelsefriheten begränsas till
            att den dömde förbjuds att vistas utanför bostaden under kvällar
            och nätter mot lördag, söndag och måndag, från kl. 18.00 på kvällen
            till kl. 07.00 på morgonen. Från Moderaternas sida anser vi att
            föreslagna begränsningar är en bra utgångspunkt, men att möjligheten
            att begränsa rörelsefriheten vid andra tider än de föreslagna
            bör övervägas, om så anses lämpligt i det enskilda fallet. Det
            kan exempelvis finnas behov av att meddela mer flexibla förbud
            som hem­arrest på exempelvis helgdagar och högtider såsom valborgsmässoafton
            och kvällar och nätter kring midsommar eller andra tidpunkter
            då risken för bruk av droger och alkohol samt återfall i brott
            torde vara som störst.
          </p>
          <p xml:id="i-85FrsfQMtGRXQ2brLaGayw">
            Flera remissinstanser lyfter fram att det är viktigt att kunna
            besluta om hemarrest vid andra tider än de föreslagna. Både Polismyndigheten
            och Malmö tingsrätt framför att hemarrest förlagd till helger
            förmodligen inte täcker de behov av övervakning och kontroll som
            finns. Möjligheten att ålägga ungdomar hemarrest även vid andra
            tider än de föreslagna bör därför övervägas i syfte att bryta
            den unga personens beteendemönster och uppnå önskad effekt av
            påföljden.
          </p>
          <p xml:id="i-3pcYyX2R3qkGFq9zZNZAiB">
            För att möjliggöra att påföljden ungdomsövervakning utgör en
            effektiv påföljd bör hemarrest på helgkvällar och helgnätter fungera
            som utgångspunkt. I de fall det anses nödvändigt bör dock mer
            flexibla begränsningar som anpassas till det enskilda fallet övervägas.
          </p>
          <head type="h2" xml:id="i-DQwEjemJ5NPuQPWDoEwZ5m">
            Förtydliga socialtjänstens roll
          </head>
          <p xml:id="i-TnUEPBUMR1yQ71MiBDuuUn">
            En viktig förutsättning för att ungdomsövervakning ska vara en
            effektiv påföljd är att verkställighetsplaner tas fram utifrån
            individuella förutsättningar. Här kommer social­tjänsten att spela
            en viktig roll. Socialtjänsten har viktig kunskap om den unge
            och hans eller hennes personliga förhållanden som kommer ha betydelse
            för innehållet i verk­ställighetsplanen. Det kan exempelvis vara
            så att socialtjänsten avråder från att den dömde ska vara kvar
            i sin boendemiljö. Vidare ligger många av de insatser som verk­ställighetsplanen
            kan innefatta under socialtjänstens ansvars- och kompetensområden.
          </p>
          <p xml:id="i-BbCohnsDxN4rRjDgrSnb9z">
            Remissinstanser lyfter fram behovet av att förtydliga socialtjänstens
            roll inom ramen för påföljden. Åklagarmyndigheten framför bl.a.
            att socialtjänsten en har viktig roll för påföljdens genomförande.
            Moderaterna anser att det är viktigt att socialtjänstens roll
            inom ramen för påföljden ungdomsövervakning är tydlig, men att
            socialtjänstens roll också behöver breddas. Socialtjänstens brottsförebyggande
            verksamhet bör prioriteras. För att kommunerna ska göra det till
            en integrerad och naturlig del av verksamheten föreslår Moderaterna
            att socialtjänstens brottsförebyggande uppdrag ska förtydligas
            i socialtjänstlagen.
          </p>
          <head type="h2" xml:id="i-TZ5XxARb1WScu2RCeTVbeM">
            Sekretessbestämmelser
          </head>
          <p xml:id="i-Vh6i5UxD6ip6wggY7deZyX">
            Sekretessbrytande bestämmelser föreslås för personer som döms
            till ungdomsövervakning. Sekretess för utbildningsverksamhet,
            socialtjänstsekretess eller förundersökningssekretess till skydd
            för enskild ska inte hindra att en uppgift lämnas till Kriminalvården
            om uppgiften behövs för att upprätta en verkställighetsplan som
            gäller en enskild som dömts till ungdomsövervakning och uppgiftslämnandet
            syftar till att fastställa vilka åtgärder som kan vidtas för att
            förebygga att den dömde återfaller i brott. Det är positivt. Moderaterna
            anser dock att sekretesslagstiftningen behöver ändras ytterligare
            så att de sekretessbrytande bestämmelser även omfattar Polismyndigheten,
            samt inte bara omfattar de unga lagöverträdare som dömts till
            ungdomsövervakning utan också ungdomar som bedöms vara på väg
            in i kriminalitet.
          </p>
          <p xml:id="i-Qjvi4Jv9w7HCejNFjrZ2cz">
            Genom en ändring i lagstiftningen 2013 skapades bättre förutsättningar
            för socialtjänsten att lämna uppgifter till polisen som rör en
            person under 21 år. Polisen vittnar dock alltjämt om hur sekretessreglerna
            begränsar dem i arbetet för att förhindra brott. För att kunna
            förhindra ungdomsbrottslighet är det nödvändigt att det finns
            ett fungerande samarbete mellan socialtjänsten och Polismyndigheten.
            För detta krävs att socialtjänst och polis kan dela nödvändig
            information med varandra. Moderaterna föreslår därför att sekretesslagstiftningen
            bör ändras. Huvudregeln bör vara att all relevant information
            ska kunna delas med polisen när syftet är att förebygga eller
            utreda ungdomsbrottslighet.
          </p>
          <head type="h2" xml:id="i-5yhs1NaBdeuhAgN4xsmMiG">
            Fler brottsaktiva unga måste omhändertas med stöd av LVU
          </head>
          <p xml:id="i-Lw6fsnbYZM8RkTPJDTajVg">
            Utöver möjligheten att utdöma påföljden ungdomsövervakning anser
            Moderaterna att fler åtgärder behöver komma på plats för att motverka
            ungdomsbrottsligheten. Denna bild delas av Polismyndigheten som
            framhåller vikten av att arbetet med att utveckla påföljdssystemet
            för unga fortsätter och efterfrågar vidare utredning beträffande
            påföljder som gör att samhället bättre kan svara med tydliga reaktioner
            mot grov kriminalitet, särskilt i utsatta områden.
          </p>
          <p xml:id="i-MBpPzxhpMGkByRDLHFcRe">
            Unga personer som grips för mycket grova brott kan vara tillbaka
            på gatan redan samma dag – trots att risken för återfall i brottslighet
            är uppenbar. Det skapar otrygghet och skadar människors tillit
            till rättssamhället. Därför vill Moderaterna att unga lag­överträdare
            ska omhändertas enligt lagen om vård av unga (LVU) i fler fall
            än i dag.
          </p>
          <p xml:id="i-45GJ5HDGwE28xvH2GagdgF">
            Den nya påföljden ungdomsövervakning som föreslås i propositionen
            tar sikte på fall där varken ungdomsvård eller ungdomstjänst är
            tillräckligt ingripande med hänsyn till brottslighetens karaktär
            och den unges tidigare brottslighet. Det är dock viktigt att införa
            tidiga och tydliga insatser som kan bromsa upp den unges kriminella
            beteende. Insatser på ett tidigt stadium har därför stor betydelse.
          </p>
          <p xml:id="i-X1MADLqCvaXpXRdJ76sKv9">
            Unga som misstänks för allvarliga brott måste i större utsträckning
            bli föremål för omedelbara omhändertaganden enligt LVU. Det handlar
            exempelvis om unga personer som rånar. Ett omhändertagande enligt
            LVU är inte lika ingripande som häktning, och därför bör det alltid
            väljas i fall där den unge inte behöver ha särskilda restriktioner
            för att exempelvis avhållas från att störa en pågående brottsutredning.
          </p>
          <p xml:id="i-DAZBfyc14kbV22kBG2Q7mQ">
            Ett omhändertagande enligt LVU bör också kunna anpassas på ett
            mer ändamåls­enligt sätt än vad som är möjligt i dag. Till exempel
            bör det skapas nya möjligheter att med stöd av LVU förordna om
            utegångsförbud under kvällar och helger eller att röra sig på
            vissa platser och att det ska kunna kombineras med övervakning
            med fotboja.
          </p>
          <p xml:id="i-KkoRPwEw1jdzq84ZZ3Zgfa">
            För att åstadkomma fler omhändertaganden enligt LVU behöver lagen
            ses över. Vidare bör staten ta en större del av ansvaret för lagens
            tillämpning, som i dag vilar på kommunerna.
          </p>
        </div>
        <div type="motSignatures">
          <list>
            <item xml:id="i-B8bRpQriKgQFC7hnQG7gu4">
              Johan Forssell (M)
            </item>
            <item xml:id="i-CYa7N3fAF4LkZpajQDjaMG">
              Magdalena Schröder (M)
            </item>
            <item xml:id="i-TsnYexVWxwCBsDU23bn8Dn">
              Ellen Juntti (M)
            </item>
            <item xml:id="i-WSc2xT2Zh918ZeaKivyaGc">
              Mikael Damsgaard (M)
            </item>
            <item xml:id="i-JrKmsDBgZcow3vYg7zHT7q">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
