<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-02990">
  <teiHeader>
    <fileDesc>
      <titleStmt>
        <title>Medicinsk etik</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2990 av Emma Henriksson (KD)</title>
          <idno type="rdwebb">H2022990</idno>
          <rs type="number">2990</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2022990/text</ref>
          <ref type="dokument_url_html">http://data.riksdagen.se/dokument/H2022990</ref>
          <ref type="dokumentstatus_url_xml">http://data.riksdagen.se/dokumentstatus/H2022990</ref>
          <ref type="docx">http://data.riksdagen.se/fil/C697FB33-11A7-4F70-B532-F0865F9E3200</ref>
          <ref type="pdf">http://data.riksdagen.se/fil/EA530234-C5AA-40EE-9BC1-FC6F0105EA0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MvGGTZDpqv4G9KZEyD47Hh" type="signed"/>
        <correspContext corresp="i-MvGGTZDpqv4G9KZEyD47Hh">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction type="submitted" xml:id="i-RkNLeQHSS3ZEH6CY99ouUr">
          <date when="2014-11-10"/>
          <time when="17:52:34"/>
        </correspAction>
        <correspAction type="reviewed" xml:id="i-KfTLmf4JNoxmJp5fjETjwi">
          <date when="2014-11-11"/>
          <time when="07:23:52"/>
        </correspAction>
        <correspAction type="referred" xml:id="i-R1z7aFGMQGxLQmrprBDTwP">
          <date when="2014-11-12"/>
        </correspAction>
        <correspAction type="assigned" xml:id="i-Asj8BFVAMsQLjTbEEx7A71">
          <date when="2018-06-05"/>
          <time when="10:30:27"/>
        </correspAction>
        <correspContext corresp="i-Asj8BFVAMsQLjTbEEx7A71">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-LvqSV6pWNJ8srciaUDebZ6"/>
        <correspContext corresp="i-LvqSV6pWNJ8srciaUDebZ6">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7W1RLxvgYMdjqMtVJ8e23T"/>
        <correspContext corresp="i-7W1RLxvgYMdjqMtVJ8e23T">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:2990 av Emma Henriksson (KD) Medicinsk etik</div>
      </div>
      <div type="motBody">
        <div type="motProposal" subtype="förslag">
          <head xml:id="i-XFvo2nUiqxTbopLHdoRRaW">
            Förslag till riksdagsbeslut
          </head>
          <list style="ol">
            <item xml:id="i-NGbNPiRsXkXotR5myfwxxx">
              Riksdagen tillkännager för regeringen som sin mening vad som
              anförs i motionen om att grundlagsfästa den mest grundläggande
              av de mänskliga rättigheterna, rätten till liv.
            </item>
            <item xml:id="i-THAc41qYAAVvHdmnuUNvHZ">
              Riksdagen tillkännager för regeringen som sin mening vad som
              anförs i motionen om sjukvårdens uppgift i livets tjänst.
            </item>
            <item xml:id="i-MJqeyqui2Drk9L3R8zCfCt">
              Riksdagen tillkännager för regeringen som sin mening vad som
              anförs i motionen om ett opolitiskt medicinsk-etiskt råd.
            </item>
          </list>
        </div>
        <div type="motContent">
          <head type="h1" xml:id="i-2UKuf6SAzLMqVH1i5Chmpu">
            Motivering
          </head>
          <p xml:id="i-KaV2H2WXUf9bQUWwsRL7yc">
            1 kap. 2 § regeringsformen innehåller en rad målsättningsstadganden
            som till sin karaktär inte är rättsligt bindande föreskrifter
            utan anger mål för den samhälleliga verksamheten. Dessa stadganden
            är alltså utformade som en värdeorientering. Denna värdeorientering,
            regeringsformens människosyn, anger den ram som utgör grunden
            för samhällsbildningen. På så sätt bidrar regeringsformen i etiköverföringen
            till medborgarna.
          </p>
          <p xml:id="i-RxTuxH2a3pVD4iA12ND1KG">
            Rätten till liv är den mest grundläggande mänskliga rättigheten
            på vilken alla andra mänskliga rättigheter bygger. FN:s konvention
            om mänskliga rättigheter slår fast att ”var och en har rätt till
            liv, frihet och personlig säkerhet” (FN:s konvention om mänskliga
            rättigheter, artikel 3). Det borde därför åligga det allmänna
            att positivt verka för att den rättigheten ska skyddas, främjas
            och i största möjliga utsträckning förverkligas. Kristdemokraterna
            anser att denna grundläggande mänskliga rättighet bör ingå i Sveriges
            grundlag genom ett tillägg i 1 kap. 2 § regeringsformen.
          </p>
          <p xml:id="i-GmCeMeEAoZniQkKgvAnjBC">
            Sjukvården ska i alla lägen stå i livets tjänst. I en värld med
            tydlig förankring av människovärde och rätten till liv omfattas
            även det ofödda barnets rätt till liv. Mot bakgrund av människovärdesprincipen
            är det omöjligt för staten och lagstiftaren att ställa sig neutrala
            till det etiska dilemma som en abort innebär. En abort innebär
            att ett liv släcks. Lösningen på detta dilemma är emellertid inte
            förbud. Erfarenheten visar att där aborter inte är tillåtna utförs
            de ändå, och då med metoder som hotar kvinnors liv och hälsa.
            Det är inte rimligt att någon annan än kvinnan under graviditetens
            första fas fattar det avgörande beslutet om en eventuell abort.
            Målet ska vara att skapa ett samhälle där aborter inte efterfrågas.
            Förebyggande insatser för att minska antalet icke önskade graviditeter
            och en familjepolitik som ger blivande föräldrar en trygghet i
            att fullfölja en graviditet är en viktig uppgift för politiken.
            Det arbetet omfattar samhällets ansvar för att säkerställa en
            ekonomisk trygghet för barnfamiljer som omfattar också den som
            ännu inte etablerat sig på arbetsmarknaden och omfattas av ersättning
            baserad på inkomstbortfall. I takt med nya landvinningar inom
            fosterdiagnostiken åligger det också samhället att stödja de blivande
            föräldrar som under graviditeten får information om att deras
            väntade barn har eller med stor sannolikhet har en förväntad medfödd
            sjukdom, kromosomavvikelse eller ett ärftligt anlag som kan komma
            att innebära sjukdom. Ett sådant besked under graviditeten är
            för de flesta blivande föräldrar förknippat med både sorg, oro
            och rädsla. Dessa föräldrar har ett stort behov av stöd och information
            om vilket stöd de och deras väntade barn kan komma att få i framtiden
            för att med glädje kunna välkomna sitt barn även med de förväntade
            utmaningar de fysiska begränsningarna kan komma att innebära.
            Eutanasi eller dödshjälp strider såväl mot sjukvårdens uppgift
            i livets tjänst, att bota, lindra och trösta, som mot internationella
            konventioner, vår människosyn och vår värdeorientering.
          </p>
          <p xml:id="i-72gwVMvKxcEwnmZSk6fWUG">
            Dagens och morgondagens etiska utmaningar inom läkarvetenskapen
            ställer oss ständigt inför nya ställningstaganden, där våra gemensamma
            etiska principer ska tillämpas. Det finns inte en etik som gäller
            inom forskningen och sjukvården och en annan som gäller inom övriga
            delar av samhället. De etiska grundvärdena ska vara desamma på
            livets alla områden. Medicinska landvinningar medför ett stort
            ansvar. Detta kan i vissa fall innebära begränsningar i den medicinska
            forskningen och utvecklingen, då det inte alltid är etiskt självklart
            att allt som medicinskt kan göras ska göras.
          </p>
          <p xml:id="i-2qc9N4aw47LygXnxWVHL5H">
            Etiska frågor kring speciella forskningsprojekt behandlas idag
            bland annat av landstingens regionala forskningsetiska kommittéer
            och av etiska kommittéer knutna till olika forskningsråd. Dessutom
            finns i Socialstyrelsen ett råd för etiska frågor.
          </p>
          <p xml:id="i-MrQ5C2pcoy9dWVvGAMcU4q">
            För att få en belysning av medicinsk-etiska frågor ur ett övergripande
            samhällsperspektiv beslutades 1985 att inrätta ett medicinsk-etiskt
            råd, Statens medicinsk-etiska råd, SMER. Rådet skulle sträva efter
            en helhetssyn på frågor som rör sådan medicinsk forskning och
            behandling som kan anses känslig för den mänskliga integriteten
            eller påverka respekten för människovärdet. Rådet skulle bland
            annat, när det bedöms lämpligt, kunna lämna förslag till utredningsverksamhet.
            Vidare står i rådets direktiv att ”Den snabba utvecklingen på
            medicinens område gör det angeläget för beslutsfattarna att få
            kunskaper om nya tekniker på ett mycket tidigt stadium”.
          </p>
          <p xml:id="i-6U4z5kJXpMUQhFnzV4QNWu">
            De medicinsk-etiska frågorna är oerhört viktiga, och vi kan vara
            stolta över att Sverige var det andra landet i Europa som etablerade
            ett nationellt råd. Flera europeiska länder har inrättat motsvarande
            funktion men Sverige är det enda landet som har politiskt valda
            företrädare i sitt råd. Varför Sverige är ett undantag bör utredas
            med syfte att skapa ett opolitiskt medicinsk-etiskt råd i likhet
            med andra länder.
          </p>
        </div>
        <div type="motSignatures">
          <list>
            <item xml:id="i-9urvYHyjTe4nEu69e6BhBo" who="i-WTUJB2R5FNpHU89dXa4RTX">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
