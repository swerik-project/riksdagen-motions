<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-02592">
  <teiHeader>
    <fileDesc>
      <titleStmt>
        <title>Insatser för unga lagöverträdare</title>
        <author corresp="i-PyYxwdbw2KYpXyCWKWHmmT">av Johan Pehrson m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2592 av Johan Pehrson m.fl. (L)</title>
          <idno type="rdwebb">H6022592</idno>
          <rs type="number">2592</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6022592/text</ref>
          <ref type="dokument_url_html">http://data.riksdagen.se/dokument/H6022592</ref>
          <ref type="dokumentstatus_url_xml">http://data.riksdagen.se/dokumentstatus/H6022592</ref>
          <ref type="docx">http://data.riksdagen.se/fil/4FA4732B-D4D8-441C-AD70-CA3FF1D9881D</ref>
          <ref type="pdf">http://data.riksdagen.se/fil/D28BFBDF-C295-4FDE-8B3E-9FB920A5122B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LEr8vazMz16zE9wxUQSys2" type="signed"/>
        <correspContext corresp="i-LEr8vazMz16zE9wxUQSys2">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-ENdFX6jXEW7sxUmiwRDm1z" type="submitted">
          <date when="2018-11-30"/>
          <time when="11:30:16"/>
        </correspAction>
        <correspAction xml:id="i-V3rsRQ15ZE7WThsbNsxWAU" type="reviewed">
          <date when="2018-11-30"/>
          <time when="13:00:27"/>
        </correspAction>
        <correspAction xml:id="i-D1YDcKgnXtTHYfSyww5Xkt" type="referred">
          <date when="2018-12-05"/>
        </correspAction>
        <correspAction xml:id="i-7uQaXEjgdDzn9Y3qsAGTCv" type="assigned">
          <date when="2019-06-19"/>
          <time when="15:16:06"/>
        </correspAction>
        <correspContext corresp="i-7uQaXEjgdDzn9Y3qsAGTCv">
          <ref type="assignedTo">Justitieutskottet</ref>
        </correspContext>
        <correspAction xml:id="i-4kTYALLG5kwy3M9ViFH4uN" type="behandlas_i"/>
        <correspContext corresp="i-4kTYALLG5kwy3M9ViFH4uN">
          <ref type="uppgift">2018/19:JuU18</ref>
          <ref type="ref_dok_id">H601JuU18</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU18</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5macTgrgJckP8cemvNLzCY" type="behandlas_i"/>
        <correspContext corresp="i-5macTgrgJckP8cemvNLzCY">
          <ref type="uppgift">2018/19:JuU20</ref>
          <ref type="ref_dok_id">H601JuU20</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU20</ref>
          <ref type="ref_dok_titel">Genomförande av rättshjälpsdirektivet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KUGTB3cFhwfmqo1ig1dkXY" type="behandlas_i"/>
        <correspContext corresp="i-KUGTB3cFhwfmqo1ig1dkXY">
          <ref type="uppgift">2018/19:JuU15</ref>
          <ref type="ref_dok_id">H601JuU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU15</ref>
          <ref type="ref_dok_titel">Unga lagöverträdare</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G8oYP6Y3nDiNeg68saKieo" type="behandlas_i"/>
        <correspContext corresp="i-G8oYP6Y3nDiNeg68saKieo">
          <ref type="uppgift">2018/19:SoU9</ref>
          <ref type="ref_dok_id">H601SoU9</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU9</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GBAqtBLjzQivUpvcJudgqg" type="motHeader">
        <div xml:id="i-GBGA6v5e8aPxymNuo1zPkq" type="motTitle">
          Motion till riksdagen 2018/19:2592 av Johan Pehrson m.fl. (L)
          Insatser för unga lagöverträdare
        </div>
      </div>
      <div xml:id="i-PYGtMdmqoNq8cjLvoMSeXC" type="motBody">
        <div xml:id="i-YCMH8ga3NWvR5KSWUBQP4d" type="motProposal" subtype="förslag">
          <head xml:id="i-T7JckLvUA3kF35ZxP5BHNP">
            Förslag till riksdagsbeslut
          </head>
          <list xml:id="i-7WJ6xpYhSrDL33uydkuagW" style="ol">
            <item xml:id="i-WZo7YD27Wzew1JbFRX7Jxy">
              Riksdagen ställer sig bakom det som anförs i motionen om tidiga
              förebyggande insatser och tillkännager detta för regeringen.
            </item>
            <item xml:id="i-84NWZFwzi18hekogFrELBa">
              Riksdagen ställer sig bakom det som anförs i motionen om socialtjänstens
              närvaro vid förhör hos polisen och tillkännager detta för regeringen.
            </item>
            <item xml:id="i-BZ3PcjWR1gagcDpydcguR2">
              Riksdagen ställer sig bakom det som anförs i motionen om samlade
              åtgärder inom socialtjänsten även för unga som inte fyllt 15 år
              och tillkännager detta för regeringen.
            </item>
            <item xml:id="i-VYDxpCgQX4QPhJRQPfkz4Q">
              Riksdagen ställer sig bakom det som anförs i motionen om 24-timmarsgaranti
              i socialtjänsten och tillkännager detta för regeringen.
            </item>
            <item xml:id="i-2hds3pWpnUa5G9njQsiDv3">
              Riksdagen ställer sig bakom det som anförs i motionen om samordnade
              insatser mot kriminella ungdomsgäng och tillkännager detta för
              regeringen.
            </item>
            <item xml:id="i-G6zyCJqjQm9HFtv4isbgSx">
              Riksdagen ställer sig bakom det som anförs i motionen om utökat
              mellantvång i socialtjänsten och tillkännager detta för regeringen.
            </item>
            <item xml:id="i-DfEEdjBvJC8e8CVjdoDohi">
              Riksdagen ställer sig bakom det som anförs i motionen om utökade
              möjligheter för socialtjänsten att besluta om obligatoriska insatser
              för vårdnadshavare och tillkännager detta för regeringen.
            </item>
            <item xml:id="i-5bSifVbKup8VuuTMxHW8Fs">
              Riksdagen ställer sig bakom det som anförs i motionen om sociala
              insatsgrupper och tillkännager detta för regeringen.
            </item>
            <item xml:id="i-QxJv4cSSATY4Ez2nHDefyQ">
              Riksdagen ställer sig bakom det som anförs i motionen om att
              brott som begås av icke straffmyndiga som huvudregel ska utredas
              och tillkännager detta för regeringen.
            </item>
            <item xml:id="i-9vDowLrKecFigNecaHaXMm">
              Riksdagen ställer sig bakom det som anförs i motionen om nya
              påföljder för unga och tillkännager detta för regeringen.
            </item>
            <item xml:id="i-Qb5bfPG2SwecQmB2k3Fgdc">
              Riksdagen ställer sig bakom det som anförs i motionen om straffrabatten
              för ungdomar i åldern 18–21 år som återfaller i brott och tillkännager
              detta för regeringen.
            </item>
            <item xml:id="i-8zSANQ19kufZAfn9VVXwPc">
              Riksdagen ställer sig bakom det som anförs i motionen om bevistalan
              för unga som misstänks för allvarliga brott och tillkännager detta
              för regeringen.
            </item>
            <item xml:id="i-161GD8XA9RcYzpMHufWqk8">
              Riksdagen ställer sig bakom det som anförs i motionen om rätten
              till juridiskt biträde eller offentlig försvarare för barn som
              misstänks för allvarliga brott och tillkännager detta för regeringen.
            </item>
          </list>
        </div>
        <div xml:id="i-8aoJ6GjsKH11J1j4P7iWmP" type="motContent">
          <head xml:id="i-4PPtWjVFPKQY88c1Jamz4Q" type="h1">
            Motivering
          </head>
          <p xml:id="i-R4p7MbLVXmiEHuGijubzEj">
            Ingen enskild åtgärd är viktigare för att långsiktigt få ned
            brottsligheten än att hindra att ungdomar rekryteras till en kriminell
            livsstil och fastnar där. Att stärka insatserna gentemot unga
            lagöverträdare handlar både om rättspolitik och om sociala insatser.
            Effektivare insatser gentemot unga lagöverträdare är generella
            men har även stor betydelse för att vända utvecklingen i de allra
            mest utsatta stadsdelarna.
          </p>
          <p xml:id="i-BGzE7fK2PZ7sLGfBRkyCaZ">
            I denna motion presenterar därför Liberalerna ett antal förslag
            för att motverka att unga fastnar i kriminalitet. Liberalernas
            övergripande politik redovisas i vår partimotion om rättspolitik.
            Därutöver har Liberalerna även ett antal förslag för att stärka
            arbetet med barnrättsfrågor, vilka redovisas i en egen motion.
          </p>
          <head xml:id="i-9vyAPJ7dHiCxjXajoVkSex" type="h2">
            Stärk det förebyggande arbetet
          </head>
          <p xml:id="i-NpACctuEEnYdYsJHQNi1vv">
            Ju tidigare insatser sätts in för en ung människa i riskzonen,
            desto bättre möjlighet att den unge får förutsättningar att bryta
            ett destruktivt beteende. Socialtjänstens arbete liksom att förskola
            och skola tidigt fångar upp farosignaler är därför av största
            betydelse. Detta gäller både öppna insatser och det uppsökande
            arbetet.
          </p>
          <p xml:id="i-5znSmbJWx1T11XEr5BkTmL">
            I Brottsförebyggande rådets rapport Insatser mot brott och otrygghet
            i socialt utsatta områden betonas särskilt vikten av tidiga brottsförebyggande
            insatser för att förhindra att barn i ett senare skede begår brott
            eller ansluter sig till kriminella nätverk. I rapporten framhålls
            att insatser som visat sig vara effektiva kan sättas in i ett
            mycket tidigt skede. Barn i riskzonen växer ofta upp i familjer
            där det redan tidigare finns tydliga riskfaktorer. Föräldrar som
            behöver hjälp att ta sitt föräldraansvar i vardagen ska få hjälp.
            Andra vuxna än föräldrar som är viktiga för den unge, till exempel
            släktingar, lärare och idrottsledare, ska ges chans att bidra.
          </p>
          <head xml:id="i-HJMJVwZQXTJ4zhSWtbA561" type="h2">
            Tidiga och tydliga reaktioner
          </head>
          <p xml:id="i-R7HpKkRDyjb5wcLKHSxZzG">
            En tidig och tydlig reaktion behövs för att den unge ska förstå
            att brottsliga gärningar får konsekvenser. När ungdomar återkommande
            begår brott är det också viktigt med intensiva och sammanhållna
            insatser över längre tid, där de sociala insatserna samverkar
            med rättsväsendets reaktion.
          </p>
          <p xml:id="i-DxoGEAnNCpa6ptF8X25K8o">
            Utvärderingar visar att socialtjänsten endast i begränsad omfattning
            deltar vid inledande förhör. Detta är problematiskt då möjligheten
            till en snabbare utredning om den unges levnadsomständigheter
            och möjlighet att sätta in tidiga åtgärder ökar om socialtjänsten
            närvarar vid det inledande förhöret.
          </p>
          <p xml:id="i-3Chw2oN29boh73ijpdMxxo">
            En tidig reaktion är viktig för att den unge ska förstå att brottsliga
            gärningar får konsekvenser. Det gäller även om den unge inte är
            straffmyndig och inte kan dömas till ungdomstjänst eller andra
            rättsliga påföljder. När icke straffmyndiga ungdomar begår brott
            behövs ett intensivt och sammanhållet stöd över tid. Socialtjänsten
            ska ges bättre förutsättningar att skapa samlade åtgärder där
            den unge får delta i olika aktiviteter för att komma bort från
            ett brottsligt beteende och se konsekvenserna av sitt handlande.
          </p>
          <p xml:id="i-DqAKdKmfsgJCNBMFFR4KYK">
            Individanpassning är viktig för att insatserna ska stämma med
            den unges behov, mottaglighet och motivation. Det handlar om att
            motivera den unge till förändringar inom olika livsområden som
            umgänge, skola och familj och stärka den unges möjlighet att utveckla
            sina individuella färdigheter och välja en annan livsstil.
          </p>
          <p xml:id="i-MuwyMCEbzqv4Wrvz2NUiAx">
            För att bryta ett kriminellt beteende behövs också insatser för
            att motivera den unge till förändringar inom olika livsområden
            som umgänge, skola och familj och därmed stärka den unges möjlighet
            att utveckla sina individuella färdigheter och välja en annan
            livsstil. Det gäller även om den unge inte är straffmyndig och
            inte kan dömas till ungdomstjänst eller andra rättsliga påföljder.
            Samlade och uthålliga åtgärder där den unge får delta i olika
            aktiviteter för att komma bort från ett brottsligt beteende bör
            alltid ges, oavsett om den unge fyllt 15 år eller ej – kalla det
            gärna för en alternativ form av ungdomstjänst för icke straffmyndiga.
            Som utvecklas här nedan förespråkar vi utökade möjligheter till
            så kallat mellantvång i socialtjänsten. Individanpassning är viktig
            för att insatserna ska stämma med den unges behov, mottaglighet
            och motivation.
          </p>
          <p xml:id="i-R7PpmpF5tRVgbR8RUcACbJ">
            Mer behöver göras för att korta tiden från utredning till rättsprocess.
            Detta är särskilt viktigt för de fall där ungdomar är inblandade.
            Liberalerna vill därför att jourdomstolar införs, med särskild
            inriktning på att avgöra ärenden som berör ungdomar och där förundersökningen
            snabbt kunnat slutföras. Även tillgreppsbrott, vapenbrott och
            enklare narkotikabrott kan bli aktuella.
          </p>
          <p xml:id="i-SUohzkG97yYGYjeGrtPPbX">
            Även om domstolarna ska prioritera ungdomsärenden kan det i dag
            ofta dröja månader från brottsutredning till dom. För ungdomar
            i åldern 18–20 år dröjer det i genomsnitt drygt två månader, men
            i en fjärdedel av fallen dröjer det tre månader eller längre.
          </p>
          <p xml:id="i-MqDGDmuJpp82D3WTXot1Mz">
            Därför vill vi att jourdomstolar inrättas för att handlägga fall
            där bevisläget är så tydligt att polis eller åklagare mycket snabbt
            kan fullfölja utredningen, och som inte kan avgöras på annat sätt
            (t.ex. strafföreläggande av åklagare). Jourdomstolarna ska arbeta
            på kvällar och helger. Jourdomstolar ska ta hand om brottmål där
            utredningen snabbt kan fullföljas och åtal snabbt kan väckas.
            Samma krav på rättsprocessen ska gälla som vid andra domstolar,
            vad gäller t.ex. bevisprövning samt rätt till advokat och målsägandebiträde.
            Vårt formella yrkande om jourdomstolar återfinns i en annan motion
            och upprepas därför inte här.
          </p>
          <head xml:id="i-PCuVtdEppB3GbBUfRMkvg1" type="h2">
            24-timmarsgaranti i socialtjänsten
          </head>
          <p xml:id="i-Vk4tFJwD9XCQhikCVZvoN1">
            En snabb reaktion från samhället är viktig för att hindra den
            unges fortsatta kriminalitet. Liberalerna anser att det behövs
            en 24-timmarsgaranti för ungdomar som har gripits för brott. Garantin
            innebär att socialtjänsten inom 24 timmar efter gripandet ska
            kalla föräldrarna till ett samtal, tillsammans med den unge om
            det är möjligt och lämpligt, för att socialtjänsten så snart som
            möjligt ska kunna få föräldrarnas medverkan i insatser till stöd
            för den unge där så är möjligt.
          </p>
          <head xml:id="i-9HHrNXwF1DWE7pa8KcNCS8" type="h2">
            Bryt upp kriminella ungdomsgäng genom samordnade insatser
          </head>
          <p xml:id="i-9E1AFJTDiSLMpi5qc7yaUL">
            En ung person går inte in i en kriminell livsstil av sig själv;
            han eller hon rekryteras till det. När ett kriminellt ungdomsgäng
            uppkommer är det därför avgörande att det görs samlade insatser
            för att splittra gänget så att inte ytterligare ungdomar rekryteras.
            Att omhänderta en enskild gängmedlem kan vara betydelsefullt för
            den unge som berörs, men det kriminella ungdomsgänget som sådant
            kan ändå fortsätta sin destruktiva verksamhet. Därför behöver
            samhällets aktörer arbeta gemensamt för att bryta upp de nätverk
            som finns i de kriminella gängen. Samarbetet mellan skola, polis
            och socialtjänst är avgörande.
          </p>
          <head xml:id="i-ER2HUyZ1PgU4knsgMxUHcB" type="h2">
            Fler och tidigare obligatoriska åtgärder i socialtjänsten
          </head>
          <p xml:id="i-Fy1GxzcQot6q16dcrXm1Z1">
            År 2007 förtydligades den bestämmelse i lagen om vård av unga
            i vissa fall (LVU) som gör att en ung person under 20 år ska kunna
            åläggas att delta i vissa öppna insatser även om den unge eller
            vårdnadshavaren inte vill. Det kan till exempel handla om motiverande
            samtal eller stöd av kvalificerad kontaktperson.
          </p>
          <p xml:id="i-VQw7sLFpS1S7jFm8JSRGpd">
            Detta så kallade mellantvång har till syfte att obligatoriska
            insatser i ett tidigt skede sätts in, för att därmed i bästa fall
            förebygga att den unge behöver tvångsomhändertas.
          </p>
          <p xml:id="i-2sYS2K2bQCCwMkA1Q2fUSC">
            Socialstyrelsens studie av mellantvånget (Kartläggning av tillämpningen
            av förebyggande insatser enligt 22 § LVU, Socialstyrelsen 2015)
            har visat att lagändringen inte har fått avsedd effekt. Det är
            fortfarande mycket sällsynt att ungdomar blir föremål för mellantvång
            i socialtjänsten. Detta är inte rimligt. Det måste finnas ett
            större utrymme för att ålägga om obligatoriska åtgärder på hemmaplan,
            så att inte alternativet till frivilliga insatser alltid blir
            att gå hela vägen till ett tvångsomhändertagande.
          </p>
          <p xml:id="i-WwT2vLyczHAtcQ33rSDZzB">
            Ett problem med dagens bestämmelser är att det bara är vissa
            öppna insatser som kan bli föremål för mellantvång. Vi vill att
            socialtjänsten, i de fall då frivilliga insatser inte är tillräckliga,
            ska kunna fatta beslut om hela det spektrum av insatser som står
            till socialtjänstens förfogande. Beslutet ska kunna överklagas
            till förvaltningsdomstol, på samma sätt som andra beslut om insatser
            som inte tas med den berördes samtycke.
          </p>
          <p xml:id="i-R9H5SJGsuxNxwfZBcj5Lzi">
            För att säkerställa att möjligheten till mellantvång utnyttjas
            där så är lämpligt vill vi också förtydliga lagstiftningen. Huvudregeln
            bör vara att alternativet mellantvång normalt bör övervägas innan
            en fråga väcks om tvångsomhändertagande av en ung person på grund
            av dennes eget beteende.
          </p>
          <p xml:id="i-NbmmnBR4orLRNVxcmtFV5M">
            Att föreslå fler obligatoriska åtgärder kan låta hårt mot den
            unge. Men i själva verket är det en viktig brottsförebyggande
            och socialpolitisk åtgärd. Vi vill att fler ungdomar ska bli föremål
            för tidiga insatser, med mellantvång där det är lämpligt, för
            att färre ungdomar längre fram i tiden ska behöva tvångsomhändertas.
          </p>
          <head xml:id="i-NFNHX6JeSxGzYFZNH6BSGs" type="h2">
            Mellantvång i socialtjänsten även för föräldrarna
          </head>
          <p xml:id="i-MEvpyuXeV9aK9uTVHxFzRm">
            När en ung person hamnar i ett destruktivt beteende behöver hela
            familjens situation uppmärksammas. Ofta behöver föräldrarna insatser
            i form av stöd och vägledning för att klara sitt föräldraskap.
            Ibland har de också egna utmaningar i form av exempelvis missbruk
            eller psykisk ohälsa. Därför är det ofta avgörande att insatserna
            till den unge kombineras med insatser för att stärka föräldrarna
            i deras föräldraskap, till exempel rådgivning eller föräldraprogram.
          </p>
          <p xml:id="i-8D36v8e9iZjkLanXKSmSbc">
            Utgångspunkten ska alltid vara att insatserna bygger på frivillighet
            så långt det är möjligt. När detta inte är tillräckligt och barnets
            problem kan kopplas till omsorgsbrister hos föräldrarna finns
            i dag bara möjligheten att tvångsomhänderta barnet, vilket är
            en mycket ingripande åtgärd.
          </p>
          <p xml:id="i-TUrWEaP8QZRr52qQYD2LKa">
            Det behövs nya mellanformer mellan frivilliga insatser och tvångsomhändertagande.
            Därför vill vi införa en möjlighet för socialtjänsten att ålägga
            även vårdnadshavare att delta i obligatoriska insatser till stöd
            för sitt barn – ett så kallat mellantvång för föräldrar.
          </p>
          <head xml:id="i-9fdqLVue4uBQxhk8s5Mxuf" type="h2">
            Sociala insatsgrupper
          </head>
          <p xml:id="i-KNHcZvFNbpyKbdarDc9nt9">
            Sociala insatsgrupper är en arbetsmetod som innebär ett samarbete
            mellan alla som ingår i nätverket runt en ung person i riskzonen:
            socialtjänsten, polisen, skolan och andra aktörer. Målet är att
            motverka att unga rekryteras till kriminalitet och att hjälpa
            brottsbenägna individer att bryta en negativ spiral. Genom sociala
            insatsgrupper kan olika parter samarbeta utan att hindras av de
            vanliga sekretessreglerna, och stödet till den unge kan bli mer
            samlat och uthålligt.
          </p>
          <p xml:id="i-Cfq5bqUWFYjniGmWTPCYsY">
            De sociala insatsgrupperna har visat sig vara en framgångsrik
            metod, och den introduceras nu på allt fler håll i landet. Vi
            vill uppmuntra detta arbetssätt, som kan göra stor skillnad för
            den unge själv och hans eller hennes framtidsmöjligheter genom
            att förebygga att ungdomar fastnar i en brottskarriär. Det är
            också viktigt att sociala insatsgrupper används även för ungdomar
            som ännu inte fyllt 15 år.
          </p>
          <p xml:id="i-QxxWQunhB4EPSu3rrUtQzd">
            Våren 2017 biföll riksdagen motionsyrkanden från Liberalerna
            med denna innebörd och gjorde ett tillkännagivande till regeringen
            (mot. 2016/17:3430, bet. 2016/17:JuU21). Därefter har Socialstyrelsen
            redovisat ett myndighetsuppdrag att låta utvärdera såväl resultatet
            för de ungdomar som varit föremål för arbetet i en social insatsgrupp
            som hur själva samverkansformen fungerar. Socialstyrelsen gör
            bedömningen att verksamheten med sociala insatsgrupper behöver
            fortsätta följas för att undersöka effekter på längre sikt för
            individer och verksamheter.
          </p>
          <p xml:id="i-4Ev8iLeqbRFrctj5LphtJP">
            I sammanhanget bör det nämnas att det även förekommer lokala
            projekt med sociala insatsgrupper för unga vuxna mellan 20 och
            29 år. Samverkan i sådana insatsgrupper involverar bland andra
            socialtjänsten, polisen, kriminalvården, kronofogden och den lokala
            arbetsförmedlingen. Målsättningen är att unga vuxna med kriminell
            bakgrund ska lämna det destruktiva beteendet och istället ersätta
            det med integration och sysselsättning. Även sådana sociala insatsgrupper
            bör uppmuntras som arbetsmetod för att samordna insatser.
          </p>
          <head xml:id="i-5AVrduUqCtcfBVAoCHcLdL" type="h2">
            Brott som begås av unga ska utredas
          </head>
          <p xml:id="i-CBruxFzYqnY6E1sxAxYPaQ">
            Unga under 15 år är inte straffmyndiga och ska inte heller vara
            det. Därför ska de inte heller ställas inför rätta, även om de
            begått mycket allvarliga handlingar. Däremot är det viktigt att
            synliggöra allvaret i att mycket unga personer begår brott och
            markera detta genom att polisen utreder saken.
          </p>
          <p xml:id="i-Fh1tk8faVBD7VyxZQ1aAz7">
            Den kunskap som framkommer i en polisutredning hjälper till att
            klargöra vad som hänt, vilket är viktigt för både förövaren och
            brottsoffret. Den kan också hjälpa till att rentvå ungdomar från
            obefogade misstankar. Utredningen kan även ge information som
            är viktig för de sociala myndigheterna.
          </p>
          <p xml:id="i-VcvnGzgxgwVfKQrVVGLMG9">
            Sedan den 1 juli 2010 gäller att polisen som huvudregel inte
            utreder brott där den misstänkte är 15 år, men att brottsutredning
            ska inledas om det handlar om ett brott där det lägsta straffet
            är ett års fängelse. Det gäller till exempel mord och dråp, grov
            misshandel, våldtäkt och mordbrand. Dessutom ska polisen kunna
            utreda även andra brott som icke straffmyndiga misstänks för,
            om det är av särskild betydelse för ett allmänt eller enskilt
            intresse. Syftet är att rent polisiära skäl eller hänsyn till
            brottsoffret kan motivera en brottsutredning om t.ex. stöld, skadegörelse
            eller misshandel av normalgraden.
          </p>
          <p xml:id="i-BeRaU3PMheDvsz1WQGJK5E">
            Brottsförebyggande rådet har i en utvärdering kommit fram till
            att lagändringen har haft viss effekt när det gäller de grövsta
            brotten, men fortfarande blir en fjärdedel av dessa inte utredda.
            När det gäller de mindre grova brotten har andelen brott som utreds
            rentav minskat på senare år.
          </p>
          <p xml:id="i-WHjYMwKKTEtVT3yqWt8UCX">
            Detta är inte rimligt. Barn ska inte straffas, men budskapet
            till de unga blir helt missriktat om de vänjer sig vid att brott
            som de begår aldrig utreds.
          </p>
          <p xml:id="i-NuxSqGE4eK3Q9Ef2wGnrBY">
            Därför vill vi vända på ordningen. I dag är alltså huvudregeln
            att brott som begås av personer under 15 år inte ska utredas av
            polis, men att utredning ska ske i särskilda fall. Vi vill tvärtom
            att huvudregeln ska vara att brott som begås av minderåriga ska
            utredas. Undantag ska göras för rent bagatellartade lagöverträdelser
            och okynnesanmälningar.
          </p>
          <p xml:id="i-3RTMpVejvEL8d35VWwxQCs">
            När en ung person begår lagbrott är detta en allvarlig signal
            om att något inte står rätt till i den unges tillvaro. Detta gäller
            särskilt de så kallade strategiska brotten som bedöms som starka
            varningssignaler, till exempel rån, bilstölder och grov skadegörelse.
            Även narkotikabrott där minderåriga är inblandade måste anses
            falla in i samma kategori. Tyvärr är det ett faktum att narkotikabrottslingar
            på ett cyniskt sätt utnyttjar icke straffmyndiga barn för att
            hjälpa dem i hanteringen, eftersom barnens brott ändå inte kommer
            att utredas.
          </p>
          <p xml:id="i-KPJ7LcDU39CGqx2oA9qUU3">
            Att polisen utreder kan vara en väckarklocka för den unge och
            den unges vårdnadshavare, och kan också vara ett viktigt underlag
            för de sociala myndigheterna. Därför ska huvudregeln vara att
            brott som begås av unga alltid ska utredas.
          </p>
          <head xml:id="i-5BJUu52ZBvbf3SqqndZ2ZE" type="h2">
            Förändra påföljdssystemet för unga lagöverträdare
          </head>
          <p xml:id="i-4eRJKZ1Lrgs3KttVoh2XE9">
            Den så kallade Påföljdsutredningen lämnade år 2012 förslag till
            ett nytt påföljdssystem (SOU 2012:34). Bland annat föreslår utredningen
            nya ungdomspåföljder, kontaktskyldighet för unga samt ungdomsövervakning.
            Kontaktskyldighet för unga ska väljas som påföljd i de fall brottets
            allvar och den unges tidigare brottslighet påkallar en mer ingripande
            påföljd än låga böter eller ett varningsstraff (vilket ska fungera
            som alternativ till låga dagsböter) men det inte finns förutsättningar
            för ungdomsvård eller ungdomstjänst. Ungdomsövervakning ska i
            sin tur tillämpas i de situationer där inte heller kontaktskyldighet
            är tillräckligt ingripande. Ungdomsövervakning innebär inte institutionsvistelse,
            men tydliga inskränkningar i den unges rörelsefrihet i kombination
            med intensiva påverkansåtgärder för att bryta en kriminell livsstil.
            Ungdomsövervakning ska kunna kombineras med elektronisk fotboja.
            Vi delar utredningens bedömning att det behövs nya former av påföljder
            för unga.
          </p>
          <p xml:id="i-9D4KQrczoVJjas28Wkbuua">
            Våren 2017 biföll riksdagen ett motionsyrkande från Liberalerna
            med denna innebörd och gjorde ett tillkännagivande till regeringen
            (mot. 2016/17:3430, bet. 2016/17:JuU21). I juni 2017 överlämnade
            en utredare promemorian Nya ungdoms­påföljder (Ds 2017:25). Promemorian
            har remissbehandlats, men något lagförslag har ännu inte hamnat
            på riksdagens bord. Vi förväntar oss att den tillträdande regeringen
            snarast fullföljer lagstiftningsarbetet och presenterar färdiga
            förslag till riksdagen.
          </p>
          <p xml:id="i-Fv1hGFaA3RXqDh2YCX85oj">
            Fler unga bör dömas till ungdomstjänst och även fullgöra påföljden,
            som också bör ha en tydlig koppling till brottet. För att underlätta
            detta bör det övervägas om en åklagare ska kunna föreskriva kortare
            ungdomstjänst för ringa brott genom strafföreläggande. På så sätt
            skulle reaktionen på lagöverträdelsen komma snabbare och därmed
            få en tydligare koppling till brottet. Riksdagen har nyligen bifallit
            Liberalernas motionsyrkande med denna innebörd och gjort ett tillkännagivande
            i frågan (mot. 2017/18:3577, bet. 2017/18:JuU18). Vi väljer därför
            att i år inte lägga ett nytt yrkande i samma fråga, men vi förväntar
            oss att den tillträdande regeringen snarast agerar för att verkställa
            riksdagens beslut.
          </p>
          <head xml:id="i-KfW3sbU5tk5NGu2PeKmiiJ" type="h2">
            Avskaffa straffrabatten för ungdomar i åldern 18–21 år som återfaller
            i brott
          </head>
          <p xml:id="i-YWhJvCBaoSdpjN7Y7wDaaw">
            Ungdomar ska få hjälp att lämna en kriminell livsstil. Men den
            som är myndig ska också ta ansvar för sina gärningar.
          </p>
          <p xml:id="i-YMyFRsTubD2aovdgrwa58q">
            Det är i grunden rätt att det finns en så kallad ungdomsrabatt
            som gör att ungdomar under 21 år får lägre straff än personer
            som är äldre. Rabatten är en signal från det allmänna att den
            unge ska bemötas med större tolerans på grund av sin ungdom.
          </p>
          <p xml:id="i-3oKdxRt8mi9UUWqsQcYCvf">
            Detta bör dock bara gälla den som hamnar i domstol första gången.
            När det gäller ungdomar som återfaller i brott får rabatten fel
            effekt. Många unga vuxna har redan fastnat i en kriminell livsstil
            och hamnat i kriminella gäng. Att i dessa fall ge den unge rabatt
            på påföljden blir direkt kontraproduktivt och blir en signal om
            att den unges kriminella livsstil inte tas på tillräckligt allvar.
          </p>
          <p xml:id="i-Kug27vCVkHiibBfREEjVjG">
            Den som är under 18 är inte myndig. Det är rimligt att det finns
            särskilda regler för den som fortfarande räknas som barn enligt
            barnkonventionen. Vi vill däremot se över vilka slags påföljder
            som ungdomar ska få.
          </p>
          <p xml:id="i-12MHtN1uu8D3192uGqvK7S">
            För personer mellan 15 och 21 års ålder som begår brott finns
            det särskilda regler om straffnedsättning. Enligt Högsta domstolen
            bör straffnedsättningen normalt bli större ju yngre lagöverträdaren
            är. För ett brott som någon begått innan han eller hon fyllt 18
            år krävs dessutom synnerliga skäl för att personen ska dömas till
            fängelse.
          </p>
          <p xml:id="i-LGpUxVbZV3E3Tw9jMVcXMw">
            Enligt praxis är den så kallade straffrabatten omkring 50 procent
            av straffvärdet för brottet för en person som är 18 år. Straffrabatten
            minskas därefter gradvis ju närmare lagöverträdaren kommer 21-årsdagen.
          </p>
          <p xml:id="i-Cev9FG4YwNsE96c8x56LNM">
            Dagens straffrabatt ska behållas för den unga människa som är
            förstagångsförbrytare, men avskaffas för ungdomar som har fyllt
            18 år och återfaller i ny brottslighet efter att tidigare ha dömts
            för brott.
          </p>
          <head xml:id="i-4aCpLTP6dXvRvQZJJ5hu8c" type="h2">
            Bevistalan för unga som misstänks för allvarliga brott
          </head>
          <p xml:id="i-C96RSTLeJjwXx5b2poQvfE">
            Att barn under 15 år inte ställs inför rätta har starka skäl.
            Det handlar om att skydda barnets rättigheter. Men paradoxalt
            nog kan detta också drabba det enskilda barnet, eftersom det inte
            finns någon möjlighet för utomstående att pröva om bevisningen
            mot barnet håller. När det i en brottsutredning framkommer att
            den misstänkte är under 15 år läggs förundersökningen vanligtvis
            ner. Därmed kan det utpekade barnet aldrig rentvås. Om fel person
            utpekas leder det inte bara till att ett oskyldigt barn stämplas
            som förövare; den riktiga gärningsmannen går dessutom fri.
          </p>
          <p xml:id="i-fdY5CDDFYXkA5QedqJdHe">
            För att ta sikte på de situationer där det finns ett uppenbart
            allmänintresse av att klargöra vad som hänt finns det dock möjlighet
            att genomföra så kallad bevistalan, vilket är en procedur där
            domstolen går igenom vad som hänt och bedömer värdet av den bevisning
            som läggs fram. Åklagare får bara begära bevistalan vid domstol
            om socialnämnden, Socialstyrelsen eller barnets vårdnadshavare
            begär detta, och om åklagare kommer fram till att det krävs ur
            allmän synpunkt.
          </p>
          <p xml:id="i-S6y6s27WfjRSLsFUL7HGtX">
            Men en kommuns socialnämnd har inte rollen eller kompetensen
            att bedöma bevisningen i en brottsutredning och saknar därmed
            möjlighet att göra en självständig prövning av polisens och åklagarens
            ståndpunkt. Samma sak gäller Socialstyrelsen. I den svåra situation
            som ligger i att ens barn är misstänkt för allvarliga brott kan
            vidare vårdnadshavarna känna att det vore att göra ont värre att
            begära domstolsförhandling.
          </p>
          <p xml:id="i-EQd5fSUkhKWFqDBCoLLLb7">
            Liberalerna anser att systemet med bevistalan behöver ses över.
            Om en förunder­sökning leder fram till att ett barn under 15 år
            misstänks för ett mycket allvarligt brott, till exempel att ha
            dödat en annan människa, måste det anses vara nödvändigt att sådana
            misstankar prövas i domstol genom bevistalan. Barn ska inte straffas,
            men barn ska inte heller berövas chansen att bli rentvådda från
            felaktiga misstankar om mycket grova brott.
          </p>
          <p xml:id="i-CYGJ8mgT7smVV2wmB4xjWt">
            Liberalerna anser även att alla barn som misstänks för allvarliga
            brott, både barn under 15 år och barn som fyllt 15 år, har rätt
            till ett juridiskt biträde eller offentlig försvarare från första
            förhöret.
          </p>
        </div>
        <div xml:id="i-MbZRQLBu8SNS5iFn9gw7Nw" type="motSignatures">
          <list xml:id="i-2p4Ff4jQMRrtHJhp2xDy27">
            <item xml:id="i-RKdQGEhLAoL8xHjZUWRDED" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-GZa6Q8dKVksJJ29QySMXb8" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-17154paTU2PmjkVRWa4DY4" who="i-S7wLw9aynA5vbRCsqxxL3N">
              Tina Acketoft (L)
            </item>
            <item xml:id="i-6HXCbrr2CdjyGaSsLXjpZ7" who="i-QQYotqFjTJA7EiQZc1Wmzs">
              Emma Carlsson Löfdahl (L)
            </item>
            <item xml:id="i-MqjsRqbQPF9iWHLay2Z56d" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-8Ss7YkUNPBMeRZA7CcdBMx" who="i-VBA6eUH2CpmPZFgqzCpt9N">
              Mats Persson (L)
            </item>
            <item xml:id="i-JisbKisVktG9coTM2Rsjs5" who="i-BUYvEhrSc9gnHcd6iS4eDJ">
              Allan Widman (L)
            </item>
          </list>
        </div>
      </div>
    </body>
  </text>
</TEI>
