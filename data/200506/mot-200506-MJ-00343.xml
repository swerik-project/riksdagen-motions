<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_343/mot_200506_MJ_343-0001.pdf"/>
      <div type="motHeader" xml:id="i-6FJPWcGvZ7HGRd78AQTQ7K">
        <div type="motTitle" xml:id="i-ESNE4d9E8aS7LSLf5UUU52"/>
        <div type="motSubmissionInfo" xml:id="i-5j2yydHnsjKk8ZW7QByMtS"/>
      </div>
      <div type="motBody" xml:id="i-9j3FSsZ47JmxPpiQqV5ZZj">
        <div xml:id="i-8YfBJVifxptQYWyqrLFzGr">
          <p xml:id="i-RXci6ei9aDWbXtPiqAuxj2">
            2005/06 mnr: MJ343 pnr: s11043
          </p>
          <p xml:id="i-KQC2wk2eQ1K5fbPD4z49xd">
            Motion till riksdagen 2005/06:MJ343
          </p>
          <p xml:id="i-JQ188vpaXByimterBjBi16">
            av Carina Hägg m.fl. (s)
          </p>
          <p xml:id="i-TMwWjc22kchxm17Mde2b56">
            Strandskydd
          </p>
          <p xml:id="i-GcaqUSmZAtUKMR7Xd3teMe">
            Förslag till riksdagsbeslut
          </p>
          <p xml:id="i-4kAWqak8WBwPcCKAQPX9EL">
            Riksdagen tillkännager för regeringen som sin mening vad i motionen
            anförs om fortsatt restriktivitet i fråga om dispens från strandskyddet.
          </p>
          <p xml:id="i-GDqy3jNZo5iqwPQkN1tQp2">
            Motivering
          </p>
          <p xml:id="i-3AL81VERg9VNDNMeKUQ5H1">
            Frågan om strandskydd debatteras flitigt. Många anser att nuvarande
            regler är alltför hårda och ett hinder för utvecklingen i kommunerna.
            Det gäller inte minst kommuner där befolkningen minskar och där
            man hoppas att attraktiva tomter i sjönära lägen ska locka människor
            att flytta dit. Också turistnäringen klagar över reglerna för
            strandskydd. Vi anser att i avvägningen mellan olika intressen
            ska utgångspunkten också i fortsättningen vara restriktivitet
            i fråga om ansökan om dispens från strandskyddet. Allmänintresset
            ska väga tungt. Det är viktigt att lagstiftningen för strandskyddet
            fungerar lika över hela landet. Även om besluten ligger regionalt
            måste det finnas en övergripande helhetssyn. Därför bör det slutgiltiga
            avgörandet liksom ansvaret för helhetssynen ligga på länsstyrelserna.
            Om man delegerar till kommunerna måste föreskrifterna vara mycket
            tydliga. Kommunerna avstår idag ofta från att motivera vilka skäl
            som ligger bakom de dispenser som ges från strandskyddet. En sådan
            dispens bör inte vinna laga kraft. Det finns alltid en risk för
            att man genom en dispens gör stranden otillgänglig för allmänheten.
            Vems intresse är viktigast — den enskilde husägarens eller allmänhetens?
            För oss är det självklart att grundprincipen är att det är allmänhetens.
            När man frångår regeln om strandskydd och ger dispens måste dessa
            ärenden behandlas som de undantag och de specifika ärenden de
            är. I de fall strandskyddet upphävs måste det finnas en fri passage
            för allmänheten mellan strandlinjen och planerad bebyggelse eller
            andra anläggningar. Detta ska vara ett krav, inte en regel som
            det går att tänja på.
          </p>
          <pb facs="riksdagen-motions-pdf/data/200506/mot_200506_MJ_343/mot_200506_MJ_343-0002.pdf"/>
          <p xml:id="i-QKB4V3xxrG4PJ4RHkXgF67">
            2005/06:MJ343
          </p>
          <p xml:id="i-HPEw3zYGsTZetBi3fwFnZ4">
            Stockholm den 28 september 2005
          </p>
          <p xml:id="i-NU1Np6s5ysd1A7fm3e5PQM">
            Carina Hägg (s) Thomas Strand (s) Göte Wahlström (s)
          </p>
          <p xml:id="i-6bHefmKScD9cZ3GyMZSorM">
            Helene Petersson (s) Margareta Sandgren (s)
          </p>
        </div>
      </div>
    </body>
  </text>
</TEI>
