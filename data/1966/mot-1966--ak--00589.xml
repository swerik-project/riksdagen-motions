<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__589/mot_1966__ak__589-001.pdf"/>
      <div type="motHeader" xml:id="i-5N9aJkagaemYJ5XMXhM7GF">
        <div type="motTitle" xml:id="i-FmU4SeD5tyxLpDF48mENWb"/>
        <div type="motSubmissionInfo" xml:id="i-BcGbyiWHcJo5UAEnZG8A6k"/>
      </div>
      <div type="motBody" xml:id="i-BAYs5hsRQ21tq2qPyRagBc">
        <div xml:id="i-15vMnNWh7Bkxy5fKZYTtgc">
          <p xml:id="i-W2dzxowUD557YMg4boCgt8">
            Motioner i Andra kammaren, nr 589 år 1966 9
          </p>
          <p xml:id="i-Ltx2nxy8sHDMZfpTo6XyLL">
            Nr 589
          </p>
          <p xml:id="i-LvJoY5fjg6jAqdZmrLra7V">
            Av herrar Ståhl och Wedén, angående de statliga insatserna på
            atom- energiens område.
          </p>
          <p xml:id="i-239iSxRebB9mdjVGEsxwjU">
            (Lika lydande med motion nr 465 i Första kammaren)
          </p>
          <p xml:id="i-LAMycUExGtPLsevcrhGfox">
            Under handelshuvudtiteln i årets statsverksproposition meddelar
            departe- mentschefen att en kommitté skall tillsättas för allsidig
            omprövning och för- utsättningslös utredning av de uppgifter som
            hädanefter bör ankomma på olika statliga organ, i första rummet
            AB Atomenergi, för insatser på olika områden beträffande atomkraftens
            fredliga utnyttjande i vårt land. För var och en som med intresse
            följt utvecklingen hittills på detta viktiga och synnerligen kost-
            nadskrävande område står det klart att denna utveckling numera
            gått in i en ny period för att inte säga en ny epok. Ett enskilt
            svenskt företag har i kon- kurrens med ledande världsföretag i
            branschen åtagit sig ansvaret för såväl konstruktion som tillverkning
            av den invecklade och avancerade maskinutrust- ning, som erfordras
            för anläggningar av detta slag. Först härmed har utveck- lingen
            på atomenergiens område inträtt i ett skede, då atomenergien med
            fram- gång exploateras i kommersiellt syfte, en händelse som med
            hänsyn till fram- tiden utan överdrift kan karakteriseras som
            ett epokskifte. Det ligger i sakens natur att de statliga insatserna
            på området härigenom bör omorganiseras, sannolikt begränsas och
            fixeras. De blir i och med detta inte mindre viktiga än tidigare.
            En fastare organisationsform bör ges för dessa insatser, varvid
            olika intressenter bör äga möjlighet att på ett fruktbärande sätt
            påverka styrningen av verksamheten. Den rika fond av personlig
            erfaren- het och kunskap som redan finns knuten till AB Atomenergi
            bör självfallet tillgodogöras den nya organisationen, samtidigt
            som kontakterna med utländ- ska fackorgan på samma områden om
            möjligt bör utbyggas och intensifieras. Vi tillåter oss att i
            följande punkter ange några av de uppgifter, som bör vara vägledande
            för den blivande utredningen, och vi understryker att i denna
            bör ingå representanter för inte blott riksdagen utan även olika
            expertorgan, Ingeniörsvetenskapsakademien, Svenska teknologföreningen
            och atomdelega- tionen liksom eventuellt försvarets forskningsanstalt
            och personalen vid AB Atomenergi. Självfallet måste även den svenska
            kraftindustriens olika delar vara representerade. De uppgifter
            vi önskar särskilt påpeka kan lämpligen sammanfattas sålunda:
            1. Lämplig omfattning av den statliga insatsen bör anges särskilt
            med hän-
          </p>
          <pb facs="riksdagen-motions-pdf/data/1966/mot_1966__ak__589/mot_1966__ak__589-002.pdf"/>
          <p xml:id="i-GFeyos9kZP2P2ZVmnMvcjz">
            10 Motioner i Andra kammaren, nr 589 år 1966
          </p>
          <p xml:id="i-7jb8iPwLV2MgzgEpd98Bs3">
            syn till tillgängliga resurser, det allmänna läget samt industriens
            förmåga och intentioner. 2. Så preciserade riktlinjer som möjligt
            för den statliga insatsen bör fast- läggas. Härvid bör man utgå
            från ett visst minimiprogram av långsiktig ka- raktär, som bör
            bli föremål för periodisk omprövning. 3. Lämplig organisationsform
            för den statliga insatsen bör fastställas. Härvid må ej uteslutas
            att olika områden av den för närvarande inom AB Atomenergi bedrivna
            verksamheten lämpligast organiseras i olika form, t. ex. grundforsk-
            ning för sig, målforskning för sig, teknisk utveckling för sig
            samt produktion (utan bränsleelement) för sig. Särskild vikt bör
            läggas vid att finna organisationsformer som medför en tillfredsställande
            styrning av speciellt de mycket kostnadskrävande projekt- arbetena.
            Alla intressenter bör få reella möjligheter att medverka i arbetets
            uppläggning på ett tillräckligt tidigt stadium. De nu rådande
            bristerna i detta hänseende är uppenbara med Marviken-projektet
            för ögonen. Även bör särskilt tillses att den personella kompetens,
            som finns vid AB Atomenergi, tillvaratages på bästa sätt. Arbetets
            karaktär och de stora statliga utgifter som sammanhänger därmed
            nödvändiggör att anställda inom den statliga atomenergiverksamheten
            får rätt att fritt deltaga i teknisk-vetenskaplig-ekonomisk debatt.
            4. De internationella aspekternas vikt kräver vidare att utlandet
            i sina kon- takter i dessa frågor får möta en allsidig och representativ
            bild av svensk vetenskap och teknik. Detta bör särskilt beaktas
            vid val av organisationsform eller -former. Under hänvisning till
            ovan anförda motivering hemställes, att riksdagen måtte uttala
            att utredningsarbetet rörande de fortsatta statliga insatserna
            på atomenergiens område bör be- akta i motionen angivna riktlinjer.
          </p>
          <p xml:id="i-VAoSDm6a9TtE5EmuDaQws5">
            Stockholm den 25 januari 1966
          </p>
          <p xml:id="i-TK1miaEfaxhCwrHuSAD1z8">
            Manne Ståhl Sven Wedén
          </p>
        </div>
      </div>
    </body>
  </text>
</TEI>
