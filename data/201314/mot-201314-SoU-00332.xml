<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00332">
  <teiHeader>
    <fileDesc>
      <titleStmt>
        <title>Den vanliga kvinnnosjukdomen endometrios</title>
        <author corresp="i-EgqHRHVoW5y9USDYuNoYuA i-5Eq8EMsaTFyzYQzP7AM1mR">av Hillevi Larsson och Kerstin Nilsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den vanliga kvinnnosjukdomen endometrios</title>
          <idno type="rdwebb">H102So332</idno>
          <rs type="number">So332</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So332/text</ref>
          <ref type="dokument_url_html">http://data.riksdagen.se/dokument/H102So332</ref>
          <ref type="dokumentstatus_url_xml">http://data.riksdagen.se/dokumentstatus/H102So332</ref>
          <ref type="doc">http://data.riksdagen.se/fil/02206AE8-6AA8-495A-AE55-40BF5FC1DB6B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-5Eq8EMsaTFyzYQzP7AM1mR</idno>
            <name>Kerstin Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LWNWgZmyf8rS4QJqJLwRAt" type="signed"/>
        <correspContext corresp="i-LWNWgZmyf8rS4QJqJLwRAt">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-5Eq8EMsaTFyzYQzP7AM1mR"/>
        </correspContext>
        <correspAction xml:id="i-7mCTdx6amDpNMLZZe1fmXT" type="numbering">
          <date when="2013-10-02"/>
        </correspAction>
        <correspAction xml:id="i-EoyhTa2TbTL6hLscruvLnx" type="submission">
          <date when="2013-10-02"/>
        </correspAction>
        <correspAction xml:id="i-H2WYK61ES4CnWZ1AtP1z32" type="transfer">
          <date when="2013-09-24"/>
        </correspAction>
        <correspAction xml:id="i-LAiwzq4BqpQAFw1mCWQG8y" type="assigned"/>
        <correspContext corresp="i-LAiwzq4BqpQAFw1mCWQG8y">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-VERdKvKo18cQiZfSx9vqAo">
            Förslag till riksdagsbeslut
          </head>
          <list style="ol">
            <item xml:id="i-SjPMCbGhbXrAmhwhLDWmDX">
              Riksdagen tillkännager för regeringen som sin mening vad som
              anförs i motionen om läkemedlet Visanne.
            </item>
            <item xml:id="i-9jcGRWuwPVAF7rqG49NzbF">
              Riksdagen tillkännager för regeringen som sin mening vad som
              anförs i motionen om nationella riktlinjer för endometrios.
            </item>
            <item xml:id="i-9Yiz8tV6wcj1BaCNy8V7kN">
              Riksdagen tillkännager för regeringen som sin mening vad som
              anförs i motionen om ökad kunskap om endometrios i sjukvården.
            </item>
          </list>
        </div>
        <div type="motContent">
          <head xml:id="i-HeHAEA1x67J4v59Uqgq26V" type="h1">
            Motivering
          </head>
          <p xml:id="i-6UcPSb7ozw1r5xk4w2WEyd">
            I maj 2011 dog Emilia, 27, i sviterna av obehandlad endometrios,
            som orsakat kraftiga sammanväxningar i tarmarna, svår undernäring
            och blodförgiftning. Under nio månader sökte hon förgäves hjälp
            från vården innan hon dukade under.
          </p>
          <p xml:id="i-9M87n5KcpoGh3kg9gexZcK">
            Endometrios kallas den dolda eller okända sjukdomen trots att
            den drabbar 10–15 procent av alla kvinnor i fertil ålder. I Sverige
            innebär det drygt 200 000 kvinnor, vilket gör sjukdomen vanligare
            än både migrän och bröstcancer.
          </p>
          <p xml:id="i-XiQroaUxaE2R54Y3kxHrrN">
            På kvinnor med endometrios sätter sig livmoderslemhinnan även
            utanför livmodern – exempelvis på äggstockar, tarmar och bukhinnan.
            Detta leder till en kronisk inflammation som ger kraftiga smärtor.
            Resultatet kan bli interna blödningar, sammanväxningar och ärrbildningar.
            Ibland samlas blodet och bildar cystor som måste opereras bort.
            Endometrios är den vanligaste orsaken till ofrivillig barnlöshet
            bland kvinnor.
          </p>
          <p xml:id="i-QcbgQ2cyDuXk7H6PWpztve">
            Endometrios är en kronisk sjukdom men det är individuellt hur
            mycket man lider av den. En del kvinnor märker knappt av sjukdomen
            medan andra har konstanta smärtor. Enligt flera svenska och internationella
            studier tar det i genomsnitt 5–10 år att få en diagnos. Anledningen
            till detta är att sjukvården ofta nonchalerar symptomen som vanlig
            mensvärk.
          </p>
          <p xml:id="i-7W5ApHbT5ZHAFkGYb2vPpU">
            Smärtorna är oftast värst i samband med menstruation och många
            som lider av endometrios är sjukskrivna en eller ett par dagar
            varje månad. Sjukdomen medför ofta andra problem som smärtor vid
            samlag, smärtor i mage och underliv även när man inte har mens
            samt smärtor vid toalettbesök. Den höga sjukfrånvaron leder till
            ekonomiskt bortfall för de drabbade och ifrågasättande på arbetsplatsen.
            Många är redan högkonsumenter av sjukvård och läkemedel, vilket
            leder till ytterligare försämrad ekonomi för de drabbade.
          </p>
          <p xml:id="i-3KjFrir12Px2L1LvxdWtFM">
            Det finns inte mycket forskning på området och ännu finns inget
            botemedel mot sjukdomen. Idag behandlas endometrios med värktabletter,
            p-piller, hormoner och operation. Hormonbehandlingarna är som
            regel effektiva men kan ge svåra biverkningar. Utan behandling
            blir symptomen för det mesta värre.
          </p>
          <p xml:id="i-54xKPVqWc5uTDvEYERyypX">
            Men nu har det kommit ut ett nytt läkemedel, Visanne, som är
            speciellt framtaget för endometriosdrabbade och som ger hopp.
            Såväl patienter som specialistläkare har intygat att Visanne har
            hjälpt kvinnor med endometrios där andra behandlingar varit verkningslösa
            eller gett mycket svåra biverkningar. Därför är det upprörande
            att Tandvårds- och läkemedelsförmånsverket (TLV) beslutat att
            Visanne inte ska subventioneras av staten och därmed inte omfattas
            av högkostnadsskyddet. Huvudskälet som anges är att det redan
            finns liknande hormonmediciner.
          </p>
          <p xml:id="i-H7AutszL9cfjaLyJbNjqmu">
            Men beslutet bygger på felaktiga grunder. TLV har nämligen jämfört
            Visanne med övriga gestagener (behandling motsvarande p-piller)
            som man använder som förstahandsbehandling vid endometrios, och
            inte med GnRH-analoger som man prövar vid svårare former av endometrios,
            när patienterna inte svarar på förstahandsbehandlingen. Denna
            behandling är egentligen en prostatacancerbehandling som ger svåra
            biverkningar och som dessutom är betydligt dyrare än Visanne.
          </p>
          <p xml:id="i-UTjp1L8nb9RRkAxdd7WjG2">
            Ansökan till TLV om att Visanne ska omfattas av högkostnadsskyddet
            bygger på att Visanne ska bli aktuellt först efter att patienten
            provat de billigare gestagenerna. Detta var tydligt i ansökan.
            Först om gestagenerna inte hjälper ska Visanne bli aktuellt. Gör
            man på detta sätt så sparar staten till och med pengar. Prostatacancerbehandlingen,
            som idag blir aktuell som andrahandsbehandling, är nämligen tre
            gånger dyrare än Visanne. Statlig subvention av Visanne skulle
            innebära en ren besparing för staten.
          </p>
          <p xml:id="i-Rtq9Tf9gkqczWhboSGHkLj">
            Till detta kommer att GnRH-analoger (prostatacancerbehandling)
            ger svåra biverkningar och av det skälet bara kan användas upp
            till sex månader. Visanne har lindriga biverkningar och kan därför
            användas upp till 15 månader.
          </p>
          <p xml:id="i-W8BAtj94PCVR8XS3b5cV47">
            Kliniska studier har visat att Visanne ger god smärtlindring
            och att endometrioshärdarna minskar, något övriga gestagener (p-piller)
            inte kunnat påvisa. Visanne är likvärdigt med GnRH-analoger vad
            gäller effekt, men biverkningarna är väsentligt lindrigare och
            färre.
          </p>
          <p xml:id="i-2bNmjvW4nc8Ykirwmypq1L">
            Enligt nya behandlingsriktlinjer utgivna av Svensk förening för
            obstetrik och gynekologi (SFOG) 2012 bör Visanne provas om p-piller
            och andra gestagener inte haft effekt på sjukdomssymptom eller
            gett oacceptabla biverkningar. Visanne bör enligt dessa riktlinjer
            väljas framför GnRH-analoger, på grund av de svåra biverkningar
            som GnRH-preparat vanligtvis ger. Detta har TLV valt att helt
            bortse ifrån i sitt avslag. Konsekvensen av avslaget har blivit
            att kvinnor som behöver Visanne får betala minst 4 800 kronor
            på ett år, beräknat på lägsta dosen. Det är ett problem eftersom
            många av de drabbade kvinnorna redan har dålig ekonomi, till följd
            av sjukdomen.
          </p>
          <p xml:id="i-F2hGc5Mt7o1pQNJUFz1skm">
            En positiv effekt med Visanne jämfört med GnRH är att kvinnan
            oftast kan arbeta hel- eller deltid. Vid GnrH-behandling är sjukskrivning
            ofta nödvändig på grund av alla biverkningar. Visanne bidrar alltså
            till arbetslinjen.
          </p>
          <p xml:id="i-2XDVJvCrDRveCwdqanV7k6">
            En ny studie Burden of illness visar att endometrios kostar i
            genomsnitt 93 000 kr per kvinna och år. Studien visar tydligt
            att det är mycket dyrt att inte sköta vården av patienter med
            endometrios på ett effektivt sätt. Priset bärs dels av samhället,
            men i hög grad också av kvinnorna själva som utöver sitt lidande
            får en sämre ekonomi och sämre möjligheter till ett fungerande
            arbetsliv, säger Matts Olovsson som är överläkare vid Nationellt
            endometrioscentrum på kvinnokliniken vid Akademiska sjukhuset
            i Uppsala och huvudförfattare till studien.
          </p>
          <p xml:id="i-6wpiKAPNNvYKVSGAtSCeEP">
            De direkta vårdkostnaderna för endometriospatienter är enligt
            studien 51 000 kr per år, men de indirekta kostnaderna är 42 000
            kr per kvinna och år för ökad sjukfrånvaro och arbetsbortfall.
            Kvinnor med endometrios har ungefär fyra gånger så hög sjukfrånvaro
            som kvinnor i genomsnitt. Deras arbete påverkas negativt av detta
            och de upplever som regel en sänkt livskvalitet.
          </p>
          <p xml:id="i-N6BxHj2Zenria2jfpJGFbi">
            Det finns idag utvecklade tekniker för diagnos och behandling
            av endometrios, som skulle kunna hjälpa många. Vården är dock
            inte tillräckligt bra på att nå patienterna i tid. Stora grupper
            av patienter får ingen diagnos, och vården använder till viss
            del ineffektiva behandlingar, säger Matts Olovsson.
          </p>
          <p xml:id="i-LLhAgi78N49FW1eHCZeNyk">
            Ett annat stort problem är okunskapen om endometrios inom vården.
            Många patienter får höra att de lider av vanlig mensvärk, vilket
            försenar diagnosen medan sjukdomen förvärras. Flickors och kvinnors
            sjukdomssymptom får inte ignoreras och viftas bort, vilket alltför
            ofta sker idag. Redan i grundutbildningen för sjuksköterskor och
            läkare bör endometrios finnas med som en viktig del. Det är också
            viktigt att informationen når ut till andra yrkesgrupper som möter
            flickor och kvinnor: skolsköterskor, personal på ungdomsmottagningar,
            gynekologer, barnmorskor inom mödravården med flera.
          </p>
          <p xml:id="i-88odQWbQ6VmxFCHgE54gox">
            Specialistsjukvården inom området behöver också byggas ut. Än
            så länge finns bara endometrioscentrum i Uppsala och Huddinge
            och ett endometriosteam som nyligen startat i Sundsvall. Detta
            borde inte i första hand vara en regional fråga utan det måste
            betraktas som en riksfråga. Endometriospatienter måste få tillgång
            till rätt vård oavsett var de bor. Det får inte falla på enskilda
            landstings ovilja och ekonomiska underskott.
          </p>
          <p xml:id="i-CVYR8A4NiGb69HWVu5VbQ6">
            Enligt experter på området behövs fler endometrioscentrum i Sverige
            för att täcka hela behovet och skapa bättre tillgänglighet för
            patienterna. Det behövs också nationella riktlinjer om vård till
            endometriospatienter, med tanke på hur olika kvinnor med endometrios
            behandlas beroende på var i landet de bor och söker vård!
          </p>
          <p xml:id="i-NqfmES7kDALCveicUr1FyM">
            Kunskapen måste bli mycket bättre om denna utbredda och allvarliga
            sjukdom. Idag lider massor av kvinnor i onödan i många år innan
            de, i bästa fall, får en diagnos och behandling. Behandlingen
            är dessutom i många fall dyr och bristfällig, och långt ifrån
            alla får tillgång till specialistvård, även efter att de fått
            en diagnos. Det finns ingen ursäkt för att vi låter detta onödiga
            lidande få fortsätta år efter år!
          </p>
        </div>
        <div type="motSignatures">
          <list>
            <item xml:id="i-Fo1bMTe9CxYNTyWMW4ah1N">
              Hillevi Larsson (S)
            </item>
            <item xml:id="i-2nuPqYhs7PgKcJnUGCgc1p">
              Kerstin Nilsson (S)
            </item>
          </list>
        </div>
      </div>
    </body>
  </text>
</TEI>
