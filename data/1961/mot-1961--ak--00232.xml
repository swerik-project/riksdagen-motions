<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--ak--00232">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__232/mot_1961__ak__232-001.pdf"/>
      <fw xml:id="i-5eVJxgxFMa2CRPNdGEzcf7">
        Motioner i Andra kammaren, nr 232 år 1961 3
      </fw>
      <div xml:id="i-JVNsF1uwVEdbmjiySayxht" type="motHeader">
        <div xml:id="i-LBp8hKUS5KKizAVqZaXfsu" type="motTitle"/>
        <div xml:id="i-DkCHJr4mY9nEj14sDuCsZh" type="motSubmissionInfo"/>
      </div>
      <div xml:id="i-GNrRQGegtLSeq5RkeWyCFF" type="motBody">
        <div xml:id="i-93Kbav1DdWLBzrgiGUQN1K">
          <p xml:id="i-HmJGnnxiFRQN2QKV5DTYFh">
            Nr 232
          </p>
          <p xml:id="i-SKwNvBGxbe3t8XjntDzCmY">
            Av herr Henningsson m. fl., angående skyddsarbetet inom för-
            svaret, m. m.
          </p>
          <p xml:id="i-LkRVQj5kB5V84r92AmA8x3">
            (Lika lydande med motion nr 270 i Första kammaren)
          </p>
          <p xml:id="i-2nPktkNetrfZuvpvMV74dT">
            Vårt försvar kräver årligen betydande summor för att hållas så
            starkt som vi anser omständigheterna kräver. De offer i fråga
            om skatter som er- fordras är betydande men fördrages med jämnmod
            av den huvudsakliga delen av landets folk. Man betraktar kostnaderna
            som en försäkringsavgift gällande vår fred, vår frihet och vårt
            oberoende. Men det finnes en del enskilda som får bära ändå större
            bördor än de eko- nomiska, nämligen de som ådrager sig skador
            under militärtjänsten. Sådana skador kan naturligtvis aldrig undvikas,
            men det kan starkt ifrågasättas om skyddsarbetet inom det militära
            verkligen bedrives så effektivt som verksamheten i sig själv kräver.
            Av de uppgifter som ibland förekommer i dagspressen har man all
            anledning ifrågasätta skyddsarbe- tets effektivitet. Man försöker
            gärna att göra övningarna så verklighets- trogna som det är möjligt,
            och i denna iver skjutes kanske säkerheten åt sidan. Man ställer
            sig frågande till händelser som t.ex. flygplanet som drogs ut
            från sin hangar av en jeep varvid planets kanoner avfyrades rakt
            på dem som drog ut planet. Är vår beredskapssituation verkligen
            sådan att planen behöver stå färdiga i hangaren med laddade kanoner?
            Det har också framkommit olyckor i samband med förflyttningar
            av för- band medelst motorfordon, där personalen som fört bilarna
            uppenbarligen varit uttröttad före färdens anträdande. Därtill
            kommer att bestämmelser- na för militära fordon inte är desamma
            som för andra fordon enligt väg- trafikförordningen. Sådana undantag
            kan vara motiverade i krigstid men näppeligen under fred. Faran
            för andra trafikanter måste beaktas. Olyckor förekommer också
            i samband med handgrantkastning, övningar med sprängladdningars
            användning samt vid skjutning med skarp amunition. Det kan inte
            förnekas att efter varje sådan händelse noggranna under- sökningar
            företages för att utröna orsakerna till olyckan, och i ett mycket
            stort antal fall konstateras att olyckan har förorsakats av ”den
            mänskliga faktorn”. Detta brukar leda till att den skadades ersättningsanspråk
            av- visas. Ett exempel härpå redovisades nyligen i dagspressen.
            En värnpliktig hade under skjutövning med kulspruta fått ena benet
            så svårt skadat att det måste amputeras. En nog så beklaglig händelse
            för en tjugoåring. Olyc- kan inträffade därigenom att man under
            skjutningen fått eldavbrott på kul- sprutan, varvid den värnpliktige
            skyndade till för att avhjälpa felet och
          </p>
          <pb facs="riksdagen-motions-pdf/data/1961/mot_1961__ak__232/mot_1961__ak__232-002.pdf"/>
          <fw xml:id="i-VS7jbgBbFG5CwGh2s4EmzW">
            4 Motioner i Andra kammaren, nr 232 år 1961
          </fw>
          <p xml:id="i-Ei44hbFEMgGCjh2y54mqQu">
            därvid placerat sig så olyckligt att då kulsprutan oförmodat
            startade eld- givningen han träffats i benet av kulkärven. Från
            befälets sida avvisades skadeståndskravet med den motiveringen
            att den värnpliktige själv pla- cerat sig felaktigt framför vapnet.
            Domstolen följde naturligtvis gällande regler och avslog den värnpliktiges
            skadeståndsanspråk. Andra liknande fall har tidigare inträffat,
            ibland med den följdverkan att den skadade känt sin rättskänsla
            så kränkt att psykiskt lidande blivit en följd av de fysiska skadorna.
            Gällande regler för kronans skadeståndsskyldighet kan icke anses
            vara avpassade efter nutidens krav, och med hänsyn till de kostnader
            försvaret i övrigt gör anspråk på bör en mera liberal behandling
            av skadade vara starkt påkallad. Ofta förekommer också att de
            värnpliktigas hälsa utsättes för onödiga påfrestningar. Fälttjänstövningar
            och förflyttningar under de mest vidriga väderleksförhållanden
            företages allt ibland, ofta med köldskador och för- frysningar
            till följd. En speciell detalj är mycket vanligt förekommande.
            Efter dagslånga övningar i blåst och sträng kyla, där de värnpliktiga
            ut- satts för den största fysiska ansträngning så att de trots
            kylan blivit varma och genomsvettiga, är det mycket vanligt att
            truppen kommenderas i marsch till en höjd, där sedan alla i övningen
            deltagande ställes upp och där kan stå uppställda i mer än en
            timme för att det skall hållas kritik över övningen. Hur många
            lunginflammationer dessa kritiktimmar har åstad- kommit i svenska
            försvaret låter sig näppeligen räknas. På den tid kavalleri deltog
            i sådana övningar skulle alltid hästarna ledas undan till lä i
            en skogs- backe för att inte dessa skulle bli förkylda. Vad kritiken
            innehöll fick de värnpliktiga sällan veta. Den meddelades endast
            till befälet. De värnplik- tiga utgjorde endast en frysande ram
            till det hela. Olyckor, olyckshändelser och hälsovådliga arbetsförhållanden
            förekom- mer naturligtvis också i det normala arbetslivet. Men
            här har något mycket väsentligt inträffat under de senare åren,
            vilket lett till betydligt mindre antal ”olycksfall i arbetet”.
            Numera tävlar industrierna om att minska ned olyckornas antal
            och påvisar, i många fall med berättigad stolthet, hur väl man
            lyckats. Medlet har varit en mycket intensiv propaganda samt att
            man engagerat alla, både arbetsbefäl och andra anställda, i skyddsarbetet.
            Ar- betarskyddskommittéer är organiserade på alla större arbetsplatser,
            skyddsombud på de små arbetsplatserna. Varje anställd har rätt,
            ja skyldig- het, att omedelbart påtala sådant som kan innebära
            risker hos skyddskom- mittén eller skyddsombudet. Hela verksamheten
            är inställd på förebyggande av olyckor. Det normala arbetslivet
            måste dock ur risksynpunkt vara betydligt mindre farofyllt än
            den militära verksamheten, men i fråga om skydds- arbetet ligger
            denna gren betydligt efter.
          </p>
          <pb facs="riksdagen-motions-pdf/data/1961/mot_1961__ak__232/mot_1961__ak__232-003.pdf"/>
          <fw xml:id="i-2iCsf5YTrwnKzRzgvv5JJx">
            Motioner i Andra kammaren, nr 2382 år 1961 5
          </fw>
          <p xml:id="i-6EKcR21cE9PgXq5ZLbcuEC">
            Med hänvisning till ovanstående föreslår vi, att riksdagen i
            skrivelse till Kungl. Maj:t måtte hemställa om utredning beträffande
            skyddsarbetets lämpliga organi- sation inom alla grenar av militär
            verksamhet i fredstid samt att reglerna för erhållande av skadeersättning
            vid in- träffade skador göres till föremål för grundlig översyn.
          </p>
          <p xml:id="i-DP6jXiKCZJTf9WtEiTWPKq" type="date">
            Stockholm den 25 januari 1961
          </p>
          <div type="signatureBlock" id="i-2MiqgybtPMfBqiZVbCnGZD">
            <p who="i-3rpFH7pwksmss9zuWEK82p" type="signature">
              Einar Henningsson
            </p>
          </div>
          <p xml:id="i-NiBDPpeWSCUeKbvHwsNxVX">
            Rune Johansson Hugo Bengtsson Eric Svenning i Norrköping
          </p>
        </div>
      </div>
    </body>
  </text>
</TEI>
