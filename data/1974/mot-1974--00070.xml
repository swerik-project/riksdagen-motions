<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00070">
  <teiHeader>
    <fileDesc>
      <titleStmt>
        <title>angående de privata städbolagen.</title>
        <author>av herr Hermansson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående de privata städbolagen.</title>
          <idno type="rdwebb">FX0270</idno>
          <rs type="number">70</rs>
          <ref type="dokument_url_text">http://data.riksdagen.se/dokument/FX0270/text</ref>
          <ref type="dokument_url_html">http://data.riksdagen.se/dokument/FX0270</ref>
          <ref type="dokumentstatus_url_xml">http://data.riksdagen.se/dokumentstatus/FX0270</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-ipmkmecEtBhFX95RnPetM</idno>
            <name>SUNE OLSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QhFT89Nk8yjj7nPtjaH8TN" type="signed"/>
        <correspContext corresp="i-QhFT89Nk8yjj7nPtjaH8TN">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-ipmkmecEtBhFX95RnPetM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__70/mot_1974__70-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:70 3
          </p>
          <p>
            Nr 70
          </p>
          <p>
            av herr Hermansson m. fl. angående de privata städbolagen.
          </p>
          <p>
            Städning är ett mycket viktigt arbete för ett samhälle. Arbetsplatser,
            hem, gator, offentliga lokaler och platser — inget av detta skulle
            i längden kunna fungera utan städning. Städningen är nödvändig.
            Den har betydelse långt utöver vad allmän hygien och trivsel kräver.
            Detta erkänns allmänt. Skulle all städverksamhet upphöra inser
            var och en lätt att detta snart skulle få allvarliga följder.
            Tvärtemot vad som brukar framhävas gäller: städningen är ett uppskattat
            arbete. Uppskattad är däremot inte den personal som utför yrkesmässig
            städning. Den brukar ses över axeln. Den har alltid fått hålla
            till godo med låga löner. Den har i sin egeneskap av städpersonal
            ett — omotiverat — lågt socialt anseende. Den yrkesmässiga städpersonalens
            antal har skattats till mellan 100 000 och 150 000 personer. Till
            den helt övervägande delen är det fråga om kvinnlig arbetskraft.
            Endast renhållning av gator och liknande liksom viss industristädning
            utförs mestadels av män. Inom industrin handlar det inte sällan
            om män som slitits ut i den egentliga produk- tionen och därefter
            får städarbete som en sorts reträttpost. Inom industrin förhåller
            det sig också inte sällan så, att arbetarna får städa sina egna
            arbetsplatser. Annorlunda förhåller det sig dock med den admini-
            strativa personalen. I stor utsträckning är städpersonalen deltidsarbet-
            ande. Deltidsarbetande kvinnor, vilka ofta har ringa erfarenhet
            av arbetsliv och därmed ofta inte är medvetna om sina fackliga
            och sociala rättigheter, är ett extra attraktivt byte för den
            som vill sko sig på andras arbete. Är de dessutom invandrare har
            de än svårare att känna till och hävda sin rätt. Många städarbetare
            är invandrare. Entreprenadföretag inom städbranschen har blivit
            ett allt vanligare spekulationsobjekt. Städföretagens antal har
            växt mycket kraftigt under de senaste åren. En genomräkning av
            antalet städföretag i yrkesdelen av Storstockholms telefonkatalog
            ger vid handen att städföretagens antal där ökat med inemot 75
            7 på 4 år, vilket framgår av följande tabell:
          </p>
          <p>
            Antal städföretag i Storstockholms telefonkatalog
          </p>
          <p>
            År Antal 1969 106 1972 151 1973 176
          </p>
          <p>
            Fakta om städföretagens arbetssätt finns bl. a. redovisade i
            en bok av författarparet Marit Paulsen och Sture Andersson med
            titeln: ”Du skulle gråta om du visste. . .” (Rabén och Sjögren
            1973). De fakta författarna
          </p>
          <pb facs="riksdagen-motions-pdf/data/1974/mot_1974__70/mot_1974__70-002.pdf"/>
          <p>
            Mot. 1974:70 4
          </p>
          <p>
            redovisar bestyrker att städföretagens metoder att utsuga sin
            arbetskraft är ännu grövre än vad som kan betecknas som gängse
            i den svenska ekonomin. Av den starkt växande mängden städföretag
            brukar ett 20-tal betecknas som ”seriösa” företag. Det seriösa
            består i att de är medlemmar i SAF och att de tecknar avtal med
            Fastighetsanställdas förbund. Dessa företag beräknas ha omkring
            30 000 anställda. Övriga företag verkar utan att sluta avtal.
            Ofta rör det sig om korttidsföretag, tillfälliga bildningar för
            lätta och snabba pengar åt sina ägare. Det rör sig om företag
            vilkas omsorg om sina anställdas arbetsvillkor och sociala villkor
            står i ett omvänt förhållande till deras omsorg om ägarnas vinster.
            Att vinsterna för städföretagen är goda visar deras antalsmässiga
            ökning. Det största företaget ASAB redovisade 1968 och 1969 utdel-
            ningar på över 40 7. Ingenting pekar på att de senaste åren skulle
            ha givit sämre. Sämre blir det däremot för städerskorna. I Paulsens
            och Anderssons bok berättar en städerska, att när ett städbolag
            tog över administrationen av städningen på den arbetsplats hon
            städar, minskades städpersonalen från 83 till 61 personer. Likaså
            minskade lönerna. Däremot minskade inte det utrymme man hade att
            städa. Hennes förtjänst hade månaden innan städbolaget övertagit
            städningen varit 725 kronor för 400 Mm Månaden efter fick hon
            706 kronor för städning av 800 m?. Exempel av denna typ anförs
            så ofta, inte bara i den refererade boken utan också i pressen
            och av städarbetare, att deras relevans måste anses väl styrkt.
            Det företag som skildras i exemplet tillhör de s. k. ”seriösa”
            företagen. Städföretagens arbetsmetoder kan i korthet beskrivas
            på följande sätt: När ett företag lämnar in ett anbud på städning
            beräknar man ”städfrekvens” och gör upp ett städprogram som grundval
            för ett kostnadsförslag. Eftersom anbudsgivning i dessa fall närmast
            enbart handlar om priset, gäller det för städföretagen att konstruera
            billiga städprogram. Kvaliteten på städningen skulle om programmen
            följdes bli helt undermålig. Men det blir den inte. Städerskorna
            arbetar i allmänhet på beting. Men de följer allmänt inte de uppgjorda
            programmen utan städar långt mer. Härtill bidrar flera faktorer.
            Dit hör att städerskor liksom andra arbetare vill göra sitt arbete
            ordentligt och inte gärna lämnar ett arbete halvgjort. De får
            för det andra i allmänhet order av sin arbetsledning inte att
            följa programmet utan att ”städa som hemma”. För det tredje städar
            städerskorna mer än vad de skulle behöva enligt programmen, därför
            att de vill undvika konflikter med övrig personal på arbetsplatsen.
            Städföretagen baserar sina anbud på alltför dåliga städprogram
            men får ett hyfsat arbete utfört av städerskorna. På så vis tjänar
            städföretagen stora pengar. De som kläms åt är städerskorna —
            vilka redan före städföretagens guldålder varit mer än nog undanskuffade.
            Städföretagens verksamhet måste kontrolleras och granskas. Härför
            talar tillräckligt de skäl som framkommit vid den ovan givna redovis-
          </p>
          <pb facs="riksdagen-motions-pdf/data/1974/mot_1974__70/mot_1974__70-003.pdf"/>
          <p>
            Mot. 1974:70 5
          </p>
          <p>
            ningen av förhållandena inom branschen. Vidare talar en rad andra
            skäl härför. Skattesmitning och uraktlåtenhet att fullgöra sociala
            skyldigheter mot de anställda är också vanliga företeelser. Många
            av städföretagen anställer inte sin arbetskraft utan använder
            sig av arbetare med B-skattesedel eller försöker förmå dem man
            utnyttjar att skaffa sådan sedel. Också härigenom klarar de sig
            undan en stor utgiftspost. Det bör också påpekas att yrkesskade-
            och olycksfallsförhållandena beträffande städpersonalen är otillfredsställande
            undersökta. Starka skäl finns för antagandet att olycksfallsfrekvensen
            i branschen är skenbart låg. Städningen är ett påfrestande arbete
            med ibland tunga lyft, med kemikalier som kan ge eksem m. m. Bland
            städarbetarna är förslitningssjukdomar som ryggbesvär, ont i axlar
            och knän vanliga yrkessjukdomar. Men yrkesskador av denna karaktär
            kommer inte in i yrkesskadestatistiken och berättigar framför
            allt inte till yrkesskadeförsäkring. Bara fall från stegar eller
            i trappor eller liknande akuta och påtagbara skador hänförs i
            städarbetarnas fall dit. Dessa förhållanden bör också undersökas.
            Givetvis berör denna fråga också en rad förhållanden som städbolagen
            kan utnyttja. Hit hör de sociala rättighetsreglernas styvmoderliga
            behandling av deltidsarbetande. Hit hör också den bristande barntill-
            synen. Städerskorna hänvisas ofta till arbetstid som allmänt betraktas
            som obekväm tid men får ofta inga tillägg härför. Många av dem
            har svårt att arbeta på andra tider. Deras situation blir således
            ett exempel på hur bristen på barntillsyn kan utnyttjas som ett
            effektivt vapen i arbetsköpar- nas händer. Inte bara en rad privata
            företag utan även statliga myndigheter och verk — häri inberäknas
            även primär- och sekundärkommunala institu- tioner — anlitar alltmer
            städföretag. Man sparar in på städpersonalen och lämnar i stället
            ut arbetet på entreprenad. Erfarenhetsmaterial pekar på att detta
            verkar starkt negativt på städningens kvalitet, av skäl som ovan
            framgått. Det pekar också på att det som besparingsåtgärd dessutom
            är föga effektivt. HSB i norra Storstockholm har beräknat att
            man sparar in 207 av städkostnaderna genom att städa i egen regi.
            Tidningen Aftonbladet, som tidigare anlitat städbolag, har under
            tre år sparat in 719 000 kr. genom övergång till egna städare.
            Med tanke härpå, men också med tanke på det sätt på vilket städbolagen
            i allmänhet agerar mot sina anställda, föreligger starka skäl
            att riksdagen måtte hemställa hos regeringen att denna rekommenderar
            de verk och myndigheter som står under dess kompetensområde att
            återgå till fast anställd städpersonal och i förekommande fall
            överge entreprenadsystemet. Detta skulle ge många städarbetare
            väsentligt tryggare anställningsförhållanden. Med hänvisning till
            ovanstående föreslås att riksdagen beslutar 1. att hos regeringen
            hemställa om en utredning om förhållan- dena inom städbranschen,
            syftande till sanering och kontroll av denna bransch,
          </p>
          <pb facs="riksdagen-motions-pdf/data/1974/mot_1974__70/mot_1974__70-004.pdf"/>
          <p>
            Mot. 1974:70 6
          </p>
          <p>
            2. att hos regeringen hemställa att den till myndigheter och
            verk under dess kompetensområde utfärdar anvisningar och rekommenderar
            att städning inom offentliga myndigheter skall handhas av fast
            anställd personal och att entreprenad- systemet härvidlag överges.
          </p>
          <p>
            Stockholm den 15 januari 1974 C.-H. HERMANSSON (vpk)
          </p>
          <p>
            EIVOR MARKLUND (vpk) GUSTAV LORENTZON (vpk) KARIN NORDLANDER
            (vpk) NILS BERNDTSON (vpk) LARS WERNER (vpk) SUNE OLSSON (vpk)
          </p>
          <p>
            i Tyresö i Stockholm
          </p>
        </div>
      </div>
    </body>
  </text>
</TEI>
