<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__716/mot_1970__ak__716-001.pdf"/>
      <fw xml:id="i-BdmKvgL1LZcw13t3Qdc2mC">
        Motion i Andra kammaren, nr 716 år 1970 9
      </fw>
      <div type="motHeader" xml:id="i-JTB2D5X5A2dkyJd94hUYj4">
        <div type="motTitle" xml:id="i-7nDZRzhtHs5yqitatpve5W"/>
        <div type="motSubmissionInfo" xml:id="i-5CoSrhEVsBSmqBA7Z6zJWh"/>
      </div>
      <div type="motBody" xml:id="i-H1Cu6TqpnnQ4dFxaQdAYpa">
        <div xml:id="i-YZJHkqUoRud42ENRs39oen">
          <p xml:id="i-KoF5UqPgXkUKtHWXypdeLT">
            Nr 716
          </p>
          <p xml:id="i-JRv1oXcRwrZd43RZ3ST1VP">
            Av fru Nilsson m. fl., i anledning av Kungl. Maj:ts framställning
            om anslag till Bidrag till vissa föräldraorganisationer.
          </p>
          <p xml:id="i-6dWt2oRxeY64i6qrX51Bsi">
            (Lika lydande med motion nr 609 i Första kammaren)
          </p>
          <p xml:id="i-KDzaUFJ6fgGo6qpmz1g5Y">
            Även under skolåren bär hemmet det huvudsakliga ansvaret för
            den unges ut- veckling och vård. Föräldrarnas uppgift är att tillsammans
            med skolans lärare sti- mulera den unge ”att på bästa sätt ta
            till vara och utveckla sina inneboende förutsätt- ningar både
            som enskild individ och som medborgare i ett demokratiskt samhälle”
            (ur Läroplan för grundskolan 1969). För att hem och skola skall
            kunna verka hand i hand är det angeläget att söka finna en gemensam
            grundsyn. Vägledande i strävandena därvid måste de grundläg- gande
            värderingarna i gällande läroplaner vara. Skolöverstyrelsen accentuerar
            nu särskilt samverkan mellan individer och grupper i och kring
            skolan som ett medel att förbättra trivseln för alla, att öka
            omtanken om var och en och att inifrån utveckla demokratin. Skeendet
            i skolan är intimt förknippat med främst elevernas hemmiljöer.
            Såväl erfarenhet som vetenskaplig forskning visar att föräldrarnas
            enga- gemang och inställning till skolan och skolarbetet betyder
            mer för barnets/elevens resultat och arbetstrivsel än någon annan
            faktor. Bristande intresse och förståelse från föräldrarna blockerar
            lätt ett barns möjligheter att fungera progressivt i skol- miljön.
            En annan förutsättning för att föräldrarna skall kunna fullgöra
            sin roll i sam- arbetet är att de får fullt klart för sig vad
            som hänt sedan de själva upplevde skolan som elever. Brister i
            kunskap om dagens och morgondagens skola från föräldra- håll kan
            verka ödeläggande på elevens skolarbete genom att andra krav på
            metoder och resultat ställs än vad skolan avser och eleven är
            motiverad för. I en rad kon- kreta situationer ställs också direkta
            krav på föräldrarnas förmåga att fungera, t. ex. då det gäller
            att bygga upp en ändamålsenlig elevvård inom skolan eller i samband
            med elevens val av studieväg. Det är i sammanhanget värt att uppmärksamma
            skolväsendets roll som instru- ment för ökad jämlikhet. Tillträde
            till högre utbildning är exempelvis glädjande nog inte längre
            beroende av föräldrarnas inkomst. Alltfort är dock de socialt
            och könsmässigt bundna föreställningarna vid val av studieväg
            och yrke ett hinder för strävandena att nå längre. I många hem,
            där föräldrarnas skolgång varit bristfällig, har dessutom den
            utbyggda skolgången skapat missförstånd och konflikter. Klyftan
            mellan generationerna i utbildningshänseende har ibland undergrävt
            den ömsesidiga
          </p>
          <pb facs="riksdagen-motions-pdf/data/1970/mot_1970__ak__716/mot_1970__ak__716-002.pdf"/>
          <fw xml:id="i-YNfn9LjLT9ydbJHaSdkc7r">
            10 Motion i Andra kammaren, nr 716 år 1970
          </fw>
          <p xml:id="i-obnV5wQSixHZeVzWvUTjx">
            tilliten och förtroligheten mellan vuxna och barn och givit plats
            för en känsla av ömsesidigt främlingskap. Föräldrarna måste alltså
            — liksom alla andra berörda — få nödvändig kunskap om och förståelse
            för den snabbt föränderliga skolan. Särskilt angeläget är detta
            nu, då ungdomsradikalismen befinner sig i sin brytningstid. Både
            lärare och föräldrar måste vara beredda att redan från första
            årskursen tillsammans med de unga finna former för förnyelse och
            utveckling av samhörighetskänslan. Skolan har ansvaret för att
            samverkan med hemmen kommer till stånd och att fortlöpande information
            om elevens skolsituation ges föräldrarna. Att initiera och stimulera
            föräldrarnas aktiva intresse både för de egna barnens skolgång
            och för skolan som en del av samhället ingår i denna uppgift och
            tjänar syftet att tillföra skolan de nödvändiga och värdefulla
            impulserna från arbetslivet. Skolans möjligheter att vid sidan
            av sitt inre arbete förverkliga denna informationsuppgift kan
            verksamt underlättas tillsammans med den organiserade hem och
            skola-rörelsen i landet. Den kärna av engagerade och intresserade
            föräldrar som i dag är tongivande inom Riksförbundet Hem och skola
            (RHS) har angivit rörelsens främsta uppgift vara ”att söka stödja
            den enskilde skolföräldern i dennes strävan att fungera som en
            positiv faktor vid den unges personlighetsutveckling”. De inledningsvis
            i motionen anförda synpunkterna har varit vägledande vid förbundets
            allt starkare orientering mot en medveten informationsverksamhet,
            där de enskilda hemmen inom klassens ram är den viktigaste målgruppen.
            Informationen syftar enligt förbundets studie- kommitté bl. a.
            till
          </p>
          <p xml:id="i-Qc7TL2PznSnLmrApF3nc5Y">
            ”att ge medlemmarna möjlighet till utbildning för aktiva insatser
            som förtroende- valda funktionärer att bland föräldrar stimulera
            till kunskapsinhämtande — främst vid klassmöten — rörande de ungas
            psykiska och fysiska utveckling, hemmets och skolans upp- gifter
            samt samarbetet mellan hem och skola”.
          </p>
          <p xml:id="i-DE9hcmwDAY6pj9azRnm9E1">
            I sin framställning om statsbidrag för budgetåret 1970/71 redogör
            Riksförbundet Hem och skola (RHS) för hur funktionärsutbildningen
            och informationen till de enskilda föräldrarna nu sker och framdeles
            avses genomföras. Hem och skola-rörelsen har under tjugofem år
            byggts upp inom de olika orga- nisationsleden genom otaliga frivilliga
            och oarvoderade arbetsinsatser för barnens och skolans bästa.
            Riksförbundet omsluter i dag 1165 Hem och skola-föreningar och
            berör därmed hem för ca 700 000 elever samt skolornas befattningshavare.
            Den positiva utvecklingen under senare år — över ett hundra nytillkomna
            föreningar årligen — är ett resultat av främst enskilda föräldrars
            och skolledares engagemang och tro på rörelsens möjligheter att
            bidra till ett rikare skolliv. Trots statsbidrag och allt oftare
            förekommande lokalt och regionalt stöd från kommuner och landsting
            svarar alltjämt föräldrarna genom frivilliga medlemsavgifter själva
            för huvudparten av det ekonomiska underlaget för verksamheten.
            Den aktiva föräldragruppen ställde sålunda under verksamhetsåret
            1969/70 genom medlemsavgifter ca 275 000 kr. till förfogande för
            förbundets verksamhet. Statsbidrag utgår samma år med 100 000
            kr.
          </p>
          <pb facs="riksdagen-motions-pdf/data/1970/mot_1970__ak__716/mot_1970__ak__716-003.pdf"/>
          <fw xml:id="i-CRK4Zjf7NPC3CGD6RQSvuB">
            Motion i Andra kammaren, nr 716 år 1970 11
          </fw>
          <p xml:id="i-BEsaUSyg3VBULYZaeEekEc">
            Förbundets möjligheter att förverkliga sina intentioner hämmas
            dock starkt av otill- räckliga ekonomiska resurser. Uppmärksammas
            bör skolöverstyrelsens stora och oreserverade uppskattning av
            förbundets verksamhet och dess — enligt vår mening — välmotiverade
            förslag till en kraftig och successiv ökning av statsbidrag till
            Riksförbundet Hem och skola (ur årets petita) :
          </p>
          <p xml:id="i-PmsGbvQzmTu3JGKeWPv5LP">
            Det är angeläget att enskilda föräldrar och lokala Hem och Skola-föreningar
            ges information beträffande skolans målsättning och arbete och
            att de stimuleras att engagera sig både i sina egna barns skolgång
            och i den allmänna skoldebatten. Inte minst önskvärdheten att
            på bred front bygga ut den elevvårdande verksamheten gör det också
            ur skolans synvinkel betydelsefullt att föräldraföreningarna ges
            ökade möj- ligheter att intensifiera sitt arbete och att vidga
            ramen för det. I sin framställning om statsbidrag för budgetåret
            1970/71 redogör Riksförbundet Hem och Skola (RHS) bl. a. för den
            utbildnings- och fortbildningsverksamhet för klassombud och huvud-
            klassombud, som man planerar att genomföra regionalt. Skolöverstyrelsen
            finner dessa initiativ mycket värdefulla och vill på allt sätt
            stödja verksamheten. Överstyrelsen vill på nytt framhålla vikten
            av att statsbidragets storlek regleras med någon form av automatik
            och anser liksom i föregående års petita det motiverat att statsbidraget
            uppgår till samma belopp som lokalföreningarnas bidrag till riks-
            förbundet. Det vore säkerligen en stimulans för föreningarna att
            veta att deras egna bidrag på så sätt skulle ge direkt resultat,
            som sedan kommer dem själva till godo i form av ökad service från
            riksförbundet. Överstyrelsen anser alltså att statsbidrag skall
            utgå till RHS med samma belopp som lokalföreningarnas bidrag till
            riksförbundet under det närmast avslutade verk- samhetsåret. Detta
            mål bör enligt överstyrelsens uppfattning vara nått senast under
            budgetåret 1974/75. För budgetåret 1970/71 föreslår överstyrelsen
            att statsbidrag utgår med 200 000 kronor. Denna relativt kraftiga
            höjning motiveras av de ökade insatser från RHS :s sida som är
            önskvärda med anledning av genomförandet av den reviderade läro-
            planen för grundskolan. Därefter föreslås ökning ske i långsammare
            takt.
          </p>
          <p xml:id="i-7nV8Cf96ZrhbZ8Ah9d2j9a">
            Med hänvisning till vad ovan anförts hemställer vi, att riksdagen
            måtte under åttonde huvudtiteln, rubriken D 5. Bidrag till vissa
            föräldraorganisationer anvisa ett — i förhållande till Kungl.
            Maj:ts förslag — med 100 000 kr. till 230 000 kr. för- höjt anslag.
          </p>
          <p xml:id="i-4mzRdcU5jFNk6oYcY14ET2">
            Stockholm den 28 januari 1970
          </p>
          <p xml:id="i-BDYRGNuXAHBejvCqiA3E94">
            Anna-Lisa Nilsson (cp) Britt Mogård (m) Ingemar Mundebo (fp)
          </p>
        </div>
      </div>
    </body>
  </text>
</TEI>
