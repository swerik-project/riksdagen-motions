<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00224">
  <teiHeader>
    <fileDesc>
      <titleStmt>
        <title>Lagstiftningen om sex med barn under 15 år</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lagstiftningen om sex med barn under 15 år</title>
          <idno type="rdwebb">GZ02Ju224</idno>
          <rs type="number">Ju224</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju224/text</ref>
          <ref type="dokument_url_html">http://data.riksdagen.se/dokument/GZ02Ju224</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju224</ref>
          <ref type="doc">http://data.riksdagen.se/fil/8E3AEA90-2442-41A9-BB6E-C86537F11428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2KxF6hD2TYuCH4jSiyHTh8" type="signed"/>
        <correspContext corresp="i-2KxF6hD2TYuCH4jSiyHTh8">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-GgcVFxPHG58SZhrjyzB5qo" type="numbering">
          <date when="2011-09-30"/>
        </correspAction>
        <correspAction xml:id="i-GDVJKS9VvqwZt46nz1Q8Yr" type="submission">
          <date when="2011-09-28"/>
        </correspAction>
        <correspAction xml:id="i-KiroE6Z2F3Ecj6N8hNWw1Y" type="transfer">
          <date when="2011-09-27"/>
        </correspAction>
        <correspAction xml:id="i-DBasgmc6Y3hbkRHmFpoXU1" type="assigned"/>
        <correspContext corresp="i-DBasgmc6Y3hbkRHmFpoXU1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ATPhkHUvz4HaFfgY6c71vA" type="motBody">
        <div xml:id="i-126DQ5doymAP3kCeqZT16A" type="motProposal" subtype="förslag">
          <head xml:id="i-X9ZAbywS41pQxhS6b9dtYM">
            Förslag till riksdagsbeslut
          </head>
          <p xml:id="i-VnzDRBaktVAMEjS3DxXLEx">
            Riksdagen tillkännager för regeringen som sin mening vad som
            anförs i motionen om att ändra lagen så att den vuxne får ett
            strikt ansvar att ta reda på barnets ålder innan sexuellt umgänge
            sker.
          </p>
        </div>
        <div xml:id="i-QpvaHQCLhhxWuwdd86Uhnq" type="motContent">
          <head xml:id="i-FMgGsTv1ddaAbWp4nQEsRY" type="h1">
            Motivering
          </head>
          <p xml:id="i-CVyY5pd9mCgXUTC7UtbkNb">
            De flesta tror nog att det är förbjudet för vuxna att ha sex
            med barn under 15 år. Men så är inte fallet. Enligt lagen är det
            bara förbjudet om gärningsmannen antingen med uppsåt haft sex
            med ett barn under 15 år eller haft skälig anledning att anta
            att barnet var under 15 år.
          </p>
          <p xml:id="i-TmD46XjfkjQPtAxermECNG">
            Detta kan låta bra i teorin. Men i praktiken innebär det att
            gärningsmannen inte har någon skyldighet att ta reda på hur gammalt
            barnet är, även när det är uppenbart att barnet lika gärna kan
            vara 14 som 16 år (eller ännu yngre).
          </p>
          <p xml:id="i-MAZtjoGkNe4yC6rd1fRsud">
            Det är till och med så att det gynnar gärningsmannen att lära
            känna barnet så lite som möjligt, då kan han/hon nämligen inte
            i efterhand anklagas för att ha haft skälig anledning att anta
            att barnet var under 15 år.
          </p>
          <p xml:id="i-MhyQYv4nMPXT1t3eSTCHXL">
            Som exempel kan nämnas ett rättsfall där en 14-årig förståndshandikappad
            flicka av en äldre kille såldes som sexslav till en rad vuxna
            män i Rosengård i Malmö. Männen som köpte hennes kropp friades
            på åtalspunkten sexköp av barn eftersom de precis hade träffat
            henne, och därmed inte antogs ha hunnit lära känna henne och därmed
            få en uppfattning om hennes ålder. Trots att flickan var förståndshandikappad,
            och enligt expertvittnen befann sig på mental nivå av en 89-åring,
            antogs männen inte förstå att det var en liten flicka de köpte.
          </p>
          <p xml:id="i-PQhRNqS3gDGZtQ5feDqQdR">
            Denna dom visar problemen med lagstiftningen. Uppsåtsrekvisitet
            och oaktsamhetsrekvisitet, varav ett måste vara uppfyllt, leder
            till att det blir mycket svårt att genom lagen skydda barnen från
            sexuella övergrepp och utnyttjande.
          </p>
          <p xml:id="i-LoPPzNPM45ttn9XQg7Gxhx">
            I praktiken blir det offret som måste påvisa sin låga ålder för
            gärningsmannen, för att denne ska kunna fällas för sex med barnet.
            Det måste dessutom göras på ett sätt så att det finns bevis för
            att gärningsmannen fått kännedom om att barnet är under 15 år,
            annars kommer ord att stå mot ord i rätten. Den unga flicka som
            har utmanande klädsel, är sminkad och dessutom är välutvecklad
            fysiskt har små möjligheter att få upprättelse. Gärningsmannen
            kan nämligen hävda att hon skulle kunna vara 15 eller 16 år, baserat
            på sitt utseende, även om hon i verkligheten är under 15 år.
          </p>
          <p xml:id="i-Les4St3fhMvdM8tvjCP8vk">
            När det gäller alkohol- och tobakslagen har vi en omvänd bevisbörda.
            Då är det den som säljer tobak och alkohol till ungdomar som måste
            ha försäkrat sig om att vederbörande är minst 18 år vid köp av
            folköl och tobak (och minst 20 år vid köp av starkare drycker
            på Systembolaget).
          </p>
          <p xml:id="i-YDsxf6n84doeAGFn1S8tPi">
            I detta sammanhang duger det inte för säljaren att hävda att
            köparen såg ut att vara minst 18 år gammalt. Är köparen under
            18 år ryker alkoholtillståndet obönhörligen. Vid osäkerhet uppmanas
            därför säljare att försäkra sig om köparens ålder genom ID-kontroll
            innan försäljning sker.
          </p>
          <p xml:id="i-EnWdry3cG6q2v5zdhaU3V5">
            Det är märkligt att samhället satt upp skyddsregler för barn
            vad gäller tobak och alkohol, där säljaren har ansvaret, medan
            motsvarande skydd inte finns för betydligt yngre barn när det
            gäller sexuellt utnyttjande från vuxna!
          </p>
          <p xml:id="i-YEvQHVTFiSEREK8g4Yi8AS">
            Det är ytterst märkligt att det anses mindre viktigt för en vuxen
            att ta reda på ett barns ålder när man vill ha sex med barnet
            än när man vill sälja tobak eller alkohol till barnet!
          </p>
          <p xml:id="i-725VfSukeqiDRvGGThUddS">
            Det är naturligt att det finns undantag i lagen gällande sex
            med barn. Det är rätt att undantag görs när jämnåriga unga har
            sex. Om umgänget skett frivilligt och den ene vid det sexuella
            umgänget är 14 år och den andre är 15 år blir det orimligt om
            femtonåringen döms för sex med barn.
          </p>
          <p xml:id="i-RtAPwLvf3x9JaDhy3UJJ2X">
            Men det är däremot orimligt att lagen kan innebära att en 50-åring
            frias från sexköp av barn när barnet är 14 år gammalt, därför
            att gärningsmannen hävdar att han inte visste att hon var under
            15 år! Detta var vad som hände i fallet med den förståndshandikappade
            14-åriga flickan som såldes som sexslav i Rosengård.
          </p>
          <p xml:id="i-DHyNLG3WcdHwagxKFfWEXt">
            Puberteten kommer tidigare idag jämfört med förr i tiden. Många
            forskare hävdar att det hänger ihop med den ökade mängd kemikalier
            vi utsätts för och förändrad livsstil, som bland annat leder till
            tidigare pubertet. Oavsett orsaken till den tidigare puberteten
            innebär den att barn utvecklas snabbare fysiskt, och särskilt
            flickor kan se ut som barn i en ung kvinnas kropp flera år före
            de fyller 15 år. Det vuxna klädmodet och stajlingen kryper också
            ner i åldrarna, vilket bidrar till att barn redan i mellanstadiet
            och under högstadiet kan uppfattas som äldre tonåringar.
          </p>
          <p xml:id="i-VfbCrobRZAxHqNSowrHujE">
            Men det blir fullständigt absurt att barn, enbart baserat på
            sitt utseende, kan bli lovligt byte för vuxna som vill ha sex
            med dem. Det räcker i dessa fall att de ser fysiskt välutvecklade
            ut och att den vuxne inte tagit reda på åldern eller av annat
            skäl haft skälig anledning att anta att barnet var under 15 år.
          </p>
          <p xml:id="i-3Uaw9tWktgCGNctsAAxdAL">
            Med tanke på att utseendet inte har något att göra med barnets
            mentala och känslomässsiga mognad, är sexuellt utnyttjande av
            barn som ser mogna ut inte mindre skadligt för dessa barn än för
            barn som ser yngre ut.
          </p>
          <p xml:id="i-EdXYazMp9ZSx9XNWMVDWL8">
            Dagens regler leder till rättslöshet för många utsatta barn och
            bör förändras så att den vuxne får ett strikt ansvar att ta reda
            på barnets ålder innan sexuellt umgänge sker. Undantag med hänvisning
            till att den vuxne inte haft skälig anledning att anta att barnet
            var under 15 år bör inte medges.
          </p>
        </div>
        <div xml:id="i-EDhS3JqitQcXqgMisCy4Lb" type="signatureBlock">
          <list xml:id="i-2hHA2panVSxv7TY7V3zNnX">
            <item xml:id="i-8AsCQPk1mz7k4MVfh8XLut" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
