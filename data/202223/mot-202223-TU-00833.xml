<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00833">
  <teiHeader>
    <fileDesc>
      <titleStmt>
        <title>It som det femte transportslaget</title>
        <author corresp="i-2SnUjYd3qzUQVBobN3u1Yc">av Ulrika Heie m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:833 av Ulrika Heie m.fl. (C)</title>
          <idno type="rdwebb">HA02833</idno>
          <rs type="number">833</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA02833/text</ref>
          <ref type="dokument_url_html">https://data.riksdagen.se/dokument/HA02833</ref>
          <ref type="dokumentstatus_url_xml">https://data.riksdagen.se/dokumentstatus/HA02833</ref>
          <ref type="pdf">https://data.riksdagen.se/fil/E9FE29E8-4011-4634-924D-1304C7E4997E</ref>
          <ref type="docx">https://data.riksdagen.se/fil/2043F30F-512F-4198-ADCD-E7BF21E6292C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KxZX5z4eH5pgi81ZpeAFJD" type="signed"/>
        <correspContext corresp="i-KxZX5z4eH5pgi81ZpeAFJD">
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-5rgWqeGnWGDpTciS9q8665" type="submitted">
          <date when="2022-11-22"/>
          <time when="11:33:09"/>
        </correspAction>
        <correspAction xml:id="i-NHXo5UcuZaUCMkxivnDaGv" type="reviewed">
          <date when="2022-11-22"/>
          <time when="12:47:39"/>
        </correspAction>
        <correspAction xml:id="i-J9kzrNDadHKsdF6E6N6Wqa" type="referred">
          <date when="2022-12-01"/>
        </correspAction>
        <correspAction xml:id="i-5dmbxm4ZepQ2j21uws5fqG" type="assigned">
          <date when="2023-06-14"/>
          <time when="16:48:31"/>
        </correspAction>
        <correspContext corresp="i-5dmbxm4ZepQ2j21uws5fqG">
          <ref type="assignedTo">Trafikutskottet</ref>
        </correspContext>
        <correspAction xml:id="i-LkaGoGhfcmw3mcVGJ3TB99" type="behandlas_i"/>
        <correspContext corresp="i-LkaGoGhfcmw3mcVGJ3TB99">
          <ref type="uppgift">2022/23:FöU4</ref>
          <ref type="ref_dok_id">HA01FöU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HEZepu9tZSJQ5jzLVHjoiy" type="behandlas_i"/>
        <correspContext corresp="i-HEZepu9tZSJQ5jzLVHjoiy">
          <ref type="uppgift">2022/23:SoU14</ref>
          <ref type="ref_dok_id">HA01SoU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HwcHEuZXhbHzGYeXfM7NNT" type="behandlas_i"/>
        <correspContext corresp="i-HwcHEuZXhbHzGYeXfM7NNT">
          <ref type="uppgift">2022/23:TU12</ref>
          <ref type="ref_dok_id">HA01TU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU12</ref>
          <ref type="ref_dok_titel">Digitaliserings- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LdQbqTEHnAz4Z4GBi4RDUr" type="behandlas_i"/>
        <correspContext corresp="i-LdQbqTEHnAz4Z4GBi4RDUr">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SugM5XYDgfZLnCA3qjRwvv" type="motHeader">
        <div xml:id="i-EpCZcnhbbZQYofDTsS9Svc" type="motTitle">
          Motion till riksdagen 2022/23:833 av Ulrika Heie m.fl. (C) It
          som det femte transportslaget
        </div>
      </div>
      <div xml:id="i-TggpmHyyhWcJX9XcndqM9b" type="motBody">
        <div xml:id="i-AG6kzVRPzcTQZsxjj2kZUU" type="motProposal" subtype="förslag">
          <head xml:id="i-FESKQBD19o9VmGeJhJGpi9">
            Förslag till riksdagsbeslut
          </head>
          <list xml:id="i-ATe4nW3vXrkTVWk6b2AhgA">
            <item xml:id="i-PGxH78tkYRcyR6HUngaBAa" sortKey="Yrkande 1">
              Riksdagen ställer sig bakom det som anförs i motionen om att
              Trafikverket i sina åtgärdsvalsstudier (ÅVS) bör undersöka förutsättningarna
              för att göra it till det femte transportslaget och tillkännager
              detta för regeringen.
            </item>
          </list>
          <list xml:id="i-Kxpb8jaLZZb9DxNbxhxgbX">
            <item xml:id="i-PqcUJ57jNdt9TF4QLai29Q" sortKey="Yrkande 2">
              Riksdagen ställer sig bakom det som anförs i motionen om att
              regeringens mål för bredbandsutbyggnaden 2023 och 2025 ska uppnås
              och tillkännager detta för regeringen.
            </item>
          </list>
          <list xml:id="i-N25GD1Exa5KqK2ZcsiDh7U">
            <item xml:id="i-5fN3vDy59eugk5j2yuWGKA" sortKey="Yrkande 3">
              Riksdagen ställer sig bakom det som anförs i motionen om blåljusmyndigheternas
              funktion och tillgång till bandbredd i samband med Rakelsystemet
              och tillkännager detta för regeringen.
            </item>
          </list>
          <list xml:id="i-T5ZP8PCx7K9cvV6Q5hzpzA">
            <item xml:id="i-214cTJgoVY2VDV248Bq7eE" sortKey="Yrkande 4">
              Riksdagen ställer sig bakom det som anförs i motionen om att
              framtidens 5G-nät parallellt ska börja byggas ut på landsbygden
              och inte enbart i storstadsregioner och tillkännager detta för
              regeringen.
            </item>
          </list>
          <list xml:id="i-VPKvfkzd8qvrNr8UuUyDXb">
            <item xml:id="i-6yWjzYfavrcaUcLVQwED7X" sortKey="Yrkande 5">
              Riksdagen ställer sig bakom det som anförs i motionen om att
              för att kunna ge likvärdiga förutsättningar för digital hälsa
              ska PTS avkräva att operatörer som får frekvenstillstånd för att
              bygga ut 5G-näten ska bygga både i stad och på landsbygd, och
              detta tillkännager riksdagen för regeringen.
            </item>
          </list>
          <list xml:id="i-XT7cA3hJotJsdAzYpGruMH">
            <item xml:id="i-77neT8ctBGEBRt5dPG1kNY" sortKey="Yrkande 6">
              Riksdagen ställer sig bakom det som anförs i motionen om att
              regeringen i sina regleringsbrev bör ställa krav på relevanta
              myndigheter att underlätta för aktörer inom bredbandsutbyggnad
              att bygga ut den digitala strukturen och tillkännager detta för
              regeringen.
            </item>
          </list>
          <list xml:id="i-CXQvJ83DaAnjPB42SUJ6Uq">
            <item xml:id="i-HoRhcSDxdvdJ9XMtntEWEy" sortKey="Yrkande 7">
              Riksdagen ställer sig bakom det som anförs i motionen om att
              underlätta för ansökan om kanalisation, dvs. ledningar för bredband
              i väg- och järnvägsområde, och tillkännager detta för regeringen.
            </item>
          </list>
          <list xml:id="i-VJ28FoduL8Vzhs14VAPitr">
            <item xml:id="i-AKrDajFjfdWEAex7mad7dx" sortKey="Yrkande 8">
              Riksdagen ställer sig bakom det som anförs i motionen om att
              se över möjligheten att garantera en fullgod ersättning till en
              rimlig kostnad för telefoni- och bredbandstjänster innan den fasta
              förbindelsen tillåts brytas och tillkännager detta för regeringen.
            </item>
          </list>
          <list xml:id="i-BbkpgDxMuSPq8izL3dKUCE">
            <item xml:id="i-KHm51noTjsiaXduXEJ8tMy" sortKey="Yrkande 9">
              Riksdagen ställer sig bakom det som anförs i motionen om att
              Försvarsmakten aktivt bör delta och medverka i planeringen av
              bredbandsutbyggnaden med berörda aktörer och tillkännager detta
              för regeringen.
            </item>
          </list>
          <list xml:id="i-DpHEnGTC2NXS8EMLvAwdxB">
            <item xml:id="i-Q9viX7WK6VsrXqHG8RMZ1S" sortKey="Yrkande 10">
              Riksdagen ställer sig bakom det som anförs i motionen om att
              utreda möjligheter till samhällsmaster i Sverige för att skapa
              bättre uppkoppling i glesbygd och tillkännager detta för regeringen.
            </item>
          </list>
          <list xml:id="i-GMqw7MkNmbhyWp2fRRC13v">
            <item xml:id="i-Ak2WzdNsWkq9HpANE81PrG" sortKey="Yrkande 11">
              Riksdagen ställer sig bakom det som anförs i motionen om att
              bredbandsutbyggnaden bör landsbygdssäkras i syfte att skapa tillväxt
              i hela landet och tillkännager detta för regeringen.
            </item>
          </list>
          <list xml:id="i-M2GSYjTz7iomso8uAmr8KY">
            <item xml:id="i-RypuK6mLmRD35GGrUY1d7w" sortKey="Yrkande 12">
              Riksdagen ställer sig bakom det som anförs i motionen om att
              fokus ska ligga på funktionalitet i bredbandsutbyggnaden och inte
              specifika teknikval och tillkännager detta för regeringen.
            </item>
          </list>
          <list xml:id="i-V5UMCpGqHyYw32uRB3Mmbf">
            <item xml:id="i-FosGDrvZdFtUqpf5oTnN2r" sortKey="Yrkande 13">
              Riksdagen ställer sig bakom det som anförs i motionen om att
              utreda hur en utbyggnad som säkerställer tillgång till digitala
              vårdtjänster i hela landet ska se ut och tillkännager detta för
              regeringen.
            </item>
          </list>
          <list xml:id="i-LWxzfKVPwBatKHr4d9KAvD">
            <item xml:id="i-XedkRH1UmVn7Ha7HT8kRre" sortKey="Yrkande 14">
              Riksdagen ställer sig bakom det som anförs i motionen om att
              regeringen bör tillsätta en utredning med parter från vårdsektorn,
              primärkommunerna, regionerna och it- och telekombranschen som
              syftar till att utveckla frågan om nästa generations välfärdsbredband
              och tillkännager detta för regeringen.
            </item>
          </list>
          <list xml:id="i-HthRshaPntgk8XJ6dVcvDR">
            <item xml:id="i-VhZ2knynbNc53LGuFXfbz3" sortKey="Yrkande 15">
              Riksdagen ställer sig bakom det som anförs i motionen om att
              verka för att förenkla del- och avbetalningsmöjligheter för bredbandsinstallationer
              och i den utsträckning detta i dag försvåras genom EU:s statsstödsregler
              försöka påverka dessa för att underlätta snabb bredbandsutbyggnad,
              och detta tillkännager riksdagen för regeringen.
            </item>
          </list>
          <list xml:id="i-S3ERxqgwaRM6v18KHSrBDE">
            <item xml:id="i-787re5bZ2mhTK575kSmJm9" sortKey="Yrkande 16">
              Riksdagen ställer sig bakom det som anförs i motionen om att
              uppdra till Trafikverket att tillgängliggöra sin digitala infrastruktur
              så att tåg- och mobiloperatörer kan bygga ut master och stärka
              kapaciteten och tillkännager detta för regeringen.
            </item>
          </list>
          <list xml:id="i-5cASutXbWpAfU7rXBkd5Jv">
            <item xml:id="i-5w8xoLsffd2hTaYbvyXaTx" sortKey="Yrkande 17">
              Riksdagen ställer sig bakom det som anförs i motionen om att
              uppdra till Trafikverket att när man tillsammans med operatörerna
              förtätar masterna ska detta ske med höga master, vilket skulle
              ge bättre yttäckning och bättre möjligheter för nätägare att samlokalisera
              utrustning, och tillkännager detta för regeringen.
            </item>
          </list>
          <list xml:id="i-TVYweRF2h74MhM1FHwjijj">
            <item xml:id="i-RZVyYfoemow9UVrCoVXgXf" sortKey="Yrkande 18">
              Riksdagen ställer sig bakom det som anförs i motionen om att
              uppdra till PTS att i kommande frekvenstilldelningar ställa krav
              på ökad täckning och kapacitet längs järnvägarna och tillkännager
              detta för regeringen.
            </item>
          </list>
          <list xml:id="i-E9gZQYg5JGxkneKQpmMf5z">
            <item xml:id="i-RodpxgurVVBrMogYpYuBfB" sortKey="Yrkande 19">
              Riksdagen ställer sig bakom det som anförs i motionen om att
              ge PTS i uppdrag att tillsammans med Trafikverket ta fram en lösning
              för att förstärka mobiltäckning i järnvägstunnlar och tillkännager
              detta för regeringen.
            </item>
          </list>
        </div>
        <div xml:id="i-PusL1FkHBREttt2PY1HYZ" type="motContent">
          <head xml:id="i-9hzTtmWWH9LRHY5aLkhdWf" type="h1">
            Motivering
          </head>
          <p xml:id="i-DhGTiyg2iSEEtDKqVJKMzA">
            Globalisering och digitalisering för människor närmare varandra
            och den digitala infrastrukturen är nödvändig för att det ska
            gå att arbeta och bo i hela landet. För Centerpartiet är it ”det
            femte transportslaget”, som vid sidan av väg, järnväg, sjöfart
            och flyg möjliggör liv, arbete och boende i hela landet. Över
            tid måste därför it-lösningar göras till ett valbart alternativ
            vid de åtgärdsvalsstudier (ÅVS) som Trafikverket gör, i syfte
            att öka tillgängligheten för människor i hela landet.
          </p>
          <p xml:id="i-9fzEepJTFonrHA1CCKKdJb">
            Centerpartiet anser att en logisk följd av detta borde vara att
            överväga att göra it, det femte transportslaget, till ett av Trafikverkets
            ansvarsområden för att på ett mer naturligt sätt få in it som
            en möjlig del av åtgärder i en ÅVS och som steg i fyrstegsprincipen.
            Det skulle förbättra möjligheterna till investeringar i – och
            underhåll av – it i samband med väg- och järnvägsbyggnation och
            underhåll samt bli en integrerad del av Trafik­verkets anslag
            och budget.
          </p>
          <p xml:id="i-XukVvuBCresjXtNRwxB3kg">
            Tack vare teknikutvecklingen ökar användningsområdena för telefoner
            och surf­plattor. Ökad täckning och allt högre överföringshastighet
            efterfrågas för att möjliggöra att de internetbaserade tjänsterna
            ska kunna användas överallt. Framförallt i gles­befolkade områden
            kan trådlös infrastruktur bli ett mer ekonomiskt sätt att nå ut
            till alla bostäder och verksamhetsställen i avvaktan på att fast
            fiber byggs ut. En väl utbyggd infrastruktur för mobiltelefoni-
            och bredbandstjänster är en förutsättning för fortsatta möjligheter
            för människor att bo kvar, driva företag, delta i undervisning,
            utöva kultur och ha sociala kontakter också i landsbygdsdelarna
            av vårt land.
          </p>
          <p xml:id="i-4jGWY73FLLLHgQQWtxn2xj">
            En av de tekniska egenskaper som avgör hur bra yttäckning en
            frekvens har är frekvensens vågutbredning. Frekvenser under 1
            GHz har vågutbredningsegenskaper som lämpar sig väl för nationellt
            täckande nät. Det är i regel dyrare att bygga yttäckning i högre
            än lägre frekvensband. Frekvensbandet 470–790 MHz har egenskaper
            som gör det lämpligt för tjänster där yttäckning och inomhustäckning
            är önskvärda, exempelvis marksänd tv och mobil datakommunikation.
          </p>
          <head xml:id="i-HejXd8XYMvnSfZrL3NB5C3" type="h2">
            Digitaliseringen måste påskyndas
          </head>
          <p xml:id="i-24sqdWLj8JA3eiu2kcjc3a">
            För Centerpartiet är en levande landsbygd oerhört viktigt och
            vi ser därför med stor oro på att digitaliseringen dröjer.
          </p>
          <p xml:id="i-G4aBVNnACS1hfMYgLrVF2f">
            Regeringen måste skyndsamt ta fram en ny handlingsplan för att
            uppsatta mål ska nås och berätta hur och till vilken kostnad.
            Det rör sig om en rejäl satsning som krävs, enligt en rapport
            från PTS. År 2019 uppskattade PTS att kostnaden för att ansluta
            95 procent av hushållen och företagen med fiber ända till huset
            uppgår till ca 40 miljarder kronor. Här räknar PTS med att marknaden
            skulle investera 17 miljarder kronor och att staten skulle gå
            in med ett ännu högre belopp.
          </p>
          <p xml:id="i-4nBLT85FNFhNxo69YDAH2P">
            Lika svårt ser det ut att vara att nå den tidigare regeringens
            bredbandsmål, det som tar sikte på att hela Sverige år 2025 bör
            ha tillgång till snabbt bredband. Enligt PTS uppskattning skulle
            det kosta ca 53 miljarder kronor att ansluta 99,9 procent av hus­hållen
            och företagen med fiber fram till tomtgränsen. För statens del
            skulle detta kräva betydande investeringar. Detta är en stor utmaning.
            Bedömningen från PTS delas även av branschföreningen IT &amp;
            Telekomföretagen som i rapporten Snabbt bredband för sysselsättning
            och tillväxt i hela Sverige når slutsatsen att det krävs investeringar
            på 42 miljarder för att nå regeringens bredbandsmål.
          </p>
          <p xml:id="i-AFuisLoh6QbwmYuxt7Lmve">
            Att Sverige tappar tempo i utbyggnaden av bredband är allvarligt.
            Digitaliseringen av hela landet är viktig när det gäller många
            sektorer i samhället, bland annat för jord- och skogsbruket, transportsektorn
            och hela logistikbranschen, och för möjligheten till distansundervisning
            samt hemmaarbete som aktualiserats i och med coronapandemin.
          </p>
          <p xml:id="i-YBuGdoLQsVHxjwo3PUBNig">
            När det gäller de gröna näringarnas konkurrenskraft så bygger
            den på att teknik­utvecklingen fortsätter, och då är snabb och
            stabil uppkoppling nödvändig. Det kan handla om autonoma fordon,
            smarta bevattningssystem och skördarteknik som kräver hög digital
            kapacitet. Till detta kommer att den nya 5G-tekniken kommer att
            implementeras framförallt i industriella sammanhang som redan
            idag finns över hela landet och som förutsätter snabba och stabila
            hastigheter.
          </p>
          <p xml:id="i-VLkFf2jSJ1BJfajM1wv5bb">
            Kommuner och regioner kan lokalt påverka den fortsatta utbyggnaden
            av mobil­näten men det kräver hjälp och resurser. I en rapport
            från 2020, ”Samverkan skapar förutsättningar för digital mobilitet
            i hela Sverige”, slår Bredbandsforum fast att berörd personal
            bör få stöttning av expertmyndigheter avseende mobil infrastruktur
            och mobilitetsmålet. Man landar också i slutsatsen – som Centerpartiet
            delar – att det är önskvärt att det mobila bredbandsmålet 2023
            integreras i kommunala och regionala bredbandsstrategier och handlingsplaner.
          </p>
          <p xml:id="i-NBawWbs66YNe3RVGXvj8oZ">
            Centerpartiet är av uppfattningen att ett kommersiellt tillgängliggörande
            av 700 MHz-bandet är, och har varit, en viktig del i att skapa
            högre bredbandstäckning i hela landet. För Centerpartiet är det
            av högsta prioritet att tillgodose såväl civilsamhället som blåljusmyndigheternas
            behov av nytt frekvensutrymme så snart som möjligt.
          </p>
          <p xml:id="i-5Uh1dCDifANgMDfSTh7LTP">
            För att driva på it-utbyggnaden utanför tätorterna anser Centerpartiet
            att strukturen med de regionala bredbandskoordinatorerna ska fortsätta.
            Vi vill att finansieringen för regionala bredbandskoordinatorer
            förlängs till minst år 2025 med möjlighet till en ytterligare
            förlängning. Detta för att möjliggöra ett långsiktigt regionalt
            ansvarstagande för de långa processer som etablering av nya sändarplatser
            innebär.
          </p>
          <head xml:id="i-NnjrFo6zLhMopoBjZsFaeT" type="h2">
            It-utbyggnad viktigt för jämställdheten
          </head>
          <p xml:id="i-3oErrqX2x8fpxjWeqJ4S2B">
            Att it-utbyggnaden fortsätter är viktigt för jämställdheten.
            När det gäller distans­undervisning så är en klar majoritet vid
            dessa studier kvinnor – sju av tio distans­studenter är kvinnor.
            En undersökning gjord av Högskoleverket visar att det är fler
            kvinnor än män med hemmavarande barn som distansstuderar. Eftersom
            en del distans­undervisning bygger på en bra uppkoppling och möjlighet
            till både undervisning och studier tillsammans med kurskamrater,
            med mera, blir it viktigt. Högskoleverkets rapport visar också
            att kvinnor presterar bättre än män vid distansundervisning, med
            en prestationsgrad (genomförda studier) på 61 procent att jämföra
            med männen som noterade 46 procent.
          </p>
          <head xml:id="i-PgiDToLyeyGh6KnHMR9yRC" type="h2">
            Digital utveckling i hela landet
          </head>
          <p xml:id="i-AKL2mtUmvdeqyeLt1on4Tj">
            Ett av de viktigaste sätten att ge förutsättningar för jobb,
            tillväxt och tillgång till välfärdstjänster i hela landet handlar
            om att bättre ta tillvara den digitala utvecklingen. Centerpartiet
            vill att alla hushåll och arbetsplatser, där efterfrågan finns,
            ska vara uppkopplade senast 2025. För att digitaliseringen av
            hela Sverige ska ta ytterligare fart krävs utbyggnad av fiber
            och annan modern kommunikationsteknik i hela landet. För att genomföra
            detta behövs kreativa lösningar som exempelvis samförläggning
            av bred­bandsinfrastruktur med annan infrastruktur och ett mer
            snabbfotat tillgängliggörande av frekvenser för mobilt bredband.
          </p>
          <p xml:id="i-KBTgHzb4xBVQoGEPxwZQGK">
            Inom landsbygdsprogrammet år 2014–2020 avsattes 4,45 miljarder
            kronor för ökad utbyggnad av bredband på landsbygden. Så kallade
            byalagslösningar har, med stor ideell kraft, drivit på och inneburit
            en kostnadseffektiv utbyggnad. Intresset för dessa pengar har
            varit stort, vilket resulterat i att avsatta medel inte räcker
            till mer än cirka två tredjedelar av ansökningarna. Utöver ökade
            resurser krävs andra insatser för att påskynda och underlätta
            utbyggnaden av bredband. En sådan är att öka sam­kanalisationen
            av kablar i marken. Ytterligare åtgärder är att säkerställa att
            bred­bandsstödet i första hand går till hushåll och företag (fastigheter)
            som inte finns i kommersiellt attraktiva områden. Vi tycker även
            att det bör ske en kartläggning av ansökningsprocessen av bredbandsstöden
            i syfte att effektivisera handläggningen.
          </p>
          <p xml:id="i-T1Akh9DmTen9vs3GewW9Z5">
            För att öka möjligheterna till samkanalisation anser Centerpartiet
            att det bör ställas krav på Trafikverket och Svenska kraftnät,
            med flera, att planera för fiberutbyggnad samtidigt som man planerar
            för infrastruktur för elnät och vägar. Även näringslivet bör vara
            med i denna dialog. När det finns potential till samförläggning
            av bredbands­infrastruktur med annan infrastruktur – till exempel
            när man bygger vägar eller drar elkablar – bör detta ske för att
            byggandet av samhällsinfrastruktur ska bli så kostnads­effektivt
            som möjligt. Ett exempel på hur detta kan göras är att myndigheter
            som Trafikverket och Svenska kraftnät ges en instruktion i regleringsbrev
            om att aktörer som så önskar ska få lägga bredband i deras väg-
            eller nätområde och att berörda myndig­heter ska förverkliga det.
            Myndigheterna får sedan räkna av sin extrakostnad för detta via
            pengar som kommer från det generella anslaget för en ökad bredbandsutbyggnad.
          </p>
          <p xml:id="i-16KbjK6GCB5Nyr3igUfJir">
            När det gäller kanalisation så finns idag flera utmaningar: dels
            tidsåtgången för Trafikverket att ge besked, dels att man tar
            betalt för att upplåta vägområdet samt att myndigheten ibland
            upplevs som lite formell och icke-flexibel i kontakterna med entreprenörer
            och fiberföreningar.
          </p>
          <head xml:id="i-RfFqSZ8mpAVG6xSidvuBR3" type="h2">
            Rätt information på rätt plats till rätt tid
          </head>
          <p xml:id="i-4nZfyqmjFTjazwtzkoFxP2">
            Sverige är i skiftet från en vård byggd kring ett fåtal sjukhus
            till en utbyggd primärvård där välutrustade och välbemannade vårdcentraler
            blir navet i vården, där fler kan få hjälp med mer. Nya digitala
            verktyg öppnar inte bara för att patienter kan träffa vård­personal
            på distans eller själva följa upp värden med stöd av digital teknik
            hemifrån. Förutsättningarna för vårdpersonal att läsa journaler,
            få tillgång till kunskapsstöd eller ta kontakt med en specialist
            kan numera vara lika bra hemma hos patienter som på vård­centralen.
            Helt nya möjligheter till mobil vård och omsorg öppnas upp, inte
            minst i glesare delar av Sverige.
          </p>
          <p xml:id="i-4TtX8p7qSWERF5TAdBbW8c">
            En bättre mobil vård och omsorg måste också kunna använda tillförlitliga
            digitala beslutsstöd som snabbt och utan avbrott kan koppla upp
            sig mot journalsystem, register och kollegor många mil bort. Centerpartiet
            vill se ett uppkopplat Sverige med höga hastigheter i första hand
            via markbundet bredband. Detta är plattformen för att bygga ut
            den digitala vården i hem och hushåll. En fortsatt utbyggnad av
            markbundet bredband skapar också goda förutsättningar för att
            möjliggöra utbyggnad av 5G-nät. Det fasta bredbandsnätet byggs
            ut redan nu och Centerpartiet har de senaste åren sett till att
            i budgeten allokera betydande resurser. Målet är att 99,9 procent
            av hushåll och företag bör ha tillgång till minst 100 Mbit/s så
            fort som möjligt. Centerpartiet har i reglerings­brev till PTS
            ställt krav på att statliga stöd ska ta hänsyn till gleshet. Ett
            komplement i de allra mest glesa områdena blir mobilt bredband.
            Icke markbundet bredband kan vara viktigt för att säkerställa
            redundans, om det markbundna nätet går ner, inte minst inom digital
            vård.
          </p>
          <p xml:id="i-ApmC5jJDaBf1NmGGBNqFeE">
            Parallellt med den markbundna fibern bygger en del operatörer
            ut 5G-nätverken. Det återstår att se hur 5G kommer att användas.
            För den digital vården kan en del tjänster kräva hypersnabba hastigheter.
            5G blir därför ett viktigt komplement. Centerpartiet driver linjen
            att 5G ska byggas ut både i storstadsområden och i glesbygd. Vi
            vill därför att den myndighet – PTS – som fördelar olika frekvenser
            ställer krav på operatörerna att inte bara bygga i storstadsmiljöer.
          </p>
          <head xml:id="i-Tcd9Z77jcxfM8JgdiTjimQ" type="h2">
            Ställ krav på myndigheterna
          </head>
          <p xml:id="i-EtJiSe7SaR4LHQVcUfoEVE">
            Centerpartiet vill också att vi ska ställa krav på myndigheterna.
            Regeringen skulle genom instruktioner, dialog och regleringsbrev
            till de myndigheter som är viktiga för bredbandsutbyggnaden kunna
            främja utbyggnadstakten. Det rör sig bland annat om Jordbruksverket,
            Lantmäteriet, Svenska kraftnät och Trafikverket. Det är till exempel
            ytterst angeläget att Trafikverket tydliggör vad som krävs för
            att en ansökan om att förlägga kanalisation ska kunna hanteras.
            Vidare måste handläggningstider ses över och kortas.
          </p>
          <p xml:id="i-EppJjByfwc22f6bg1Y4VGs">
            En viktig åtgärd för att fler ska få tillgång till bredband är
            att handläggningstider ses över och kortas. Trafikverkets långa
            handläggningstider och bristande förmåga att ge tydliga instruktioner
            för att förlägga ledningar i väg- och banområden har länge varit
            en stor utmaning för bredbandsbyggande aktörer. Dagens tillståndsprocesser
            upplevs som komplicerade och tidskrävande, vilket kan påverka
            investeringsviljan och utbyggnads­takten i negativ riktning och
            Trafikverkets hantering utgör idag en flaskhals i bred­bandsutbyggnaden.
          </p>
          <p xml:id="i-XJuHLQrt15zzDw6Sv27suF">
            Det är ytterst angeläget att Trafikverket tydliggör vad som krävs
            för att en ansökan om att förlägga kanalisation – eller ledningar
            för bredband i vägområdet – ska kunna handläggas och vidare att
            Trafikverket förmår att hantera sådana ansökningar inom en månad
            från det att en fullständig ansökan har lämnats in.
          </p>
          <p xml:id="i-STTdNhE3E8CuToZDfraYwz">
            Centerpartiet ser gärna att utbyggnaden av 5G inte nödvändigtvis
            utgår från de miljöer som idag har en säker och snabb uppkoppling
            utan att man beaktar hela landets och landsbygdens behov av snabbare
            bredband.
          </p>
          <head xml:id="i-1sZxjsqsaUcVkFjnjW1RB" type="h2">
            Utfasningen av kopparnätet måste ske ansvarsfullt
          </head>
          <p xml:id="i-JVHpa9PGhxrQczhKgYceAv">
            Under senare år har det pågått en nedmontering av det gamla statliga
            telefonikoppar­nätet, vilket påverkar tillgången till telefoni-
            och bredbandstjänster. Detta slår hårdast mot landsbygden där
            alternativen till en fast förbindelse, till exempel ett fibernät
            eller mobilt nät med hög överföringshastighet, inte finns eller
            är alltför kostsamma. För att förhindra att människor lämnas utan
            möjlighet till fungerande kommunikation anser Centerpartiet att
            den aktör som idag distribuerar telefoni- och bredbandstjänster
            inte ska tillåtas avbryta dem, om det inte finns en fullgod ersättning
            till en rimlig kostnad på plats.
          </p>
          <p xml:id="i-2YSp11pR1btMyp75AnjiQi">
            I de mer tätbefolkade delarna av landet pågår det fortfarande
            en kommersiell utbyggnad av mobilnäten genom uppgraderingar av
            befintliga siter samt viss förtätning. Denna utbyggnad väntas
            bidra till bättre mobila tjänster i tätorter, utefter vägar med
            hög trafik och längs vältrafikerade järnvägsspår. I glesbebyggda
            områden väntas däremot bara en begränsad kommersiell utbyggnad
            fram t.o.m. 2023.
          </p>
          <head xml:id="i-6srSTEa27hwpyYmEH6WDKJ" type="h2">
            Begränsningar till följd av flyghindersområden och säkerhetsskyddslagen
          </head>
          <p xml:id="i-MsKvnXXEnxNdZcPyZXSDk7">
            Alla aktörer måste bidra till en utbyggnad av bredband, anser
            Centerpartiet. Idag stoppar säkerhetsskyddslagen byggnation av
            mobilmaster på många platser i Sverige och bland annat upplever
            aktörer som bygger infrastruktur för mobilt bredband att byggtillstånd
            rutinmässigt nekas i områden där flyghinder gäller. Detta måste
            förbättras och en väg att gå är en fördjupad dialog mellan Försvarsmakten
            och de aktörer som bygger infra­struktur. Mobilitetsmålet måste
            kunna uppnås utan att det kommer i konflikt med rikets säkerhet.
            Vid avslag på inrådan av Försvarsmakten måste det gå att hitta
            acceptabla alternativa placeringar. Försvarsmakten måste ständigt
            utvecklas i sin dialog med de aktörer som bygger infrastruktur
            för bredband.
          </p>
          <head xml:id="i-5WC2EkY5Ltz8Zc9mtDyZ4t" type="h2">
            Behov av samhällsmaster
          </head>
          <p xml:id="i-Ey931zCQ9qo74NHDVVL7t">
            I de fall då kommersiella aktörer inte finner det lönsamt att
            uppföra en mobilmast på en sändarplats är uppförandet av en samhällsmast
            en möjlig lösning. Med samhällsmaster avses sändarplatser i mobilnäten
            som är helt eller delvis offentligt finansierade, i områden där
            det saknas kommersiella förutsättningar för operatörer att bygga
            ut sina mobilnät. Generellt sett bör reglering kring samhällsmaster
            utformas så att det inte hindrar konkurrensen. Praktiskt bör de
            dimensioneras så att det är möjligt för fler än en operatör att
            placera in sändarutrustning.
          </p>
          <p xml:id="i-87CgWhJNm8kNv2Gd38iLc5">
            Centerpartiet anser att det i områden där kommersiella förutsättningar
            saknas för att uppföra en sändningsplats ska vara möjligt att
            överväga byggnationen av en samhälls­mast (helt eller delvis offentligt
            finansierad). För att vägleda regioner och kommuner bör PTS ges
            i uppdrag att uppdatera sin tidigare rapport om samhällsmaster
            i syfte att följa upp den utveckling som skett sedan år 2015,
            inklusive den pågående utbyggnaden i 700 MHz-bandet.
          </p>
          <head xml:id="i-JvamkQg3ueQiu2WEJj4aeG" type="h2">
            Funktionalitet bör prioriteras framför teknikval
          </head>
          <p xml:id="i-Hr85pvPomARsucgxchGLvs">
            Dagens tekniska utveckling inom det digitala området går fort.
            Idag erbjuder marknaden ett flertal olika tekniska lösningar för
            att förbättra digitala tjänster. Det är inte enkelt att ta ställning
            till vilka lösningar som på kort och lång sikt är att föredra.
            Även expertisen på området presenterar olika lösningar utan att
            nödvändigtvis sätta ner foten. Den kanske mest centrala frågan
            är i vilken utsträckning radiobaserad teknik kan ersätta nedgrävt
            bredband – och vilken slags radioteknik som då är bäst lämpad.
            Centerpartiet anser att lösningarna och de samhällskrav som ställs
            alltid ska ha fokus på funktionalitet i bredbandsutbyggnaden och
            inte på specifika teknikval.
          </p>
          <head xml:id="i-2fuurQx7TUfP9cdiD55Ezx" type="h2">
            E-hälsa och bredbandsutbyggnad
          </head>
          <p xml:id="i-SKzy2SM7fhzKzUVSKqA3GD">
            Utbrottet av covid-19 under år 2020 har påvisat styrkorna med
            en utvecklad distansvård. När besök i fysiska lokaler måste begränsas,
            eller omöjliggörs av en kris, blir den digitala vården livsviktig.
            Centerpartiet vill därför att morgondagens sjukvård utvecklas
            för att också kunna bedrivas på andra sätt än i fysiska lokaler.
            Detta gör även att vården utvecklar en motståndskraft i fråga
            om såväl snabba förändringar av befolkningens behov som yttre
            kriser, hot och påfrestningar. Den digitala utvecklingen kommer
            i framtiden inte enbart att behöva stimuleras för rådgivning och
            besök utan även för monitorering, provtagning och behandling.
            En sjukvård som minskar sitt beroende av fysiska lokaler och institutioner
            kommer att vara mer effektiv och samtidigt mer motståndskraftig.
            För att säkerställa en säker och effektiv distansvård krävs stabila
            bredbandslösningar även långt utanför tätorter.
          </p>
          <p xml:id="i-Pnj6uVZqgKEiJxcBiwx6fZ">
            Välfärdstjänster och deras användning inom hälsovården, sjukvården
            och social­tjänsten beskrivs ofta med stora förhoppningar om förbättringar
            för individen och personalen och inte minst för verksamhetens
            planering, utförande och ekonomi. Tekniken som möjliggörare av
            förbättring av vården och omsorgen är beroende av att verksamheten
            och invånarna använder sig av dessa tekniska lösningar. Gränserna
            mellan hälsovård, sjukvård och omsorg är inte självklara och även
            de tekniska lösningarna överlappar och kompletterar varandra.
            Avancerad vård och omsorg som använder digital teknik förflyttas
            mer och mer till det egna hemmet. Hemmet blir mötesplatsen för
            olika vårdgivare.
          </p>
          <p xml:id="i-Q6apVo3UfBpZUJw7Hx4UwG">
            Det handlar om att hela tiden utveckla digitala vård- och omsorgstjänster.
            Digitala vård- och omsorgstjänster kan indelas i fjärrbehandling,
            fjärrmonitorering (inklusive egenmonitorering med digitalt stöd/uppkoppling)
            och fjärrmöten. En fjärde kategori är nya digitala tjänster som
            till exempel informerar eller svarar på frågor via en app – till
            exempel fjärrstyrda ”måltidsautomater” i hemmet hos personer som
            inte kan tillaga mat själva.
          </p>
          <p xml:id="i-4GMtRcy7wr8999nbBgdFbb">
            Det är angeläget att it-infrastrukturens krav på robusthet bör
            vara större i ett nät som levererar välfärdstjänster, särskilt
            vad gäller redundans och batteribackuper. Det finns regioner som
            resonerar i dessa termer, till exempel Västra Götalandsregionen
            som talar i termer av ”välfärdsbredband” för att beskriva den
            nära kopplingen mellan snabb uppkoppling och en utvecklad hemmavård.
            För att säkerställa att detta ”välfärdsbred­band” utvecklas i
            nära samband mellan de olika aktörerna vill centerpartiet se en
            utredning i frågan där både vårdsektorn, primärkommunerna och
            it- och telekom­branschen samverkar.
          </p>
          <head xml:id="i-XDpAy4KefbNSh4tfCVSChR" type="h2">
            Delbetalning av anslutningsavgifter
          </head>
          <p xml:id="i-CnGToocbpjPENNELoHnNKJ">
            Centerpartiet vil också lyfta frågan om delbetalning av anslutningsavgifter,
            även när det byggs med statligt stöd. Sedan år 2020 är det Post-
            och telestyrelsen som hanterar bredbandsstödet, och tidigare var
            det Jordbruksverket. I den modell som PTS nu tillämpar skulle
            det strida mot EU:s statsstödsregler att medge delbetalning. Center­partiet
            vill se en översyn av de regler som gäller för när statligt stöd
            till bredbands­utbyggnad tolkas som statsstöd, inte minst sett
            mot bakgrund av att EU tydligt har tagit ställning till vikten
            av en snabb digitalisering i Europas glesare delar och betonat
            vikten av detta inom Återhämtningsfonden som upprättats i samband
            med pandemin.
          </p>
          <head xml:id="i-PLAhpMGeuD9sn8qMXRRMf2" type="h2">
            Mobiltäckningen på tåg behöver bli bättre
          </head>
          <p xml:id="i-SsBKsmHDBgJGSnp1LwFMrY">
            Idag har bara 50–60 % av de trafikerade järnvägssträckorna god
            mobiluppkoppling, enligt Post- och telestyrelsen (PTS). Resenärer
            får därmed svårt att utnyttja restiden till jobb eller nöjen.
            Resultatet blir att många väljer bort tågen till förmån för flyg
            eller bil. Centerpartiet vill se flera åtgärder för ökad mobiltäckning
            i hela landet, för klimatet, jobbens och hela Sveriges bästa.
            Idag finns det redan ett mobiltelesystem på plats längs järnvägen,
            som används för att lokförarna ska kunna kommunicera med trafikledningen.
            Centerpartiet föreslår att Trafikverket låter mobiloperatörerna
            använda den digitala infrastruktur som redan finns på plats. På
            så sätt skulle mobiltäckningen kunna för­stärkas kraftigt. Infrastrukturen
            finns redan på plats, men regeringen behöver ge Trafik­verket
            i uppdrag att tillsammans med mobiloperatörerna öppna upp systemen.
          </p>
          <p xml:id="i-DwujCeVFEayR9t71sSMV3u">
            Centerpartiet vill att det ska bli mer attraktivt att ta tåget.
            Alla ska kunna vara en del av klimatomställningen genom smarta
            val i vardagen. Bättre mobiltäckning på tågen är också en fråga
            om att kunna bo, leva och driva företag i hela landet.
          </p>
          <head xml:id="i-RFBXBfpad4MNR6F4HXnEmD" type="h3">
            Centerpartiets förslag för bättre mobiluppkoppling på tågen omfattar
            följande:
          </head>
          <list xml:id="i-C5LQVd9L7ZQ6jdYAZ1dHKL" style="ul">
            <item xml:id="i-Q2jjk7UNqdpPmhPZg18drc">
              Uppdra till Trafikverket att tillgängliggöra sin digitala infrastruktur
              så att tåg- och mobiloperatörer kan bygga ut master och stärka
              kapaciteten. Infrastrukturen ska vara tillgänglig för alla nätägare.
            </item>
            <item xml:id="i-TVCLeaZz4QrvNzpQJhmbk4">
              Uppdra till Trafikverket att när man tillsammans med operatörerna
              förtätar masterna så ska detta ske med höga master, vilket skulle
              ge bättre yttäckning och bättre möjligheter för nätägare att samlokalisera
              utrustning.
            </item>
            <item xml:id="i-Y9EY96Ui9UT2kEmbT4rdj">
              Uppdra till PTS att man i kommande frekvenstilldelningar ställer
              krav på ökad täckning och kapacitet längs järnvägarna. Så har
              man gjort i Tyskland för att för­bättra täckningen.
            </item>
            <item xml:id="i-DFHJ5daizN3GHpeBcyyHo4">
              Ge PTS i uppdrag att tillsammans med Trafikverket ta fram en
              lösning för att för­stärka mobiltäckningen i järnvägstunnlar.
            </item>
          </list>
        </div>
        <div xml:id="i-KNY1pvA96TGS2m9peamhCc" type="signatureBlock">
          <list xml:id="i-MbqmxEHLF9WyZhMVD2sT3n">
            <item xml:id="i-7hdiA3kLpLVK22AUARshXX" who="i-2SnUjYd3qzUQVBobN3u1Yc" type="signature">
              Ulrika Heie (C)
            </item>
            <item xml:id="i-CeZykotpRYfmZawuw79u3X" who="i-PYk1FHT5xHTWNczRYuGRJg" type="signature">
              Anders Ådahl (C)
            </item>
            <item xml:id="i-TeXFUt1QgNJbrpxzDuCgH1" who="i-W1SpeP85RXQTDYN2miQfXU" type="signature">
              Daniel Bäckström (C)
            </item>
            <item xml:id="i-WPkdQtooerDwt6ir9W8ar1" who="i-2fr3vB32hz5Z6xAxeRqads" type="signature">
              Martin Ådahl (C)
            </item>
            <item xml:id="i-GCuqYWsrhHpXpVm5jdYpA2" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-EHCz6Be4TFufhoxN48cJj9" who="i-AmkEPQHyLbWFNYdCQzmzAu" type="signature">
              Elisabeth Thand Ringqvist (C)
            </item>
            <item xml:id="i-ME8n1YVBYdXE1v37gGXjmP" who="i-HMEQZGcMqKo8y9F6jxfnev" type="signature">
              Alireza Akhondi (C)
            </item>
            <item xml:id="i-QgGjsjNx6xZj1GadWWhZRw" who="i-VxX8uLJ6VUnSdeyZcXucoU" type="signature">
              Stina Larsson (C)
            </item>
            <item xml:id="i-Dw6caiHH5ooewaAzP5ocCV" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
            <item xml:id="i-HRGKckvb2YzkR5yvC8vmqc" who="i-LHNecLttGkFNptLa6AG81p" type="signature">
              Helena Vilhelmsson (C)
            </item>
            <item xml:id="i-6LWR3zcpAkFDr2BKWKF5pp" who="i-QS3FCcuDyGgZdKgE3VDjZ9" type="signature">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
