<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00202">
  <teiHeader>
    <fileDesc>
      <titleStmt>
        <title>Israels ockupation av Palestina</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels ockupation av Palestina</title>
          <idno type="rdwebb">GZ02U202</idno>
          <rs type="number">U202</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U202/text</ref>
          <ref type="dokument_url_html">http://data.riksdagen.se/dokument/GZ02U202</ref>
          <ref type="dokumentstatus_url_xml">http://data.riksdagen.se/dokumentstatus/GZ02U202</ref>
          <ref type="doc">http://data.riksdagen.se/fil/4FA66423-A59F-48EC-9853-29718CE6BCF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FHcMTy7Ag699Gar1EjWKGM" type="signed"/>
        <correspContext corresp="i-FHcMTy7Ag699Gar1EjWKGM">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction type="numbering" xml:id="i-WBT9w37HyBqRxnW9cxRizm">
          <date when="2011-09-29"/>
        </correspAction>
        <correspAction type="submission" xml:id="i-3o6he63J3CbcXk6hizC7gk">
          <date when="2011-09-26"/>
        </correspAction>
        <correspAction type="transfer" xml:id="i-XVJMjNiMVVtejvuBzh5HX6">
          <date when="2011-09-26"/>
        </correspAction>
        <correspAction type="assigned" xml:id="i-EaGWwnkwpMBo6cbNuVhRa"/>
        <correspContext corresp="i-EaGWwnkwpMBo6cbNuVhRa">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-UmZn4iZ3re9phK6aE4qDYN">
          <head xml:id="i-KWCo9NKa8kDJZXAYaU7xus">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 3
            </item>
            <item>
              4 Fred kräver ett fritt Palestina 4
            </item>
            <item>
              5 Illegala israeliska bosättningar 5
            </item>
            <item>
              6 Summariska arresteringar, orättvisa rättegångar och anklagelser
              om tortyr 5
            </item>
            <item>
              7 Muren 6
            </item>
            <item>
              8 Flyktingars rätt att återvända 6
            </item>
            <item>
              9 Jerusalems status 7
            </item>
            <item>
              10 Antibojkottlagen en inskränkning av yttrandefriheten 7
            </item>
            <item>
              11 Gaza 8
            </item>
            <item>
              12 Efter Israels anfallskrig mot Gaza 8
            </item>
            <item>
              13 Ansvaret för återuppbyggnaden av Gaza 9
            </item>
            <item>
              14 Ship to Gaza 10
            </item>
            <item>
              15 Sveriges och EU:s roll och skyldigheter 10
            </item>
            <item>
              16 Fredsförhandlingar och ny palestinsk enighet 11
            </item>
            <item>
              17 Associationsavtal 11
            </item>
            <item>
              18 Krigsmateriel 12
            </item>
          </list>
        </div>
        <div type="motProposal" subtype="förslag">
          <head xml:id="i-QDu7v9aDz9vkxW2H5BvK7h">
            2 Förslag till riksdagsbeslut
          </head>
          <list style="ol">
            <item xml:id="i-J8GJaods4MTQFGUxGeqjGC">
              Riksdagen tillkännager för regeringen som sin mening vad som
              anförs i motionen om att Sverige som medlem i FN bör rösta för
              en palestinsk ansökan om medlemskap i FN, och att Sverige erkänner
              Palestina som stat.
            </item>
            <item xml:id="i-DNFUb9Yd6Z7TBg8rDjcd5K">
              Riksdagen tillkännager för regeringen som sin mening vad som
              anförs i motionen om att Sverige kraftfullt bör agera för att
              förhindra att nya israeliska bosättningar tillkommer på palestinsk
              mark och för att befintliga bosättningar avvecklas omgående.
            </item>
            <item xml:id="i-XcnAu9BuPwhCrSLRgrXGPs">
              Riksdagen tillkännager för regeringen som sin mening vad som
              anförs i motionen om att Sverige, som medlem i FN, bör verka för
              att FN:s tortyrkommitté ska få som särskilt uppdrag att utreda
              eventuella brott mot tortyrkonventionen som misstänks ha begåtts
              av Israel.
            </item>
            <item xml:id="i-M8ABX9r86axgGcSN4dp849">
              Riksdagen tillkännager för regeringen som sin mening vad som
              anförs i motionen om att Sverige bör agera för att förhindra att
              bygget av muren fortgår samt att den mur som redan har byggts
              på ockuperad mark rivs.
            </item>
            <item xml:id="i-AGxMMa9xX2e3gbpqJxibdH">
              Riksdagen tillkännager för regeringen som sin mening vad som
              anförs i motionen om att Sverige bör driva att frågan om flyktingarnas
              rätt att återvända förs upp på dagordningen och att resolution
              194 ska respekteras.
            </item>
            <item xml:id="i-RSPeaQWvcaTro2rdXftiS1">
              Riksdagen tillkännager för regeringen som sin mening vad som
              anförs i motionen om att Sverige bör verka för att Israel upphäver
              den s.k. antibojkottlagen.
            </item>
            <item xml:id="i-KDvhs49EqogYz4xqve6NYG">
              Riksdagen tillkännager för regeringen som sin mening vad som
              anförs i motionen om att Sverige som enskild stat, inom ramen
              för FN och EU, ska kräva att Gazaremsans luft-, sjö- och landvägar
              öppnas.
            </item>
            <item xml:id="i-2CKPyXFdzoAits4bQpb4Rs">
              Riksdagen tillkännager för regeringen som sin mening vad som
              anförs i motionen om att Sverige som enskilt land, och som medlem
              i FN, bör agera för att de som är skyldiga till krigsförbrytelser
              under Israels anfallskrig mot Gazaremsan ställs inför rätta.
            </item>
            <item xml:id="i-GQRRkhR1j7k8DzN6Dug6RW">
              Riksdagen tillkännager för regeringen som sin mening vad som
              anförs i motionen om att Sverige inom ramen för EU och FN ska
              verka för att Israel hålls ekonomiskt ansvarigt för den omfattande
              förstörelsen under landets anfallskrig mot Gazaremsan.
            </item>
            <item xml:id="i-P8teniFm1GrG9AaEMSRTMZ">
              Riksdagen tillkännager för regeringen som sin mening vad som
              anförs i motionen om att Sverige bör kräva att de som var skyldiga
              till den blodiga bordningen av Ship to Gaza 2010 ställs inför
              rätta samt att en oberoende utredning av sabotaget mot Ship to
              Gaza II genomförs.
            </item>
            <item xml:id="i-SrWU4cf1tEfEa2V94Yxv3Z">
              Riksdagen tillkännager för regeringen som sin mening vad som
              anförs i motionen om att Sverige bör ha kontakter med samtliga
              parter, med kraft verka inom EU och FN för att stödja den nya
              palestinska enigheten samt säkerställa att både Hamas och al-Fatah
              inkluderas i alla kommande fredsförhandlingar.
            </item>
            <item xml:id="i-BTK8sviRR2DMaFwRUTXCVE">
              Riksdagen tillkännager för regeringen som sin mening vad som
              anförs i motionen om att Sverige bör motsätta sig att EU fördjupar
              sitt samarbete med Israel på något område och suspendera det nuvarande
              associeringsavtalet så länge som Israel inte avvecklar bosättningarna
              och vägspärrarna på ockuperat område, avbryter blockaden av Gaza
              och upphör med byggandet av muren på Västbanken.
            </item>
            <item xml:id="i-9eHiSWotZTzJ1FxNhKwXaq">
              Riksdagen tillkännager för regeringen som sin mening vad som
              anförs i motionen om att Sverige bör verka för att EU initierar
              ett vapenembargo mot Israel.
            </item>
            <item xml:id="i-BNs7KwgLYJpA4BzqvLZyUb">
              Riksdagen tillkännager för regeringen som sin mening vad som
              anförs i motionen om att Sverige ska stoppa all vapenhandel, kalla
              hem militärattachén från Tel Aviv och avbryta allt militärt samarbete
              med Israel.
            </item>
          </list>
        </div>
        <div type="motContent">
          <head type="h1" xml:id="i-UTN4EJb87gbnDvHyWNiYQ8">
            3 Inledning
          </head>
          <p xml:id="i-N1DQL4GRE5HoAA5aeJVnED">
            Israels ockupation av Palestina har skapat en av världens mest
            segdragna konflikter. Redan genom processen som ledde till att
            staten Israel utropades 1948 skapades grogrunden för dagens konflikt
            genom att hundratusentals palestinier fördrevs från sina hem.
            Sedan sexdagarskriget 1967 har Israel ockuperat delar av Gazaremsan,
            Västbanken och östra Jerusalem i strid med folkrätten.
          </p>
          <p xml:id="i-KgDY8kaDDz3ouujf9c2cm3">
            Konflikten mellan Israel och Palestina är inte en konflikt mellan
            jämlika parter. Israel är en av världens största krigsmakter vars
            militärapparat understöds av USA, och landet har ett större ansvar
            enligt folkrätten i egenskap av ockupationsmakt. Samtidigt är
            det viktigt att understryka att folkrättens regelverk, bland annat
            förbudet mot attacker mot civila, omfattar samtliga parter.
          </p>
          <p xml:id="i-MK8P5ocMTnM7p9pF2RzhCr">
            Israels övergrepp mot de mänskliga rättigheterna, folkrätten
            och det palestinska folket inte bara fortsätter utan blir dessutom
            allt grövre. Blockaden av Gaza fortskrider och den mur som sedan
            länge har fördömts av FN fortsätter byggas. Antalet illegala bosättningar
            på ockuperad mark fortsätter att växa trots löften om motsatsen,
            och fördrivningen av palestinier från östra Jerusalem ökar. Israel
            fortsätter att arrestera, fängsla, tortera och i vissa fall döda
            dem som står upp mot ockupationen. Ingen fred tycks vara i sikte,
            och så länge Israel vägrar att respektera palestiniernas mest
            grundläggande mänskliga rättigheter kommer inte fred vara möjligt
            att uppnå.
          </p>
          <p xml:id="i-Y1yFdpLGHf31K7Q1GCfA6t">
            Genom sina konsekventa brott mot folkrätten framstår Israel som
            genuint ointresserat av att upphäva den ockupation av palestinsk
            mark som pågått i årtionden och som är nyckeln till en varaktig
            fred i Mellanöstern. Vänsterpartiet anser att Israel måste dra
            sig tillbaka från ockuperat område, att bosättningarna måste utrymmas
            och att en fri och demokratisk palestinsk stat bör upprättas inom
            1967 års gränser.
          </p>
          <p xml:id="i-Nh93Z2t4h6tCYQtKCp13JN">
            Vänsterpartiets utgångspunkt är folkrätten och respekten för
            de mänskliga rättigheterna. Därför har vi uppmärksammat och fördömt
            Israels grova och omfattande brott mot de mänskliga rättigheterna
            både i och utanför riksdagen. Vi har samtidigt inte tvekat att
            ta avstånd från de brott mot folkrätten och de mänskliga rättigheterna
            som begåtts av palestinska grupper. Vänsterpartiet har även varit
            starkt kritiskt mot den borgerliga regeringens agerande; vi ser
            att Sverige skulle kunna spela en betydligt större roll i Mellanöstern
            genom att vara tydligt och konsekvent för folkrätten och för ett
            fritt och demokratiskt Palestina.
          </p>
          <head type="h1" xml:id="i-Ro4owQpzkCwQRSagTztJwp">
            4 Fred kräver ett fritt Palestina
          </head>
          <p xml:id="i-HJCU5WKhLT5qKdqVsownrc">
            En fredlig lösning på konflikten mellan Israel och Palestina
            känns för närvarande långt borta. Israels ockupation fortsätter,
            bosättningarna byggs ut och palestinierna förvägras sina mänskliga
            rättigheter. Detta är inte bara en provokation mot palestinierna
            utan hela det internationella samfundet och folkrätten. Israels
            uppenbara folkrättsbrott har samtidigt gång på gång passerat utan
            att det fått konsekvenser. Det dödläge som råder i konflikten
            har av förklarliga skäl gett upphov till en enorm frustration
            hos den palestinska ledningen.
          </p>
          <p xml:id="i-5bDTDkNFLoST8DAGzS8KgC">
            Frustrationen har nu lett till palestinsk handling. Efter sommaren
            2011 deklarerade presidenten för den palestinska myndigheten,
            Mahmoud Abbas, att Palestina nu har för avsikt att under generalförsamlingens
            möte i september, officiellt ansöka om medlemskap i FN. Det man
            i praktiken ansöker om är att bli erkänd som egen stat, utan att
            ha förhandlat ett fredsavtal med Israel. Abbas menar att alla
            andra alternativ har prövats, och att man nu måste söka denna
            lösning för att försöka tvinga fram förhandlingar. Enligt Abbas
            så är förhandlingar med Israel palestiniernas första, andra och
            tredje prioritet; han menar att det inte finns något annat alternativ
            att lösa konflikten.
          </p>
          <p xml:id="i-WJTn8cxqsPyAnLSKw5pPeF">
            Reaktionen från Israel har varit ett starkt fördömande av den
            tilltänkta ansökan. En palestinsk stat, utan en färdigförhandlad
            fredsplan, utgör ett stort politiskt hot mot Israel. För det första
            skulle det sätta hård press på Israel att återvända till förhandlingsbordet,
            särskilt efter Mahmoud Abbas uttalanden om palestiniernas villighet
            att förhandla. Att förhandla med en annan medlem i FN ger naturligtvis
            en helt annan dignitet till palestiniernas krav.
          </p>
          <p xml:id="i-QtooyB14baER6h6mvGU5jp">
            Vänsterpartiet stödjer en tvåstatslösning med östra Jerusalem
            som huvudstad i en palestinsk stat. Vi hade naturligtvis helst
            sett att denna lösning uppstått genom förhandlingar mellan de
            två inblandade parterna. När fredsprocessen nu gått i stå ser
            vi palestiniernas ansökan om medlemskap i FN som ett nödvändigt
            steg för att föra processen framåt. Vi anser därför att det är
            självklart att Sverige som medlem av FN stödjer en palestinsk
            medlemsansökan, samt att Sverige formellt erkänner Palestina som
            stat. Detta bör riksdagen som sin mening ge regeringen till känna.
          </p>
          <head type="h1" xml:id="i-KUsHgqDMctn9Epuj48yy9d">
            5 Illegala israeliska bosättningar
          </head>
          <p xml:id="i-UeBn2KjY439YJNYacP76oZ">
            Antalet israeliska bosättare på ockuperad palestinsk mark har
            passerat en halv miljon. Bosättningarna utgör ett tydligt brott
            mot fjärde Genèvekonventionen och anses vara ett krigsbrott av
            ICC (Internationella brottmålsdomstolen). Förutom att den expansiva
            bosättningspolitiken som Israel bedriver är olaglig, så slår den
            effektivt sönder den palestinska infrastrukturen och möjligheten
            att bygga upp ett fungerande samhällssystem. Palestiniernas rörelsefrihet
            är kraftigt begränsad och de utsätts regelbundet för ostraffat
            våld från bosättarna, enligt FN:s samordningsorgan, OCHA. Etableringen
            av nya bosättningar innebär inte sällan tvångsförflyttning av
            palestinier. Eftersom Israel hänvisar till sina militära lagar
            äger inte palestinierna rätt till kompensation för sina skövlade
            hem.
          </p>
          <p xml:id="i-WhSzYNyx7F6z3r11w6gW7G">
            Avvecklingen av bosättningarna är en nyckelfråga i fredsprocessen.
            Trots det fortsätter israeliska makthavare att godkänna byggandet
            av fler bosättningar. Inrikesministeriet godkände under sensommaren
            2011 1 600 nya judiska bosättningar i Ramat Shlomo, och ytterligare
            2 700 bosättningar ska byggas i östra Jerusalem. När stadsfullmäktige
            i Jerusalem under våren 2011 godkände en plan på att bygga 984
            nya bosättningar i östra Jerusalem påpekade högerpartiet Likuds
            företrädare Elisha Peleg: Självklart godkände vi den, det är bara
            ett första steg. Israel verkar med andra ord ha all avsikt att
            fortsätta trotsa Genèvekonventionen.
          </p>
          <p xml:id="i-GeiCrkyDCqRjXfGtjzSbYy">
            EU:s utrikeschef Catherine Ashton beklagar i ett uttalande den
            12 augusti 2011 Israels bosättningspolitik, men verkar oförmögen
            att sätta någon press på Israel att respektera basala internationella
            lagar och regler. Även FN agerar förlamat i frågan eftersom USA
            lämnar in sitt veto vid varje resolution som fördömer bosättningarna.
            Sverige bör därför kraftfullt agera för att förhindra att nya
            israeliska bosättningar tillkommer på palestinsk mark och för
            att befintliga bosättningar avvecklas omgående. Detta bör riksdagen
            som sin mening ge regeringen till känna.
          </p>
          <head type="h1" xml:id="i-Rp2FgDE1hEAbx6ULoxZQ4X">
            6 Summariska arresteringar, orättvisa rättegångar och anklagelser
            om tortyr
          </head>
          <p xml:id="i-9vot37X1ejSrtm8Dyr2EAg">
            Enligt Amnesty International använder sig Israel flitigt av administrativa
            frihetsberövanden, det vill säga arresteringar som beordrats av
            myndigheter utan att rättssystemet först prövat ärendet. Under
            2010 utsattes åtminstone 264 palestinier för dessa summariska
            arresteringar utan att veta vad de är anklagade för. Även ungdomar
            utsattes: en 16-årig pojke satt frihetsberövad från den 20 mars
            till den 26 december utan att åtal väcktes. Under sin vistelse
            i fängelse förvägras palestinier rätten att träffa sina familjer.
          </p>
          <p xml:id="i-AaBdQHxjB3JXPZmk3Sm59H">
            Amnesty rapporterar också om att palestinier nekas sin rätt till
            en rättvis rättegång. Många gånger förhörs de intagna utan att
            deras advokat får närvara. Palestinier ställs ofta inför militärdomstolar
            trots att de är civila.
          </p>
          <p xml:id="i-4Jvmo4XioTnxCo1m3QSB9u">
            De kanske allvarligaste rapporterna vittnar om utbredd tortyr
            i de israeliska fängelserna. En del av de utsatta är barn. Misshandel,
            hot om repressalier mot den intagnes familj, att förneka dem sömn,
            samt elchocker var enligt Amnestys uppgifter vanligt förekommande.
            FN:s konvention mot tortyr förbjuder användandet av tortyr och
            FN:s tortyrkommitté har till uppgift att se till att stater lever
            upp till det som står i konventionen. Israel har ratificerat konventionen
            och har därför ett särskilt ansvar. Med tanke på de misstankar
            om utbredd tortyr som förekommer mot palestinier bör Sverige som
            medlem i FN driva på för att tortyrkommittén särskilt utreder
            Israels eventuella brott mot tortyrkonventionen. Detta bör riksdagen
            som sin mening ge regeringen till känna.
          </p>
          <head type="h1" xml:id="i-WPSxKb4iQTRe7eqKSJSuuG">
            7 Muren
          </head>
          <p xml:id="i-U8pa9SwHFP1UgEctWeDJfN">
            En central del i Israels ockupation är byggandet av den omfattande
            muren på de ockuperade områdena. Enligt Amnesty International
            hade 60 % av den 700 kilometer långa muren färdigställts i slutet
            av 2010, 85 % av den på ockuperad palestinsk mark. Många palestinier
            har som resultat av murbygget förlorat sin åkermark eller isolerats
            från sina arbeten, släktingar eller marknader. Internationella
            domstolen i Haag fastslog den 9 juli 2004 att den mur som Israel
            bygger strider mot folkrätten. Trots det har bygget av muren fortsatt
            det senaste året.
          </p>
          <p xml:id="i-FTjg9zTNvtUPFzckFaDWSP">
            Det är omöjligt att bygga en framtida självständig palestinsk
            stat när hela samhället är fragmenterat på grund av muren. Ariel
            Sharon talade under sin tid som premiärminister om en kantonlösning
            för palestinierna, men de delar av Västbanken som fortfarande
            är i palestiniernas händer påminner mer om de svartas bantustans
            i apartheidens Sydafrika. Vänsterpartiet menar därför att Sverige
            bör agera för att förhindra att bygget av muren fortgår samt att
            den mur som redan har byggts på ockuperad mark rivs. Detta bör
            riksdagen som sin mening ge regeringen till känna.
          </p>
          <head type="h1" xml:id="i-6zGNAe6HM4x1qLXC4yetCh">
            8 Flyktingars rätt att återvända
          </head>
          <p xml:id="i-2XW65j3DprnPiHRjQ19Ya5">
            Krigen 1948 och 1967 resulterade i två flyktingvågor då palestinier
            i de områden som i dag utgör staten Israel fördrevs, tvångsförflyttades
            eller flydde på ett sätt som inte kan beskrivas som annat än etnisk
            rensning. Antalet palestinska flyktingar uppgår i dagsläget till
            ca 5 miljoner människor runtom i världen. Huvuddelen bor i dag
            i grannländerna där de i många fall saknar de rättigheter och
            medborgarskapsstatus som lokalbefolkningen har.
          </p>
          <p xml:id="i-XuMZa4dRyqQ4oRTrRsKzHr">
            Artikel 11 i FN:s generalförsamlings resolution 194 från 1948
            fastställer att de flyktingar som önskar återvända till sina hem
            och bo i fredlig samvaro med sina grannar borde göra det så snart
            det är praktiskt möjligt, och kompensation borde utbetalas åt
            dem som väljer att inte återvända samt för förlorad eller förstörd
            egendom. Israel har dock inte respekterat resolution 194 och förvägrat
            de palestinska flyktingarna rätten att återvända. Ingen kompensation
            har heller utbetalats. Fred i Mellanöstern förutsätter att frågan
            om de palestinska flyktingarna förs upp på dagordningen och finner
            en lösning i enlighet med FN:s resolution. Sverige bör i fortsatta
            förhandlingar driva att frågan om flyktingarnas rätt att återvända
            förs upp på dagordningen och att resolution 194 ska respekteras.
            Detta bör riksdagen som sin mening ge regeringen till känna.
          </p>
          <head type="h1" xml:id="i-ArxunApmD2UoPZCVJcuo9t">
            9 Jerusalems status
          </head>
          <p xml:id="i-CMSMpt6DL2Tff4hymcQXfw">
            Frågan om vilken status staden Jerusalem ska ha är central. I
            en framtida självständig palestinsk stat vill palestinierna se
            östra Jerusalem som huvudstad. Detta stöds av FN, som i flertalet
            resolutioner fastställt att östra Jerusalem är ett palestinskt
            territorium och en del av det ockuperade Västbanken, bland annat
            i resolution 478. En förutsättning för att ockupationen av östra
            Jerusalem ska upphöra är att de israeliska bosättningar som finns
            på området avvecklas och att inga nya byggs. Israel förband sig
            år 2003 i färdplanen för fred att åta sig detta uppdrag. Detta
            löfte upprepades också i Annapolis då Israel lovade att uppfylla
            de målsättningar som fastlades 2003. Men dessa löften har inte
            följts av praktisk handling. Israel fortsätter att demolera palestinska
            hem och ge godkännande till bygget av nya bosättningar. Fred kommer
            inte att vara möjligt utan en lösning på frågan om Jerusalems
            status och att Israels ockupation av östra Jerusalem hävs.
          </p>
          <head type="h1" xml:id="i-FzytcedkyYBhP3zRXsAPkS">
            10 Antibojkottlagen en inskränkning av yttrandefriheten
          </head>
          <p xml:id="i-HkN7uiY2hszk42CC1mHpfN">
            I juli 2011 antog det israeliska parlamentet, Knesset, ett kontroversiellt
            lagförslag som enligt många experter innebär att landet nu passerat
            en mycket farlig gräns. Den så kallade antibojkottlagen innebär
            att det nu blir straffbart att mana till bojkott (ekonomisk, kulturell
            eller akademisk) mot staten Israel, dess institutioner eller de
            ockuperade palestinska områdena. Påföljden kan bli hårda böter.
          </p>
          <p xml:id="i-917BUgKfdHssZL6m1A8Xoq">
            Lagförslaget röstades igenom med siffrorna 47 mot 36 och stöddes
            av Netanyahus regering. Israeliska människorättsorganisationer
            som BTselem har varit starkt kritiska till lagen som man menar
            nu gör det straffbart att med fredliga metoder visa sitt motstånd
            mot ockupationen. Enligt många av dessa organisationer är detta
            bara ett första steg i en kampanj från regeringen att tysta kritiska
            röster inne i Israel.
          </p>
          <p xml:id="i-MNa53mtxmPYBUCFN5AfWy4">
            Även Amnesty International har kritiserat lagen. Enligt dem är
            detta inget annat än en attack mot yttrandefriheten i Israel,
            en grundläggande rättighet som alla stater har en skyldighet att
            upprätthålla och stärka. Även Amnesty har märkt av ett hårdnande
            tryck mot israeliska NGO:er och frivilligorganisationer som kämpar
            mot ockupationen och för palestiniernas mänskliga rättigheter.
          </p>
          <p xml:id="i-H4NN4bkUFs1g5TpkuGi2xc">
            När Israel, som anser sig vara en demokrati, så tydligt bryter
            mot yttrandefriheten och dess medborgares mänskliga rättigheter
            bör Sverige, som enskilt land men också som medlem i EU och FN,
            agera för att Israel avskaffar den så kallade antibojkottlagen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-DSCNdmGyrsEdBKbCHaLdMZ">
            11 Gaza
          </head>
          <p xml:id="i-NNwBPpVowWWPus8ZgWtnsw">
            Gazaremsan motsvarar i storlek den svenska ön Orust men har 1,5
            miljoner invånare. Den 19 september 2007 definierade den israeliska
            regeringen Gazaremsan som fientligt territorium och beslutade
            att Israel har rätt att stänga av el- och bränsletillförseln till
            Gaza som ett svar på palestinska väpnade gruppers raketattacker
            mot israeliska städer. Sjö-, luft- och landvägar till området
            stängdes helt. Beslutet har kritiserats hårt bland annat av den
            israeliska människorättsorganisationen BTselem och Amnesty International,
            som båda menar att isoleringen är en kollektiv bestraffning i
            strid med folkrätten. Isoleringen har i grunden slagit sönder
            ekonomin i Gaza och skapat en djup humanitär kris. Gaza har ända
            sedan blockaden infördes, av förklarliga skäl, kallats för världens
            största fängelse.
          </p>
          <p xml:id="i-WbzWEZxdmgh7Uwdtv78Fje">
            Enligt Amnesty International lever ofattbara 80 procent av befolkningen
            i Gaza endast av humanitär hjälp via internationella hjälporganisationer.
            Enligt Amnesty medför den israeliska blockaden dessutom att den
            humanitära hjälp som erbjuds får betydligt svårare att nå de mest
            behövande. Sverige måste stå upp för folkrätten och kräva att
            Israels kollektiva bestraffning av Gazas befolkning hävs. Sverige
            ska som enskild stat, inom ramen för FN och EU, kräva att Gazaremsans
            luft-, sjö- och landvägar öppnas. Detta bör riksdagen som sin
            mening ge regeringen till känna.
          </p>
          <head type="h1" xml:id="i-T1yzmMMfonamG3UmpJQBbL">
            12 Efter Israels anfallskrig mot Gaza
          </head>
          <p xml:id="i-BsAS1uDUFSx5n45vPXdFox">
            Den 27 december 2008 inledde Israel urskillningslösa beskjutningar
            av Gazaremsan. Israels anfallskrig, även kallat Operation Cast
            Lead, skulle under de kommande 22 dagarna medföra katastrofala
            följder för Gazas 1,5 miljoner invånare och skapa en humanitär
            katastrof. Kriget mot Gaza och den massiva förstörelse som följde
            i dess spår, kopplat till den israeliska blockaden, gjorde att
            läget på Gazaremsan snabbt gick från usel till katastrofal. Ekonomin
            sköts i sank, bostäder jämnades med marken och sjukhus förstördes.
            Gaza har ännu i dag inte återhämtat sig från Israels anfallskrig.
          </p>
          <p xml:id="i-SmXKAzTvp9th8tNmuoJznL">
            Folkrätten reglerar bland annat hur parter får och inte får agera
            vid väpnande konflikter och under ockupation. Folkrätten ställer
            tydliga krav på Israel såväl som på de palestinska parterna, bl.a.
            att skilja på militära och civila mål. Raketbeskjutningen in i
            Israel måste därför betraktas som ett folkrättsbrott, men ursäktar
            samtidigt på inget sätt Israels svar som var både oproportionellt
            och drabbade civila palestinier hårt. Samtidigt bär Israel, i
            egenskap av ockupationsmakt, huvudansvaret för civilbefolkningens
            säkerhet på Gazaremsan. Det är i dag uppenbart att omfattande
            och grova brott mot folkrätten begicks under Israels anfallskrig
            mot Gazaremsan.
          </p>
          <p xml:id="i-LDMkm3vfkSickoZeoQME59">
            Trots detta har försvinnande få fall prövats i domstol, och bara
            tre israeliska soldater har dömts för brott i samband med Operation
            Cast Lead. Två av dessa tre har funnits skyldiga till otillåtet
            uppträdande, vilket endast har medfört degradering och ett tre
            månader långt villkorligt fängelsestraff. Inget av de många brott
            som begicks under Gazakriget har ännu prövats vid ICC.
          </p>
          <p xml:id="i-9y99qyQNdGVuSkcr7Uy5oB">
            Att folkrättsbrotten dokumenteras och att de skyldiga, inom den
            israeliska militärmakten såväl som inom den palestinska myndigheten
            och Hamas, ställs inför rätta är väsentligt för försoning och
            fred. Befolkningen på båda sidor väntar otåligt på rättvisa, men
            ännu så länge har de inblandade parterna varit helt oförmögna
            att själva genomföra oberoende utredningar och ställa de ansvariga
            till svars.
          </p>
          <p xml:id="i-WKmxCraoCerBcsTjDNRxp9">
            Vänsterpartiet tycker att det är oroande att ingen av parterna
            i konflikten visar någon vilja att följa internationell humanitär
            rätt eller erkänna att man brutit mot den. Om en kultur av straffrihet
            vid folkrättsbrott ska tillåtas etablera sig är risken överhängande
            att de förbrytelser som begåtts mot civilbefolkningen kommer att
            återupprepas. Det enda sättet att bryta denna spiral av straffrihet
            och orättvisa är att nu använda sig av de verktyg som det internationella
            rättssystemet erbjuder.
          </p>
          <p xml:id="i-WaJJzixkRkU4zDgr96g8Eg">
            Sverige bör både som enskilt land och som medlem i FN, agera
            tydligt och kraftfullt för att de som är skyldiga till krigsförbrytelser
            under Israels anfallskrig mot Gazaremsan ställs inför rätta. Detta
            bör riksdagen som sin mening ge regeringen till känna.
          </p>
          <head type="h1" xml:id="i-Rm6f61mNYWsjRC3pSGCSXD">
            13 Ansvaret för återuppbyggnaden av Gaza
          </head>
          <p xml:id="i-R7ttSUfwik2rwbQ9UDnu8r">
            Förutom allt mänskligt lidande i form av död och skador ledde
            Israels militära angrepp mot Gazaremsan mellan den 27 december
            2008 och den 18 januari 2009 till fysiska skador på infrastruktur
            och byggnader för åtskilliga miljarder kronor. Det kommer att
            ta decennier innan Gaza återhämtar sig från den kris som två veckors
            israelisk attack skapade.
          </p>
          <p xml:id="i-8hbyJ2KLV54nHCVHYMiJmB">
            Ansvarsfrågan handlar alltså inte bara om krigsförbrytelser enligt
            folkrätten, utan även om ekonomi och om återuppbyggnaden av Gaza.
            Det är hög tid att Israel ekonomiskt ställs till svars för den
            förstörelse som man gång på gång åsamkar Palestina.
          </p>
          <p xml:id="i-CYueBWctDWzazuYdzcEXJH">
            Israel har betalat 10,5 miljoner dollar till FN som kompensation
            för de FN-byggnader som förstörts under Operation Cast Lead. FN
            har sagt sig vara till freds med storleken på kompensationen och
            menar att landets ekonomiska skuld för kriget nu är betald. Den
            israeliska regeringen har dock inte tagit på sig något ansvar
            för all förstörelse och skada som den orsakat den palestinska
            civilbefolkningen.
          </p>
          <p xml:id="i-NDDjmNbRMbMTmrzv9F3xco">
            Ansvarsfrågan för återuppbyggnaden av Gaza får inte glömmas bort.
            Vänsterpartiet anser därför att Sverige inom ramen för EU och
            FN ska verka för att Israel hålls ekonomiskt ansvarigt för den
            omfattande förstörelsen under landets anfallskrig mot Gazaremsan.
            Detta bör riksdagen som sin mening ge regeringen till känna.
          </p>
          <head type="h1" xml:id="i-GE6D1gzw6s8nwpEX9F6yYr">
            14 Ship to Gaza
          </head>
          <p xml:id="i-G7w8XCxX1qcjJ6sVf5PXxq">
            I maj 2010 seglade ett antal civila lastfartyg mot Gazaremsan,
            konvojen Ship to Gaza. I lasten fanns förnödenheter som cement
            och mediciner. Syftet var, förutom att bistå Gazaborna med nödvändiga
            råvaror och utrustning, att synliggöra det orimliga och olagliga
            med den israeliska blockaden av Gaza. Tyvärr kom inte flottan
            fram till sin destination. Med hjälp av stridsfartyg och helikoptrar
            bordade den israeliska armén flera av skeppen på internationellt
            vatten. Det mest blodiga anfallet skedde mot det turkiskregistrerade
            skeppet Mavi Marmara där den israeliska arméns brutalitet ledde
            till att nio passagerare miste livet samt att ett dussintal skadades.
          </p>
          <p xml:id="i-EBubXZtfvg5WqqSuQLEtU8">
            Under försommaren 2011 planerades för ytterligare en seglats
            med Ship to Gaza. Med ombord fanns bland annat svenska riksdagsledamöter,
            journalister och artister. Målet var detsamma, det vill säga att
            bryta den olagliga israeliska blockaden mot Gaza. Denna gång kunde
            båtarna inte ens lämna hamnen. Några av skeppen utsattes för sabotage
            (bland annat mot propellrarna), och de övriga förvägrades rätten
            att lämna den grekiska hamnen där de låg förtöjda. Rykten gör
            gällande att Israel ligger bakom sabotaget. Att de satt avsevärt
            och kännbart diplomatiskt tryck på Grekland att stoppa konvojen
            är uppenbart.
          </p>
          <p xml:id="i-WF9Z21AJnW3kDAYSNKKf1e">
            Israels agerande mot Ship to Gaza är oförsvarbart. Fartygen som
            utgjorde Ship to Gaza I och II var enbart lastade med civila förnödenheter
            och Israel bröt genom bordningen mot flera av folkrättens bestämmelser.
            Vänsterpartiet anser att Sverige bör kräva att de skyldiga, både
            de som gav ordern om bordningen och de som utförde den, ställs
            inför rätta för brott mot folkrätten. Dessutom bör Sverige kräva
            att en oberoende utredning av sabotaget mot Ship to Gaza II genomförs.
            Detta bör riksdagen som sin mening ge regeringen till känna.
          </p>
          <head type="h1" xml:id="i-6Tt4VyM65qRAfz51XJUNsn">
            15 Sveriges och EU:s roll och skyldigheter
          </head>
          <p xml:id="i-ASeyu6iEEUk7cMZiFmBCQM">
            Israels ockupation av Palestina hade inte varit möjlig utan EU:s
            förmånliga handelsavtal med Israel eller utan USA:s militära bistånd
            till landet. När både EU och USA valde att isolera Palestina ekonomiskt
            och politiskt, efter att Hamas vann de demokratiska valen på de
            ockuperade områdena år 2006, fick Israel än en gång draghjälp
            åt sin ockupation. Isoleringspolitiken ledde inte bara till de
            inre motsättningar som än i dag lever kvar i Palestina, utan också
            till ytterligare lidande för det palestinska folket. Till syvende
            och sist är det Israel som har tjänat mest på både motsättningar
            mellan palestinska organisationer och det växande lidandet för
            palestinierna.
          </p>
          <head type="h1" xml:id="i-RhnFkktCuHN6RJ3Vs3uWgM">
            16 Fredsförhandlingar och ny palestinsk enighet
          </head>
          <p xml:id="i-AYTErrccFfLjgqHU4MLjbc">
            EU:s linje att terrorstämpla Hamas och inte föra samtal med alla
            parter är orimlig. Behovet av en dialog med Hamas har blivit ännu
            viktigare efter det försoningsavtal som upprättades mellan Hamas
            och al-Fatah i maj 2011. Splittringen i den palestinska befrielsekampen
            är till synes över och det ställer nya krav på såväl Sverige som
            resten av världen att se Hamas som en legitim förhandlingspart.
            Dialog innebär självfallet inte ett okritiskt förhållningssätt,
            det är viktigt att Sverige i en framtida dialog med Hamas lyfter
            de brott mot de mänskliga rättigheterna som begås på Gazaremsan
            samt de brott mot folkrätten som organisationen gjort sig skyldig
            till genom raketbeskjutningen mot Israel.
          </p>
          <p xml:id="i-JCuDWHt1eBG6zKoPKb5Qnv">
            Israels svar på den palestinska enigheten har på sedvanligt vis
            varit fördömande. President Benjamin Netanyahu har beklagat att
            al-Fatah ingått avtalet och sagt att al-Fatah måste välja fred
            med Israel eller fred med Hamas. Han har också uppmanat EU, och
            särskilt Catherine Ashton, att vara försiktiga gentemot det nya
            palestinska samlingsstyret. Ur den israeliska regeringens perspektiv
            är självklart palestinsk samstämmighet politiskt oroväckande och
            ett tydligt hot mot ockupationen.
          </p>
          <p xml:id="i-7xbAdx6RZjRDubEvxVCtmV">
            I ljuset av den palestinska enigheten och Israels fördömanden
            anser dock Vänsterpartiet att Sverige inte ska vara försiktigt,
            utan tvärtom. Snarare är läget nu ljusare än på länge, eftersom
            det palestinska försoningsavtalet nu öppnar för tydligare och
            mer effektfulla förhandlingar mellan två parter.
          </p>
          <p xml:id="i-FJ8wnyeDrDonUyt9tJ3Q3d">
            Sverige bör med anledning av den senaste tidens utveckling ha
            kontakter med samtliga parter, med kraft verka inom EU och FN
            för att stödja den nya palestinska enigheten samt säkerställa
            att både Hamas och al-Fatah inkluderas i fortsatta fredsförhandlingar.
            Detta bör riksdagen som sin mening ge regeringen till känna.
          </p>
          <head type="h1" xml:id="i-QBX1Vc8ye3Zx7snskyCAbY">
            17 Associationsavtal
          </head>
          <p xml:id="i-RJ7ohqKoykFfwnDuY67DDz">
            Att Europeiska unionen år efter år betonar vikten av att gränserna
            till Gaza öppnas, ändrar tyvärr inte situationen för palestinierna.
            Inte så länge Israel fortsätter ignorera EU:s kritik och EU aktivt
            fortsätter att inte sätta tyngd bakom sitt budskap. Israels kollektiva
            bestraffning av Gazas befolkning fortskrider som vanligt, i strid
            med folkrätten.
          </p>
          <p xml:id="i-GAbZnjqMXw5nT9wGHDDoY1">
            Det skulle dock vara möjligt för Sverige och EU att sätta en
            betydligt större press på Israel. Samarbetet mellan EU och Israel
            är omfattande och ger EU en möjlighet att sätta press på Israel
            att respektera folkrätten; associeringsavtalet mellan EU och Israel
            är till exempel villkorat med respekt för de mänskliga rättigheterna.
            EU:s associationsavtal med Israel innefattar förmånliga handelsavtal
            som ger det israeliska näringslivet stora ekonomiska fördelar.
            På så vis bidrar EU till att stärka den ekonomiska basen för ockupationspolitiken.
          </p>
          <p xml:id="i-MnsnZZDnAtbSgEZUHVGAj3">
            Sverige bör motsätta sig att EU fördjupar sitt samarbete med
            Israel på något område. Så länge Israel inte avvecklar bosättningarna
            och vägspärrarna på ockuperat område, avbryter blockaden av Gaza
            och upphör med byggandet av muren på Västbanken, bör inga förhandlingar
            om fördjupat samarbete på något område mellan EU och Israel genomföras
            och nuvarande associeringsavtal suspenderas. Detta bör riksdagen
            som sin mening ge regeringen till känna.
          </p>
          <p xml:id="i-KDVBPzWGYEoNmoBcg5XfFg">
            Tyvärr har det i Sveriges fall gått i motsatt riktning de senaste
            åren. Efter en svacka under 2009, i spåren av finanskrisen, så
            steg både import och export från/till Israel under 2010. Sverige
            exporterade under 2010 varor till Israel till ett värde av 3,05
            miljarder kronor och importerade varor från Israel till ett värde
            av nästan 1 miljard kronor.
          </p>
          <p xml:id="i-UHEaAZXRQzuHhvBLNjrKdD">
            I Sverige fortsätter dessutom utrikesministern upprepa att de
            förmånliga handelsavtal som Sverige och EU har med Israel är nödvändiga
            eftersom man inte bör isolera Israel, men efter Hamas valseger
            år 2006 tvekade man aldrig att isolera den palestinska myndigheten.
          </p>
          <head type="h1" xml:id="i-33wQJcFjWnCet2pDUa2XDS">
            18 Krigsmateriel
          </head>
          <p xml:id="i-FDv2KwB1Kw3n6JqaWfbYQK">
            Sverige och det internationella samfundet kan inte låta ännu
            ett år av ockupation gå till ända. Att strypa vapentillförseln
            är ett effektivt verktyg för att sätta press på alla parter. All
            vapenexport från EU-länderna till Israel måste upphöra. Sverige
            bör ta initiativ till ett sådant vapenembargo inom EU. Detta bör
            riksdagen som sin mening ge regeringen till känna.
          </p>
          <p xml:id="i-Jon9SxV7Yp7KnmUkhiZAhS">
            Sverige kan självt agera och avbryta vårt omfattande militära
            samarbete med Israel. Det innebär bland annat att vi omedelbart
            kallar hem den militärattaché som är stationerad vid den svenska
            ambassaden i Tel Aviv. Det omfattande besöksutbyte som pågår mellan
            det svenska försvaret och den israeliska armén ska omgående avbrytas
            och det svenska försvarets import av krigsmateriel från Israel
            ska upphöra. Under de senaste tio åren har Sverige importerat
            militär utrustning från Israel för mer än 160 miljoner kronor
            och vi har på så vis bidragit till att finansiera den israeliska
            krigsmakten. Vi har dessutom låtit Israel testa förarlösa flygplan
            i Sverige plan som sedan använts av Israel i kriget i Gaza. Sverige
            bör stoppa all vapenhandel, kalla hem militärattachén från Tel
            Aviv och avbryta allt militärt samarbete med Israel . Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-XV685xPgF2a3RYZirb7afQ" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-KUjGPUvV1m4kWZTkdMW2i7" who="i-Beux79YM43dDCxrVuBqfWw">
              Torbjörn Björlund (V)
            </item>
            <item xml:id="i-NJWq7kifM2opY6S7VovGE5" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-3iEwdzfHFNzAEZ8ARkdiYy" who="i-5CH7vHLGXLfDB5Tn7xx95V">
              Siv Holma (V)
            </item>
            <item xml:id="i-SzDckFmwP9BwqdD48D5c9i" who="i-FAhoYDeAxVXRZmnF5LnHgv">
              Kent Persson (V)
            </item>
            <item xml:id="i-GnUV2LGNrepRkjR5eSmepu" who="i-PPZKpwNr5kqkWArvESGC5X">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
