<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00306">
  <teiHeader>
    <fileDesc>
      <titleStmt>
        <title>Drottningholmsteaterns 250-årsjubileum 2016</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Drottningholmsteaterns 250-årsjubileum 2016</title>
          <idno type="rdwebb">H102Kr306</idno>
          <rs type="number">Kr306</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr306/text</ref>
          <ref type="dokument_url_html">http://data.riksdagen.se/dokument/H102Kr306</ref>
          <ref type="dokumentstatus_url_xml">http://data.riksdagen.se/dokumentstatus/H102Kr306</ref>
          <ref type="doc">http://data.riksdagen.se/fil/B82663DF-DC33-4047-9F50-741F0E06487E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NYWBmmu3GtmwAePvHw7cHG" type="signed"/>
        <correspContext corresp="i-NYWBmmu3GtmwAePvHw7cHG">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="numbering" xml:id="i-NbNWpfATvmq2EZaBYtDc6r">
          <date when="2013-10-07"/>
        </correspAction>
        <correspAction type="submission" xml:id="i-Y8GYhn576VxpZmefEt8DgT">
          <date when="2013-10-04"/>
        </correspAction>
        <correspAction type="transfer" xml:id="i-MWP5SS6aPb8hXaQsSNwMm8">
          <date when="2013-10-04"/>
        </correspAction>
        <correspAction type="assigned" xml:id="i-XvQKxBXvpkr2xjXCRdP7wv"/>
        <correspContext corresp="i-XvQKxBXvpkr2xjXCRdP7wv">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8tsKmngf8mrgvu4GLQH1Bm">
            Förslag till riksdagsbeslut
          </head>
          <p xml:id="i-X27ZgtFWiPHwuUq6CByXLd">
            Riksdagen tillkännager för regeringen som sin mening vad som
            anförs i motionen om behovet av att uppmärksamma Drottningholmsteaterns
            250-årsminne 2016 och att i det sammanhanget överväga att inbjuda
            till komposition av modern Drottningholmsmusik.
          </p>
        </div>
        <div type="motContent">
          <head type="h1" xml:id="i-UYTs7jEmCvfKXUHgsUvAew">
            Motivering
          </head>
          <p xml:id="i-A7jFAf9zUnWYQHV1pzi5Je">
            Operakonsten är både nationell och universell. Sedan århundraden
            innehar operamusiken – vilket inkluderar själva musiken, regin,
            körer, musiker, andra artister, scener och andra lokaler, samt
            inte minst distributionen av föreställningar, numera via digital
            överföring av ljud och bild (ännu inte doft, kan komma) – en ställning
            som egen, en av många, konstart.
          </p>
          <p xml:id="i-Cpeh4gNuzBucBGqKz3u4W3">
            I vårt land har operamusiken och operaföreställningar en långvarig
            historia. Det är mycket glädjande att nationalscenen, Kungl. Operan,
            skall förnyas och moderniseras. Föreställningsverksamheten vid
            Göteborgsoperan, Malmöoperan, Norrlandsoperan, i Dalhalla, Opera
            på Skäret och på de många andra orter där opera framförs, vittnar
            om den folkliga förankring denna kulturform har i vårt land.
          </p>
          <p xml:id="i-5qzS7qwa3BpsNLW2i3KsM7">
            Operahögskolan – i den tidens form – tillkom 1773 och har verkat
            sedan dess.
          </p>
          <p xml:id="i-M78mCuHEE4Rr9am426xejh">
            En alldeles speciell ställning har Drottningholms Slottsteater,
            visserligen inte musikaliskt men lokalmässigt, gott nog. Drottningholms
            Slottsteater är en del av världsarvet Drottningholm, ett – måste
            man tillåtas säga – ovanligt levande världsarv: I skick som nytt,
            skulle man kunna säga.
          </p>
          <p xml:id="i-35f4RU2ZgiR55GDJBZsTxH">
            År 2016 fyller Drottningholms Slottsteater 250 år. Nästa jubileum
            blir troligen 2066, det är oklart hur många av den nuvarande riksdagens
            ledamöter som får uppleva det jubileet.
          </p>
          <p xml:id="i-85Hx4hrPJUVU8kpZyr7eGL">
            Drottningholms Slottsteater uppfördes 1766 för drottning Lovisa
            Ulrika. Det vi i dag benämner Drottningholmsmusiken utgörs av
            Johan Helmich Romans (1694–1758) välbekanta orkestersvit Bilägers
            musiquen , komponerat till bröllopet mellan Adolf Fredrik och
            Lovisa Ulrika på Drottningholm 1744.
          </p>
          <p xml:id="i-PCpnesbHULaNkppV4cyxuv">
            Hur bör detta märkesår uppmärksammas?
          </p>
          <p xml:id="i-UG95Zrf5irauGdSnNvBBvb">
            Nämnden för Drottningholms Slottsteater (ordförande 2013 f.d.
            riksdagsledamoten, statsrådet, landshövdingen och riksmarskalken
            Ingemar Eliasson) verkar i samverkan med Drottningholms Slottsteaters
            vänförening (ordförande direktör Christer Villard) för att på
            olika sätt uppmärksamma jubileumsåret. Via vänföreningen kommer
            betydande extra ekonomiska insatser att göras medan nämnden som
            sådan är hänvisad att nyttja entré- och visningsintäkter samt
            det årliga statliga bidrag (för 2014 11 666 000 kr inklusive löneuppräkning
            för 2014 med 278 000 kr (2013: 35 000 kr) som utgår för just den
            årliga verksamheten, glädjande nog förstärkt med 500 000 för 2014
            för utvecklingsarbete.
          </p>
          <p xml:id="i-CXjPrp5vUKrNtwZbNkSxfi">
            Några från riksdagen kommande extra pengar för högtidlighållande
            av själva jubileet har dock inte anslagits.
          </p>
          <p xml:id="i-7XgYMdiUejmV4sfjN9kkg4">
            Förslaget i tidigare betänkanden från det positiva kulturutskottet,
            betänkanden som vunnit bland annat förra riksmötets bifall, att
            söka anslag från Statens kulturråd, får nog sägas vara – för den
            som likt motionären varit en av regeringen utsedd ledamot i nämnden
            under tio år, numera avsatt – välmenande tanke men resultatmässigt
            troligen mer framgångsrikt för jubileet 2066 än 2016.
          </p>
          <p xml:id="i-F3ZcUJ1gjXVnCNkwHA8XHS">
            Den glädjande uppräkning av anslaget med 500 000 kr som ovan
            nämnts och föreslås godkännas av riksdagen enligt förslaget från
            Kulturdepartementet är, liksom ett projektbidrag om 600 000 kr
            under innevarande år riktat mot marknadsföring mot unga, välkommet
            men med – helt i sin ordning – speciell inriktning.
          </p>
          <p xml:id="i-K75hC52cqbLgREdyfxXGs2">
            Inför 2016 bör, med uruppförande på Drottningholm, skrivas modern
            Drottningholmsmusik, anknytande till klassiskt musikaliska strömningar
            i vår tid.
          </p>
          <p xml:id="i-RvYhmRWGfnARE2MzPdxV91">
            Det är inget som Stiftelsen för Drottningholms Slottsteater själv
            kan finansiera inom ramen för nuvarande statliga anslag.
          </p>
          <p xml:id="i-L5usk2eWGr7LaLo8qCDq14">
            Den föreslagna uppräkningen av statsanslaget för 2014 för löner
            uppgår till exempel till 278 000 kr (innevarande år 35 000 kr).
            Däremot måste naturligtvis medel från Drottningholmsteaterns Vänner
            och andra mecentater användas som delfinansiering.
          </p>
          <p xml:id="i-9z2941hLmpg4TLiWzNuXWp">
            Ett engagemang från riksdagen eller regeringen skulle med all
            säkerhet bidra till att göra 250-årsjubileet till en stor svensk
            och internationell musikalisk festival.
          </p>
          <p xml:id="i-Eufeci5UBwEU1V9Vs7FELu">
            I stiftelsen för Drottningholms Slottsteater utser Hans Majestät
            Konungen ordföranden, regeringen ett antal ledamöter, därtill
            finns några självskrivna med anknytning till Kungl. Operan och
            Föreningen Drottningholmsteaterns Vänner, en förening som bidrar
            med mycket stora summor till olika föreställningars finansiering
            och utan vars bistånd musikevenemangen på internationell toppnivå
            inte skulle vara möjliga.
          </p>
          <p xml:id="i-9DtLpciHyHyWA9P2YSeT33">
            Det kan också noteras att mecenater bosatta i andra länder under
            en följd av år starkt bidragit till möjligheten för Drottningholms
            slottsteater att genomföra viktiga delar i den årliga operafestival
            som genomförs, vanligtvis med 12–16 föreställningar per säsong
            mot möjliga 48.
          </p>
          <p xml:id="i-UFGim2KZEb6pueiy5A7mzp">
            Samarbetet med Operahögskolan under 2000-talets två första decennier
            har varit framgångsrikt och betytt mycket, inte minst för Operahögskolans
            elever som med framträdanden i kända roller på Drottningholm skaffat
            sig scenvana och meriter som värderas högt vid andra operascener
            i världen.
          </p>
          <p xml:id="i-8L8JLN9yPKN1rGQv1RpVsd">
            Drottningholms Slottsteater från 1766, en del av Sveriges första
            världsarv från 1991, är unik, vilket också Unescos världsarvsutnämning
            konstaterat. Teatern är intakt från 1700-talets mitt, inte minst
            vad gäller det oersättliga scenmaskineriet i trä, drivet liksom
            1766 för hand och utan den nya tidens påfund elektricitet. Gångspel,
            valsar, trummor, block, rep och motvikter får det stora maskineriet
            att arbeta. I salongen finns målade marmoreringar, konsoler i
            papier maché och pilastrar av gips. Ett trettiotal bevarade scenbilder
            finns som var aktuella anpassade till 1700-talets repertoar.
          </p>
          <p xml:id="i-F8CVfa4YNy657uCquoPwLf">
            Drottningholms Slottsteaters glansperiod inleddes 1777 av Gustaf
            III. Med hjälp av skådespelare som Monvel, kompositörer som Naumann
            och Kraus, balettmästaren Gallodier och arkitekten Desprez skapade
            han en svensk teater- och operakonst. Här spelades Glucks senaste
            operor, fransk opéra co-mique och pantomimbaletter fram till Gustaf
            III:s frånfälle 1792. Därefter föll teaterbyggnaden i glömska.
          </p>
          <p xml:id="i-9njv1Jeysg93sJxiZPwJJ">
            Litteraturhistorikern Agne Beijer fann år 1921 teatern orörd
            sedan 1700-talets slut. Efter byte av rep i maskineriet, installation
            av elektriskt ljus och varsam rengöring öppnades teatern igen.
            Under 1920- och 30-talen gavs divertissement och changements à
            vue, scenbyten inför öppen ridå, för att visa upp den återigen
            glansfulla teatern.
          </p>
          <p xml:id="i-WWqBtPufKuC1k4M5Qea98C">
            Säsongen 2013 har liksom det föregående året varit bra, utsålt
            vid i stort sett alla föreställningar.
          </p>
          <p xml:id="i-4rVgdLUdkYZsuQqxCf36Xy">
            Föreställningsverksamhet är Drottningholms Slottsteaters huvuduppgift.
            Sedan 1991 har det statliga engagemanget varit konstant, det vill
            säga i reala termer fallande. I gengäld har engagemanget och det
            ekonomiska tillskottet från stödföreningen Drottningholmsteaterns
            Vänner varit växande och lett till produktionernas höga klass
            och därtill möjliggjort internationella gästspel.
          </p>
          <p xml:id="i-WsRYZ1XRzLhBQ2nvARfzqP">
            För teaterledningen har de ekonomiska problemen tillsammans med
            organisatoriska förändringar som gått mycket långsamt varit starkt
            hämmande. I den tradition av svenska mycket kända internationella
            operaartister – från Jenny Lind och Christina Nilsson via Jussi
            Björling och Birgit Nilsson till dagens stjärnor Anne Sofie von
            Otter och Malena Ernman – finns möjligheter att också i framtiden
            skapa föreställningar som möter konstnärligt högsta krav i den
            unika miljön.
          </p>
          <p xml:id="i-6WbWVKXLeQQyAXDesd6YKU">
            På ett område behövs dock stöd och samverkan med utomstående
            – och där riksdagen och/eller regeringen måste medverka.
          </p>
          <p xml:id="i-TcemRQ19MAqRfagnsjVhfN">
            Det gäller kompositionsverksamheten med anknytning till Drottningholm.
          </p>
          <p xml:id="i-C9Pez6WRopxH1z6jaui2Mu">
            År 2016 är tillfället att skriva ny, modern Drottningholmsmusik,
            anknytande till de stämningar som finns på platsen, historien,
            dagens moderna klassiska musik.
          </p>
          <p xml:id="i-VpM3i6PEW3ATTj4jikcC4z">
            För att fira jubileet bör ny musik skrivas, att spelas i kanske
            ytterligare 250 år.
          </p>
          <p xml:id="i-TapXDufKZpZdb15b1Mp1Zj">
            Hur detta skall gå till, genom tävling, specialinbjudan eller
            på annat sätt, är klokast att inte ha någon mening om.
          </p>
          <p xml:id="i-TAi58ZKVDizif2N7RkG5WW">
            Däremot bör riksdagen ge regeringen till känna vad som i denna
            motion anförs om vad som bör ske 2016 i anknytning till Drottningholms
            Slottsteaters 250-årsjubileum.
          </p>
          <p xml:id="i-SvtMfcBsVE6KAbnvrCZDZ4">
            Nästa tillfälle blir 2066 – för övrigt exakt 1 000 år efter slaget
            vid Hastings.
          </p>
        </div>
        <div type="motSignatures">
          <list>
            <item xml:id="i-bXir89cpegWFnPztVmrv1">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
