<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00348">
  <teiHeader>
    <fileDesc>
      <titleStmt>
        <title>Lysekilsbanan och Bohusbanan</title>
        <author corresp="i-UFTZBKNRWWLXUXAtcCcVfH">av Tina Ehn (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lysekilsbanan och Bohusbanan</title>
          <idno type="rdwebb">H102T348</idno>
          <rs type="number">T348</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T348/text</ref>
          <ref type="dokument_url_html">http://data.riksdagen.se/dokument/H102T348</ref>
          <ref type="dokumentstatus_url_xml">http://data.riksdagen.se/dokumentstatus/H102T348</ref>
          <ref type="doc">http://data.riksdagen.se/fil/70C06B3A-31A4-43F5-9EC9-076D3A33C078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9qWiV4L5Rf3rzho9ue9U5R" type="signed"/>
        <correspContext corresp="i-9qWiV4L5Rf3rzho9ue9U5R">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-31okTHBEVjkdifGYzrebCh" type="numbering">
          <date when="2013-10-07"/>
        </correspAction>
        <correspAction xml:id="i-WXJWkxuc9NuTcLgpNf8r8V" type="submission">
          <date when="2013-10-03"/>
        </correspAction>
        <correspAction xml:id="i-C2CnSvDmtnxubUQZsZcKY8" type="transfer">
          <date when="2013-10-02"/>
        </correspAction>
        <correspAction xml:id="i-BQmxW2CbpqNiNvMXB5FBJr" type="assigned"/>
        <correspContext corresp="i-BQmxW2CbpqNiNvMXB5FBJr">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C9LdBwpEd9xC1kZ8DwWBbr" type="motHeader"/>
      <div xml:id="i-BJi77fLzCK4ngrhf5Qin1a" type="motBody">
        <div xml:id="i-K4s54KHQNpZPKSBZEpwzz4" type="motProposal" subtype="förslag">
          <head xml:id="i-SUA52SfdGn222aTrq7JrJs">
            Förslag till riksdagsbeslut
          </head>
          <list xml:id="i-WKcoMZ4xhYCzX37CmoJk31" style="ol">
            <item xml:id="i-XqdpYwHWpEY11irrpLDkt4">
              Riksdagen tillkännager för regeringen som sin mening vad som
              anförs i motionen om att utreda möjligheten att förlänga Bohusbanan
              till Oslo.
            </item>
            <item xml:id="i-VS4KiZCkZ7JW2VX6NrM5F7">
              Riksdagen tillkännager för regeringen som sin mening vad som
              anförs i motionen om att återuppta persontrafiken på Lysekilsbanan.
            </item>
            <item xml:id="i-WBApxWJ23CWu3WSn7JpcMg">
              Riksdagen tillkännager för regeringen som sin mening vad som
              anförs i motionen om att utreda möjligheten att åtgärda den låga
              höjden i tunnlarna norr om Uddevalla för att godstrafik med exempelvis
              Stora Ensos SECU-boxar ska vara möjlig på banan.
            </item>
          </list>
        </div>
        <div xml:id="i-NQQ8VHgiGdUgMti5rfmjWk" type="motContent">
          <head xml:id="i-6bsEPC8YqF88ieDHxAt9Wt" type="h1">
            Motivering
          </head>
          <p xml:id="i-Y7Gb5m814W3J1hWKiF62GR">
            I slutet av 1890-talet beslutade Sveriges riksdag att bygga Bohusbanan,
            ett klokt och långsiktigt beslut.
          </p>
          <p xml:id="i-MzJKUALeLopA8GJb6GNwMA">
            Bohusbanan är en del av Sveriges infrastruktur, en bra och smart
            del av vår infrastruktur. I dag inser de flesta att klimatfrågan
            är en stor och övergripande fråga. Att den pågående klimatförändringen
            inte kan tänkas bort. Att alla har ett ansvar för att medverka
            till att minska våra utsläpp av klimatpåverkande växthusgaser.
          </p>
          <p xml:id="i-5eyg9KDesVWQtwurAvvGtT">
            En faktor är på vilket sätt vi transporterar oss och på vilket
            sätt vi transporterar det vi konsumerar, allt från råvaror till
            färdiga produkter. Om transporterna skulle stå för sina klimatutsläpp
            så skulle samhällets flöde av produkter förmodligen se helt annorlunda
            ut. Delvis kanske vi hade haft mer av närproducerade produkter,
            eftersom kostnaderna för att frakta inte minst mat mellan produktion,
            förädling och förpackning sannolikt inte skulle se ut som det
            gör idag. En konkret del i att minska klimatutsläpp från transportsektorn
            är att förflytta mer av transporter från väg till järnväg.
          </p>
          <p xml:id="i-VC4iB1bpdyidMrGwPTfTrb">
            I Bohuslän finns den mycket trevliga Bohusbanan som fraktar människor
            hela året från Strömstad i norr till Göteborg i söder, och vice
            versa. En likalydande motion har lagts flera år i rad under allmänna
            motionstiden i Sveriges riksdag, besked om företagsetableringar
            har sedan dess tillkommit, klimatfrågan är lika aktuell och utvecklingen
            för att möta framtidens transporter ännu mer angelägen, vilket
            gör att motionen om dessa järnvägssträckor är lika aktuell i år
            som tidigare år.
          </p>
          <head xml:id="i-QgQoM2q4qaLRfPo6HzL4DL" type="h2">
            Utred Bohusbanans utveckling till Norge
          </head>
          <p xml:id="i-367d4YvMEiUGWsCbMsbShX">
            Man har vid ett flertal tillfällen, ända sedan banan byggdes,
            haft funderingar på att förlänga Bohusbanan från Strömstad in
            i Norge, men detta har tyvärr aldrig blivit av. Intresset finns
            kvar, och flera som intresserat sig för Bohusbanans utveckling
            och den potentiella möjligheten som finns med tillväxtregionerna
            runt Oslo och runt Göteborg. Bohusbanan är ett exempel på en möjlighet
            till en hållbar transportlänk mellan Oslo och Göteborg men även
            Köpenhamn i sin förlängning. Det finns ingen logik i att biltrafik
            ska ledas den snabbaste och rakaste vägen genom Bohuslän, och
            tågtrafiken ska ta omvägen över Dalsland.
          </p>
          <p xml:id="i-3b3d3VfdQ2VUi6oCJi2vQj">
            Flera möjligheter vilar i en järnvägsutveckling, inte minst hållbar
            turismutveckling. I dag är det Europaväg 6 som dominerar som transportled
            och mycket kretsar runt denna väg. Drömmar om köpcentra lyfts
            med jämna mellanrum i kommun efter kommun. Förutom den stora betydelsen
            för mellersta Bohuslän att få en snabb järnvägsförbindelse till
            Oslo och Göteborg och Köpenhamn, skulle en förlängning av Bohusbanan
            till Halden ha en stor betydelse för godstrafiken. Backen från
            Halden till Tistedal är väldigt brant och gör att godstågen inte
            kan köra med full last. Helhetsansvar för hållbara transportlösningar
            hamnar i skymundan. Det är dags att utreda möjligheten för en
            utveckling av Bohusbanan att i framtiden sträcka sig till Oslo.
          </p>
          <head xml:id="i-EwveWtQxJnNSCCst89Je6D" type="h2">
            Lysekilsbanan
          </head>
          <p xml:id="i-GX1hGaX4m2Ke796ToctSb2">
            I dag ligger all transport på sträckan mellan Munkedal och Lysekil
            nere, en dyster verklighet sedan några år tillbaka. Efter beslut
            från Stora Enso om att övergå till så kallade SECU-boxar, har
            möjligheten till tågtransporter till och från Lysekils hamn med
            dessa boxar blivit omöjligt då tunnlarna norr om Uddevalla, inte
            klarar höjden för dessa stora boxar.
          </p>
          <p xml:id="i-5TpeULsvG1d2q5oKEvYX2h">
            I dag pågår dessutom ingen persontrafik på Lysekilsbanan, eftersom
            man har haft svårigheter att köra i en hastighet överstigande
            40 kilometer i timmen på sträckan. Enligt information är det dock
            fullt möjligt att trafikera Lysekilsbanan efter smärre åtgärder
            med en hastighet på upp till 70 kilometer i timmen med exempelvis
            Reginatågen, vilket gör persontrafik mer intressant, speciellt
            sommartid då turismen ofta skapar bilköer utefter vägnätet mellan
            Lysekil och Hallinden och ut till E6:an.
          </p>
          <p xml:id="i-LfdN3BpDaewjHNNUsmNSy4">
            Flera år i rad har politiker och intresserade/engagerade människor
            deltagit på tågarrangemang för Lysekilsbanans framtid, och målet
            är en tågförbindelse Lysekil–Uddevalla–Trollhättan–Göteborg. Visionen
            är att kunna köra 120 kilometer i timmen på sträckan och att komma
            till Göteborg på cirka 90 minuter. Sommaren 2012 var tredje året
            som tågarrangemanget hölls i ett samarbete mellan Arbetsgruppen
            för Bohusbanan och Järnvägsfrämjandet Väst. I juli 2012 åkte cirka
            250 personer på resorna Munkedal–Lysekil–Munkedal.
          </p>
          <p xml:id="i-U1xBt1KyKM4avgSMqAg8bM">
            Framtidens behov och möjligheter finns i och med att den befintliga
            banan ligger på en sträcka som leder till kusten, med stora möjligheter
            för transporter från och till en djup hamn.
          </p>
          <p xml:id="i-Kv2w2iWUgiDorfAB1yTqdY">
            Tidningen Lyskekilsposten 17 september 2012 skriver:
          </p>
          <p xml:id="i-7zfWyxh6YaWtDFF9CinwUZ">
            I samband med att det så kallade svaveldirektivet införs i EU
            år 2015 blir det ännu mer intressant ur ekonomisk synvinkel att
            köra malm från Dalarna på järnväg till stora fartyg vid djuphamn
            i Brofjorden. Teknikkonsultföretaget Vectura har gjort en utredning
            om de tekniska möjligheterna att använda befintlig järnväg från
            Ludvika till Lysekilsbanan och vilka investeringar som behövs.
            I utredningen konstateras bland annat att det största underhållsbehovet
            finns på sträckan Smedberg–Häggvall. Här behöver det mesta bytas
            ut av räls, slipers med mera.
          </p>
          <p xml:id="i-QRAjE3d4dMKHh22hWsnL8R">
            – – –
          </p>
          <p xml:id="i-88VGHurHJr1E1txD6iBwjd">
            På något längre sikt, några år efter 2015, kan kapacitetsbehovet
            komma att öka och då skulle djuphamn i Brofjorden kunna bli aktuell.
          </p>
          <p xml:id="i-3Bn9zuhpWwePJLrCCW6Vyv">
            Behovet att rusta Lysekilsbanan är akut eftersom Lysekils hamn
            är intressant för etablering av verksamheter, verksamheter som
            skulle kunna nyttja banan för godstrafik. Diskussionen om att
            skeppa ut stora mängder sten och timmer via hamnen pågår. Vid
            en sådan expansion behövs en kraftig upprustning. På lite längre
            sikt måste befintlig banvall bytas ut till makadam och betongslipers
            och helsvetsad räls. Sker detta kan även persontrafik återupptas
            med en hastighet av 120 kilometer i timmen. Befintlig kontaktledning
            är byggd för denna hastighet och behöver ej bytas ut. Sker detta
            och en upprustning av Bohusbanan delen Smedberg–Uddevalla och
            en uppdatering av Älvsborgsbanan Uddevalla–Öxnered kan vi få en
            restid Lysekil–Trollhättan–Göteborg på cirka 1,5 timme. Detta
            skulle betyda mycket för Lysekils kommun och hamn.
          </p>
          <p xml:id="i-5maecdkn6o8C7Ecfo7Jep8">
            Det finns alltså två angelägna åtgärder som den här motionen
            vill fokusera på avseende Lysekilsbanan. Att återuppta persontrafiken
            snarast, samt att utreda möjligheten att åtgärda den låga höjden
            i tunnlarna norr om Uddevalla så att även godstrafik som transporteras
            med Stora Ensos boxar med lastprofil C blir möjlig. Vidare behöver
            en längre del av Bohusbanan rustas.
          </p>
          <p xml:id="i-SNAh1rVT99p1PSQRv8YfUc">
            Delsträckor ska och kommer att åtgärdas men att inte rusta resten
            av banan när staten genom Vägverket byggt ny järnväg på Bohusbanan
            för cirka 200 miljoner kronor, är ekonomisk slöseri. Det går inte
            att utnyttja de korta sträckorna för högre fart om inte också
            en längre del rustas.
          </p>
        </div>
        <div xml:id="i-PTFLeEydCPNomasQ56vbjG" type="motSignatures">
          <list xml:id="i-KVhifTBU5rPLScRJdkPEGs">
            <item xml:id="i-GpwJpyf8rwjSJJLutejkAX">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
