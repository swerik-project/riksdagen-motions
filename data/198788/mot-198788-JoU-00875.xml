<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198788-JoU-00875">
  <teiHeader>
    <fileDesc>
      <titleStmt>
        <title>om försurningens inverkan på människans hälsa,  m. m.</title>
        <author corresp="r-0 i-CVCXfw1YgSNtfc8szARmnb">av Marianne Andersson och Jan Hyttring (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om försurningens inverkan på människans hälsa,  m. m.</title>
          <idno type="rdwebb">GB02Jo875</idno>
          <rs type="number">Jo875</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GB02Jo875/text</ref>
          <ref type="dokument_url_html">http://data.riksdagen.se/dokument/GB02Jo875</ref>
          <ref type="dokumentstatus_url_xml">http://data.riksdagen.se/dokumentstatus/GB02Jo875</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>Marianne Andersson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVCXfw1YgSNtfc8szARmnb</idno>
            <name>Jan Hyttring</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BKN82S1wySQ3ST9rgsYQ9E" type="signed"/>
        <correspContext corresp="i-BKN82S1wySQ3ST9rgsYQ9E">
          <note type="signatory" corresp="r-0"/>
          <note type="signatory" corresp="i-CVCXfw1YgSNtfc8szARmnb"/>
        </correspContext>
        <correspAction xml:id="i-PzmApNi5Aie1QJev8M6JnL" type="submission">
          <date when="1988-01-26"/>
        </correspAction>
        <correspAction xml:id="i-PvsTffiXY42uUHmJ9Z6eqR" type="dismissal">
          <date when="1988-02-01"/>
        </correspAction>
        <correspAction xml:id="i-TgyPw4oc4kKCMGLoXNhsjk" type="referral">
          <date when="1988-02-02"/>
        </correspAction>
        <correspAction xml:id="i-MJMDHLphnQepfy6fB8J9uF" type="assigned">
          <date when="2014-11-19"/>
          <time when="17:02:49"/>
        </correspAction>
        <correspContext corresp="i-MJMDHLphnQepfy6fB8J9uF">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_jo_875/mot_198788_jo_875-001.pdf"/>
      <div xml:id="i-2zonf8DwTNTmuEnUm1HcRj" type="motHeader">
        <div xml:id="i-75vprgv1F5dEhES2LnfDkJ" type="motTitle"/>
        <div xml:id="i-YTeWQcBdnJ8h81snVKoZ4B" type="motSubmissionInfo"/>
      </div>
      <div xml:id="i-BLTLti876BvHFP2tCNWM8P" type="motBody">
        <div xml:id="i-6jVmAjaesYgaaS7yi9Ju3o">
          <p xml:id="i-VHubZSZ9BP39YpkoQueL27">
            Motion till riksdagen 1987/88:Jo875
          </p>
          <p xml:id="i-2ZwerJksQHrpdthikuxGcN">
            av Marianne Andersson och Jan Hyttring (c)
          </p>
          <p xml:id="i-8HJ2qn6Hj6KrEdvhbZ7HGH">
            om försurningens inverkan på människans hälsa, m.m.
          </p>
          <p xml:id="i-VmSLJSKXVvGQ3oyu87YrEB">
            Försurningens och miljöförstöringens negativa inverkan på sjöar
            och skogar framgår med allt större tydlighet. Alltefter att skadorna
            konstateras, och framför allt då de ekonomiska konsekvenserna
            blir en realitet, försöker man också sätta in åtgärder. Samtidigt
            är kunskapen om hur människan påverkas av detta mycket bristfällig.
            För att leva upp till hälso- och sjukvårdslagens intentioner om
            förebyggande hälsovård är det viktigt att ha mer djupgående kunskaper
            om hur människan påverkas av miljöförstöring som försurning, ökad
            halt av tungmetaller och av förändringar i tillgången på viktiga
            mineraler och spårelement.
          </p>
          <p xml:id="i-8B52NbGapdtwqJ5rhLktHs">
            Risktänkande
          </p>
          <p xml:id="i-Qcx5FPp1MTVNnDJ2pFtQFK">
            Det är också viktigt att vi får en skärpt riskbedömning. Alltmer
            data finns nu som talar för att barn kan få utvecklingsstörningar
            vid lägre kvicksilver- halter än man tidigare trott vara möjligt.
            I dag har man alldeles för snäva och för olikartade riskbedömningar
            för olika ämnen. För dioxin har man en säkerhetsmarginal på 200
            till 1000 medan för bly och kvicksilver säkerhets- marginalen
            bara är 4 till 5. När det gäller lätta utvecklingsrubbningar hos
            barn på grund av bly och kvicksilver finns nästan inga marginaler
            alls. Vid många barna- och mödravårdscentraler möter man i dag
            problem som ökad kolikfrekvens, oförklarlig spädbarnsdöd, ökad
            allergifrekvens samt amningsproblem. Många mödrar vill amma men
            klarar det inte. Gränsvärdena måste sättas med utgångspunkt från
            de mest utsatta grup- perna, barn och sjuka, vilket ofta glöms
            bort i dag.
          </p>
          <p xml:id="i-8cSkAqDPS4GFQRVopiM5gG">
            Tungmetaller, spårelement och mineraler
          </p>
          <p xml:id="i-G1QeYvEjuyM2vzYdCgkGFS">
            Spårelement är grundämnen som finns i låga halter hos växter,
            djur och människor. Brist på t. ex. mangan, bor eller koppar kan
            ge upphov till sjukdomar hos växter, och brister på t. ex jod,
            järn, zink, koppar och selen kan ge upphov till sjukdomar hos
            människan. Tungmetaller såsom kvicksilver, bly och kadmium är
            däremot inget som levande organismer behöver utan de är i princip
            skadliga. Varje tillförsel av tungmetaller till levande organismer
            måste därför nedbringas till ett mini- mum. För att bättre kunna
            förstå grundämnenas egenskaper och betydelse för växter, djur
            och människor räcker det inte att känna till ett enskilt ämnes
          </p>
          <p xml:id="i-JbL8iJj27YgVr8dB2HWduo">
            14
          </p>
          <pb facs="riksdagen-motions-pdf/data/198788/mot_198788_jo_875/mot_198788_jo_875-002.pdf"/>
          <p xml:id="i-J7nvpV9GYTtmLDzuDG4ik6">
            egenskaper väl utan också deras växelverkan tillsammans. Försurningen
            medför urlakning av tungmetaller i jorden. Spårelement, t. ex.
            selen, har förmåga att binda kvicksilver och därmed till viss
            del oskadliggöra detta. I en sur omgivning inaktiveras dock selenet
            och den förmågan minskar, vilket gör att växter, djur och människor
            exponeras ytterligare för tungmetaller. Dessutom minskar den redan
            låga tillförseln av selen i våra födoämnen ytterligare. En mer
            helhetsinriktad forskning kring tungmetaller och spårelements
            växelverkan och påverkan på människa och miljö är av största vikt.
            Forsk- ningen måste inriktas på att utarbeta program för åtgärder
            för att uppnå balans mellan dessa ämnen, för att undvika läckage
            och för att inte riskera att sätta in felaktiga åtgärder.
          </p>
          <p xml:id="i-F4UFiqMycECX8GBmrXGFAp">
            Livsmedel
          </p>
          <p xml:id="i-uxCTcTtZECAk6ZiuRaNgJ">
            Den pågående miljöförstöringen är ett i högsta grad näringsfysiologiskt
            problem. Vi behöver ökade kunskaper om hur våra livsmedel skall
            se ut i framtiden och vilka åtgärder som måste vidtas för att
            främja folkhälsan. Då är det nödvändigt att veta hur våra svenska
            livsmedel ser ut i dag för att ha riktvärden. Vilka spårämnen
            finns? Finns de skillnader mellan olika geografiska områden? Förändras
            sammansättningen över tiden? Vilka spårelement och tungmetaller
            finns i människornas blod i olika områden? Enligt vår uppfattning
            är det av största vikt att en kunskapsbank upp- rättas dels beträffande
            livsmedlen, dels beträffande befolkningens blod- sammansättning
            och att förändringar följs över tiden. Man skulle kunna välja
            ut tre orter, storstad, småort och landsbygd, belägna i olika
            delar av landet för detta projekt.
          </p>
          <p xml:id="i-DoySm5STyY82Wwh7LUnEQd">
            Barn
          </p>
          <p xml:id="i-QyYZnZH4weYKnPL2opY1bF">
            Eftersom barn hör till de mest utsatta grupperna är det enligt
            vår upp- fattning viktigt att koncentrera forskningsinsatserna
            kring miljöns påverkan på dem. I vissa län har man med gott resultat
            genomfört projekt på mödra- och barnavårdscentraler under temat
            Föräldrar — alkohol, innehållande intervjuer, behandling m. m.
            Liknande projekt angående övrig miljöpå- verkan skulle kunna genomföras
            på försök i ett par landsting med olika levnadsbetingelser (storstad
            och mera landsbygdsbetonat). Där skulle man genom intervjuer med
            föräldrar om deras levnadsvanor och undersökning om förekomsten
            av tungmetaller och selenhalten hos mödrarna, under- sökning av
            hormonbalansen, spontana aborter, tidigt födda och små barn, allergier
            m. m. kunna kartlägga sambandet mellan miljö, levnadsvanor och
            ovan nämnda skador eller sjukdomar hos barnet. Riksdagen bör hos
            statens miljömedicinska laboratorium initiera sådana forskningsprojekt,
            lämpligen tillsammans med några landsting.
          </p>
          <p xml:id="i-QAiYaVLaheaGGDRziVRjEC">
            Selen
          </p>
          <p xml:id="i-4Y6QvpxCF56FJwjTSzAuYc">
            Det är fastlagt att selen är ett livsnödvändigt ämne bl. a. därför
            att det ingår i selen enzym (glutation-peroxidas) som medverkar
            i människans immun-
          </p>
          <p xml:id="i-LzVu8hJVvjkXiBnwAArmdR">
            Mot. 1987/88 Jo875
          </p>
          <p xml:id="i-2SDeFBm7JkV45RvRtetMs7">
            15
          </p>
          <pb facs="riksdagen-motions-pdf/data/198788/mot_198788_jo_875/mot_198788_jo_875-003.pdf"/>
          <p xml:id="i-Q9DzkywUJBjT3VcAtVwwzV">
            försvar och skyddar mot cellskador. Det är också belagt att selen
            tar hand om tungmetaller i miljön och biokemiskt. Sverige har
            en låg naturlig selen- halt i jorden. Genom försurningens inverkan
            sjunker också selenets positiva egenskaper. Detta har medfört
            att selenhalten har minskat i vår föda och därmed i celler och
            organsystem. För djurens del har åtgärder vidtagits i och med
            att tillstånd givits att blanda selen i fodret. Svenskens genomsnittliga
            intag är i dag i intervallet 15-30 mikrogram/dag och sjunker med
            3-5 46 per år enligt studier vid Lantbrukshögskolan och enligt
            undersökning av blodgivare. Selenbrist är på väg att bli ett hot
            mot folkhälsan. Ur sjukdomssynpunkt är 20 mikrogram per dag en
            hållpunkt. Selenets effekt på kvicksilver är också fastlagt i
            många rapporter. Ett exempel från en sjö i Västerbotten visar
            att kvicksilverhalten i gädda sjönk från intervallet 1,3—2,1 milligram
            per kg muskel till 0,4—0,8 vid tillsats av 2-6 milligram selen
            per liter vatten. Enligt vår mening bör selen tillsättas vid samtliga
            kalkningsprojekt som pågår för att uppnå ett bättre resultat.
            När det gäller frågan hur man i övrigt skall ge svenska folket
            ett balanse- rat selenintag bör livsmedelsverket tillsammans med
            Lantbruksuniversitetet få i uppdrag att utreda tillsats av selen
            i konstgödning i syfte att få en generell höjning av selenhalten
            i svenska jordar och därmed också i våra livsmedel. Man bör därvid
            ta lärdom från Finland där man redan i dag har beslutat om sådan
            tillförsel.
          </p>
          <p xml:id="i-3WFzDC1dLHDxctTPETiR9x">
            Hemställan
          </p>
          <p xml:id="i-6oanyMsykKpfm8xntSH41s">
            Med hänsyn till ovanstående hemställer vi 1. att riksdagen som
            sin mening ger regeringen till känna vad i motionen anförts angående
            en skärpt riskbedömning, 2. att riksdagen som sin mening ger regeringen
            till känna vad i motionen anförts om helhetssyn gällande forskning
            och åtgärder rörande tungmetaller, spårämnen och mineraler, 3.
            att riksdagen begär att regeringen initierar forskningsprojekt
            angående livsmedel enligt vad som anförts i motionen, [att riksdagen
            begär att regeringen initierar forskningsprojekt angående barns
            hälsa enligt vad som anförts i motionen'], 4. att riksdagen som
            sin mening ger regeringen till känna vad i motionen anförts om
            åtgärder för att säkerställa svenska folkets behov av selen genom
            kalkningsprojekt och tillförsel av selen i konst- gödsel.
          </p>
          <p xml:id="i-AqDzctZ1ToAyR2vuuA7ZaA" type="date">
            Stockholm den 26 januari 1988
          </p>
          <p xml:id="i-QxjrdR9BKvmU8CafdjUD8f">
            Marianne Andersson (c) Jan Hyttring (c)
          </p>
          <p xml:id="i-4nfcYq5WUWfKe3QZuSkpif">
            1 1987/88:S0505
          </p>
          <p xml:id="i-6tfmpZLWBqzo34xkiXcyre">
            Graphic Systems Stockholm 1988
          </p>
          <p xml:id="i-RNqnTursF7omE4KUyMMbBf">
            Mot. 1987/88 Jo875
          </p>
        </div>
      </div>
    </body>
  </text>
</TEI>
