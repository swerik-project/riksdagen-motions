<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00388">
  <teiHeader>
    <fileDesc>
      <titleStmt>
        <title>Rättssäkerhet och företrädaransvar i skattelagstiftningen</title>
        <author corresp="i-TSGehE1rwudkXFF6bgJHmH">av Henrik von Sydow (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättssäkerhet och företrädaransvar i skattelagstiftningen</title>
          <idno type="rdwebb">GW02Sk388</idno>
          <rs type="number">Sk388</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk388/text</ref>
          <ref type="dokument_url_html">http://data.riksdagen.se/dokument/GW02Sk388</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk388</ref>
          <ref type="doc">http://data.riksdagen.se/fil/213D3474-FF81-4567-8C8D-14E4DA498F5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LXLUnke4kmegHyMHzBhUMa" type="signed"/>
        <correspContext corresp="i-LXLUnke4kmegHyMHzBhUMa">
          <note type="signatory" corresp="i-TSGehE1rwudkXFF6bgJHmH"/>
        </correspContext>
        <correspAction xml:id="i-HoBLmtxRazjj4ZXzZ2kawG" type="numbering">
          <date when="2008-10-07"/>
        </correspAction>
        <correspAction xml:id="i-SwWWJ5gadQmzQyGo6pLqgC" type="submission">
          <date when="2008-10-06"/>
        </correspAction>
        <correspAction xml:id="i-Jk33LSwVE9AQ3gqshjDLr2" type="transfer">
          <date when="2008-10-03"/>
        </correspAction>
        <correspAction xml:id="i-H4VihF83Qfr9JAjYyucvY9" type="assigned"/>
        <correspContext corresp="i-H4VihF83Qfr9JAjYyucvY9">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-P9yKYuiBGgVXHfn39wubT">
            Förslag till riksdagsbeslut
          </head>
          <p xml:id="i-PuU5FJtMH3wdyu197edQyV">
            Riksdagen tillkännager för regeringen som sin mening vad som
            anförs i motionen om att se över och ta initiativ till reformer
            av företrädaransvaret för juridiska personer i skattelagstiftningen.
          </p>
        </div>
        <div type="motContent">
          <head xml:id="i-QiU4CEc6QxqFhrYXydHQJF" type="h1">
            Motivering
          </head>
          <p xml:id="i-4fiSoGwafpQfkxxRyuVAwp">
            Fenomenet aktiebolags begränsade ansvar har av många bedömare
            förklarats som en viktig faktor för den starka ekonomiska tillväxt
            som tog fart i Sverige för ett drygt decennium sedan. Företagsamhet
            och industri fick draghjälp av kapitalbildning som inte fungerat
            lika effektivt om inte aktiebolagets begränsade ansvar etablerats.
            Viktiga undantag från aktiebolags begränsade ansvar finns förstås:
            Det finns något som heter företrädaransvar. För att hindra företag
            från att köra vidare och låtsas som om finanserna är sundare än
            de faktiskt är och därmed dra andra med sig i fallet finns regler
            för hur bolagets företrädare ska agera om pengarna tryter och
            det egna kapitalet börjar falla. Bryter vd, styrelse eller andra
            företrädare mot dessa regler kan de själva bli personligen betalningsansvariga
            för bolagets skulder. Aktiebolagslagen ger klara direktiv om vad
            som ska göras med upprättandet av så kallad kontrollbalansräkning,
            tidsramar och revisorsgranskning. Följer man dem får bolaget en
            viss respit för att bringa ordning och reda i verksamheten och
            förhoppningsvis kunna överleva en tillfällig svacka.
          </p>
          <p xml:id="i-W2nfaXB745HBr8cbmNjeFq">
            I Sverige råder det ett företrädaransvar som tillämpas strikt
            också för juridiska personers skatteinbetalningar i skattebelastningslagen
            (SBL). Ansvaret för skatteinbetalningen för den juridiska personen
            kan övergå på enskilda personers eget ansvar i ledningen av den
            juridiska personen när det är fråga om ett ansvarsbrott. Det finns
            dessutom ansvar enligt den svenska aktiebolagslagen (ABL) för
            aktiebolagsföreträdare. Vidare finns det andra regler som är mer
            strikt uppbyggda och leder till personligt ansvar för företrädare
            om inte vissa åtgärder vidtas enligt ett noga reglerat förfarande.
          </p>
          <p xml:id="i-UQAdQk7dyvRXVEHspnouBe">
            Dessa regler om företrädaransvar just vad gäller skatter är ur
            flera perspektiv tveksamma och får flera negativa effekter. Staten
            ges ett skydd som ingen annan gäldenär besitter. Gäldenärerna
            behandlas inte lika, utan staten ges ett försprång.
          </p>
          <p xml:id="i-SsnYqi7pY82REHYiSF39FG">
            Den svenska regleringens stränghet har en negativ effekt på det
            svenska företagsklimatet. Den strikta tillämpningen och det som
            i praxis är ett strikt ansvar för skatteinbetalningar medför också
            personliga tragedier på det personliga planet när marginalerna
            blir så små och regelverket tillämpas så tufft. Det ska också
            noteras att företrädaransvar som det tillämpas i Sverige saknas
            i våra nordiska grannländer Danmark, Norge och Finland.
          </p>
          <p xml:id="i-KTy37o4QCQFpeCjkbWmoXJ">
            Till saken hör att företrädaransvaret i våra skatteregler av
            många har upplevts som otydliga, och olika tolkningar kan göras
            med utgångspunkt i olika rättsfall. Skatteverket har att agera
            utifrån det regelverk som Sveriges riksdag har beslutat. Oklara
            regler leder till att företagare hamnar i en mycket pressad situation
            då de utsätts för revision med efterföljande skattekrav. För att
            undgå personligt betalningsansvar kan den enda möjligheten vara
            att sätta företaget i konkurs. Det finns fall där skatten krävs
            in innan en domstolsprövning har skett. Det kan medföra den konsekvensen
            att en företagare också tvingas gå i konkurs innan skattetvisten
            slutligen är avgjord.
          </p>
          <p xml:id="i-FE9TAfqGw1M2AXJKZy5LXF">
            Skattelagstiftning är ett starkt maktinstrument för staten med
            stora konsekvenser för den enskilda människan. Därför finns det
            vissa grundläggande krav som måste ställas när det gäller rättssäkerhet
            och skattelagstiftning för medborgarna. Skattelagstiftningen ska
            utformas med en marginal till förmån för den enskilde. Rättstillämpningen
            måste vara förutsebar och vara en garant för att lika fall ska
            behandlas lika.
          </p>
          <p xml:id="i-KyiNijKYBWwcExPkdGjdn1">
            Dagens ordning har brister utifrån principen om likabehandling,
            rättssäkerhet och rimlighet. Den lösning som redan finns i dag
            med ansvarsgenombrott i ABL torde räcka för staten i fråga om
            att få garantier för skatter som betalas idag. Då skulle alla
            borgenärer behandlas lika, och rättssäkerheten på skattelagstiftningens
            område förbättras. Regeringen bör med detta som utgångspunkt se
            över och ta initiativ till reformer av företrädaransvaret för
            juridiska personer i skattelagstiftningen.
          </p>
        </div>
        <div type="motSignatures">
          <list>
            <item xml:id="i-1YJWDoXBJ4XVs9hZHzg8v" who="i-TSGehE1rwudkXFF6bgJHmH">
              Henrik von Sydow (m)
            </item>
          </list>
        </div>
      </div>
    </body>
  </text>
</TEI>
