<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0296/mot_200304_MJ_0296-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ296 pnr: s26005
          </p>
          <p>
            Motion till riksdagen 2003/04:MJ296
          </p>
          <p>
            av Per Erik Granström m.fl. (s)
          </p>
          <p>
            Strandskyddsbestämmelserna
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om en modernisering av strandskyddsbestämmelserna.
          </p>
          <p>
            Motivering
          </p>
          <p>
            Människan har genom historien samlats kring och bosatt sig invid
            vatten. Nästan alla landets större orter är belägna vid hav, sjöar,
            älvar eller andra vattendrag. På vissa håll, särskilt i tätare
            befolkade delar av landet, finns därför behov av ett strandskydd
            för att kunna reglera byggande nära vatten och trygga alla människors
            tillgänglighet till strandnära områden. Detta är en bra och nödvändig
            lagstiftning som dessutom uppfyller syftet att skydda de biotoper
            som utgör viktiga livsmiljöer för växter och djur. Ett problem
            är att samma regler om strandskydd gäller såväl för den tätbefolkade
            Mälardalen som för glesbygden i skogslänen eller i andra delar
            av Sverige. Vi anser att den utformning som det generella strandskyddet
            har är föråldrad. Nuvarande lag ger inte tillräckliga möjligheter
            att göra rimliga avvägningar mellan intresset att bevara och behovet
            av att skapa utveckling. Framför allt gör lagen inte skillnad
            på högexploaterade områden och områden som är glesbefolkade och
            där antalet sjöar och strandkilometer kan mäta sig med antalet
            invånare. Befolkningsutvecklingen i skogslänen är ett stort problem.
            Det är angeläget att vända trenden genom att bland annat ge bättre
            förutsättningar för användning av de resurser som finns. Om det
            skall bli möjligt måste användningen av alla resurser prövas.
            Strandnära boende kan då vara en tillgång. Det kan locka till
            kvarboende men också innebära att det blir attraktivt för personer
            att flytta ut till skogslänen. Eftersom den resursen idag inte
            kan användas utan restriktioner menar vi att en lagändring bör
            göras så att kommunerna i glesbygden ges ökade möjligheter att
            i sin fysiska planering
          </p>
          <pb facs="riksdagen-motions-pdf/data/200304/mot_200304_MJ_0296/mot_200304_MJ_0296-0002.pdf"/>
          <p>
            2003/04:MJ296
          </p>
          <p>
            även till viss del kunna tillgodogöra sig områden som nu omfattas
            av strandskyddsbestämmelserna. Naturvårdsverket har lagt ett =
            förslag = till — förändringar i strandskyddsbestämmelserna. Förslaget
            innebär att bestämmelserna kan komma att bli ännu krångligare
            att tillämpa än de är idag och att möjligheterna att få dispens
            försämras. Vår uppfattning är att förslaget inte tillgodoser våra
            synpunkter på behovet av en mera flexibel hantering av strandskyddsbestämmelserna.
            I den fortsatta beredningen av ärendet bör därför övervägas att
            i lagstiftningen införa bestämmelser som möjliggör att tillämpningen
            kan ta större hänsyn till geografi, befolkningstäthet och utveckling.
          </p>
          <p>
            Stockholm den 1 oktober 2003
          </p>
          <p>
            Per Erik Granström (s) Barbro Hietala Nordlund (s) Kurt Kvarnström
            (s) Anneli Särnblad Stoors (s)
          </p>
        </div>
      </div>
    </body>
  </text>
</TEI>
