<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-00318">
  <teiHeader>
    <fileDesc>
      <titleStmt>
        <title>Ursprungsmärkning och minskad användning av skadliga produkter i livsmedel</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:318 av Markus Wiechel m.fl. (SD)</title>
          <idno type="rdwebb">H902318</idno>
          <rs type="number">318</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H902318/text</ref>
          <ref type="dokument_url_html">http://data.riksdagen.se/dokument/H902318</ref>
          <ref type="dokumentstatus_url_xml">http://data.riksdagen.se/dokumentstatus/H902318</ref>
          <ref type="docx">http://data.riksdagen.se/fil/75A510AD-1A32-4B94-80F4-25E5138410AD</ref>
          <ref type="pdf">http://data.riksdagen.se/fil/B8E4AFC5-CCD0-48AA-B3BB-CA63323DFB0E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D5bckJ9hPYQ8hoXhdryMAX" type="signed"/>
        <correspContext corresp="i-D5bckJ9hPYQ8hoXhdryMAX">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction type="submitted" xml:id="i-5pb7UjEeuFzYz9yXki4PBm">
          <date when="2021-09-23"/>
          <time when="16:55:45"/>
        </correspAction>
        <correspAction type="reviewed" xml:id="i-3GkULNQvXZQSwWtB8T3cUK">
          <date when="2021-09-27"/>
          <time when="12:17:47"/>
        </correspAction>
        <correspAction type="referred" xml:id="i-6FdT4KWSiQZAKNLGXfr2R7">
          <date when="2021-10-14"/>
        </correspAction>
        <correspAction type="assigned" xml:id="i-UtZVJ8qQfShJRAmxJhrJfs">
          <date when="2022-10-05"/>
          <time when="09:24:17"/>
        </correspAction>
        <correspContext corresp="i-UtZVJ8qQfShJRAmxJhrJfs">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-QmjnHqaKRiGctpCFBiVbXu"/>
        <correspContext corresp="i-QmjnHqaKRiGctpCFBiVbXu">
          <ref type="uppgift">2021/22:MJU14</ref>
          <ref type="ref_dok_id">H901MJU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU14</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:318 av Markus Wiechel m.fl. (SD) Ursprungsmärkning och minskad användning av skadliga produkter i livsmedel</div>
      </div>
      <div type="motBody">
        <div type="motProposal" subtype="förslag">
          <head xml:id="i-8Ze96dKFR43YK5q8mY8wF1">
            Förslag till riksdagsbeslut
          </head>
          <list style="ol">
            <item xml:id="i-42NZvnSw5rfiyKruus8dbi">
              Riksdagen ställer sig bakom det som anförs i motionen om att
              införa obligatorisk ursprungsmärkning av animaliska produkter
              inom restaurangbranschen och tillkännager detta för regeringen.
            </item>
            <item xml:id="i-Kx6N6xQucQvfAsAch8YE3U">
              Riksdagen ställer sig bakom det som anförs i motionen om en obligatorisk
              ursprungsmärkning av animaliska produkter i färdigrätter och tillkännager
              detta för regeringen.
            </item>
            <item xml:id="i-HyXSQE9bRHnQD7pNRuvUTC">
              Riksdagen ställer sig bakom det som anförs i motionen om en översyn
              för minskad användning av palmolja och tillkännager detta för
              regeringen.
            </item>
            <item xml:id="i-TNu7MMGLB2obcQ3wdNCPhb">
              Riksdagen ställer sig bakom det som anförs i motionen om en tydlig
              märkning av produkter som innehåller höga halter av palmolja och
              tillkännager detta för regeringen.
            </item>
            <item xml:id="i-LhJE2wFxrTNjSrU8bDpZY7">
              Riksdagen ställer sig bakom det som anförs i motionen om skärpta
              regler för palmolja i barnmat och tillkännager detta för regeringen.
            </item>
            <item xml:id="i-JCzMhZRnG4BmondCKDxCNW">
              Riksdagen ställer sig bakom det som anförs i motionen om mer
              information till konsumenter om problemen med palmolja och tillkännager
              detta för regeringen.
            </item>
            <item xml:id="i-2GjBoPfNC9yfaty2oZWTdy">
              Riksdagen ställer sig bakom det som anförs i motionen om att
              lagstifta om märkning av salthalt i livsmedel där halten är hög
              och tillkännager detta för regeringen.
            </item>
            <item xml:id="i-Xutt29B2aB8m1bndF4WVaj">
              Riksdagen ställer sig bakom det som anförs i motionen om att
              lagstifta om märkning av tillsatt socker i livsmedel och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Mc2j69gvubAEEAz4zFHTko">
            Ursprungsmärkning av animaliska produkter inom restaurangbranschen
          </head>
          <p xml:id="i-G9iriYhqVg51inD2YLMZXi">
            I många avseenden är Sverige ett föredöme avseende såväl konsumenträtt
            som djur­välfärd. Som konsumenter är vi vana vid att kunna ta
            reda på såväl innehåll som bak­grund av den mat vi köper i butiken.
            Kött, ägg, fisk och ett antal andra livsmedel som exempelvis frukt
            och grönsaker ska enligt reglerna alltid märkas med ursprung.
            Tack vare den möjligheten gör svenska konsumenter också medvetna
            val, baserat på olika faktorer, vilket leder till att producenterna
            tar hänsyn till detta för att maximera kund­kretsen. Så är dock
            inte fallet när vi går på restaurang.
          </p>
          <p xml:id="i-EryCrdaWqGrsSTtcAGoznn">
            Att vi inte garanteras rätten att få reda på var exempelvis köttet
            vi äter på en restau­rang kommer ifrån är inte bara problematiskt
            för svenska konsumenter, utan även för djur som far illa till
            följd av att en krögare kan tjäna stora pengar på att servera
            utländskt kött, som ofta producerats på ett sätt som inte skulle
            ha varit lagligt i Sverige. Svenska animaliska produkter har därför
            kommit att få ett starkt varumärke. I Sverige har vi en förhållandevis
            låg antibiotikaanvändning, förhållandevis lite besprutning, förhållandevis
            goda arbetsvillkor, kontrollen över produktionen är förhållandevis
            god och djuren be­handlas förhållandevis väl tack vare våra djurskyddsregler.
            Dessutom är risken att maten fraktats onödigt långt betydligt
            lägre när man som konsument väljer inhemska varor. Det starka
            varumärket gör inte bara att producenter får en sund inställning
            till sin produkt, utan även vår svenska landsbygd som kan verka
            tack vare tilltron från svenska konsumenter.
          </p>
          <p xml:id="i-PVCn8AawagBSR4fDs89qQQ">
            Restaurangbranschen i Sverige har vid ett antal tillfällen sagt
            sig vara villig att på frivillig basis börja redovisa ursprungsland
            rörande kött och fisk. Till skillnad från vårt östra grannland
            Finland har inte mycket skett i Sverige, varför åtgärder från
            politiken är nödvändig. Mot bakgrund av detta bör samtliga restauranger,
            caféer och all annan näringsverksamhet som säljer kött, fisk och
            andra animaliska produkter att åläggas en skyldighet att ursprungsmärka
            dessa produkter. Om detta inte sköts korrekt bör de åläggas straffansvar.
          </p>
          <head type="h1" xml:id="i-7MPTsmE9Px9KgX5MHbsqJF">
            Ursprungsmärkning av animaliska produkter i färdigrätter
          </head>
          <p xml:id="i-XJHf4cyA5naS6zKysuzFW4">
            I februari 2013 hölls krismöten över hela Europa mot bakgrund
            av att det visat sig finnas hästkött i lasagne, hamburgare och
            andra färdigrätter. Det höjdes röster om att ändra på regelverket
            eftersom det inte fanns något obligatorium om att ange köttets
            ursprungs­land i färdigrätter. Som första EU-land valde Frankrike
            under 2016 att gå före övriga medlemsländer med en ny lag som
            kräver ursprungsmärkning av kött i färdigmat. Den nya franska
            lagen sågs som unik just eftersom EU av konkurrensskäl inte brukar
            tillåta enskilda länder att ha strängare obligatoriska märkningsregler
            än andra, men med häst­köttskandalen i åtanke gjorde EU-kommissionen
            ett avsteg från den hårda linjen.
          </p>
          <p xml:id="i-5RvWWwtWgRUWr3dY6x5gi5">
            Frågan var dock inte ny i EU-sammanhang. Hästköttskandalen gjorde
            att EU-parla­mentet aktivt uppmanade kommissionen att komma med
            ett förslag om en unionsgemen­sam ursprungsmärkning. Efter att
            detta hade utretts lades det dock på is och EU-kommis­sionen ansåg
            att en märkning inte var tillräckligt viktig för att svara mot
            den ökade byrå­kratin, de potentiellt högre kostnaderna och svårigheten
            att spåra. Detta trots nya kött­skandaler. Smygfilmade bilder
            från januari 2019 visade exempelvis hur sjuka kor släpades in
            till ett slakteri i Polen. Köttet märktes sedan som besiktigat
            innan det såldes vidare till olika länder inom EU, varav hundratals
            kilo kött såldes till Sverige där det bland annat hamnade på svenska
            restauranger och i svenska skolkök.
          </p>
          <p xml:id="i-MHchASJurPGKDW9952Xiox">
            Ursprungsmärkning av färdigmat behöver inte innebära några större
            problem, oavsett vad EU-kommissionen har fått för sig. Det har
            vi sett dels efter den franska lagstiftning­en men också tack
            vare den frivilliga svenska ursprungsmärkningen med märket ”Från
            Sverige”. Från Sverige-märkningen visar vilka råvaror, livsmedel
            och växter som är svenskproducerade (i märkningen ingår även ”Kött
            från Sverige” och ”Mjölk från Sverige”). De tydliga märkena gör
            det betydligt enklare för konsumenter att hitta mat som producerats
            i Sverige och lever upp till de kriterier som krävs för att vara
            godkänd för märkningen: att det är odlat eller fött och uppfött,
            förädlat och förpackat i Sverige.
          </p>
          <p xml:id="i-QwLfmRJaAnr4ezWG89tSWt">
            På livsmedelsområdet finns det en lång rad exempel där olika
            medlemsstater har kört över EU-kommissionen och EU:s lagar för
            att till slut fått sin vilja igenom. I frågan om obligatorisk
            ursprungsmärkning av animaliska produkter i färdigrätter finns
            goda skäl mot bakgrund såväl av de skandaler vi sett med felaktigt
            alternativt dåligt kött, som av hänsyn till hälsa eller djurvälfärd.
            Det måste helt enkelt löna sig att som svensk bonde förhålla sig
            till ett av världens mest ambitiösa djurvälfärd. En obligatorisk
            ursprungs­märkning av animaliska produkter i färdigrätter måste
            införas.
          </p>
          <head type="h1" xml:id="i-HioDTVYfctmDcpMvmasRZu">
            Minskad användning av palmolja av hälsoskäl
          </head>
          <p xml:id="i-J4DPMsZkPCQaMnnrbeEZN9">
            Palmolja är i dag vanligt förekommande i livsmedel och finns
            i hälften av alla världens livsmedelsprodukter. Palmolja anses
            därför vara världens kanske viktigaste vegetabiliska olja, men
            den innehåller ett flertal cancerframkallande ämnen. Dessa ämnen
            bildas vid raffinering av oljan (som värms till höga temperaturer
            på omkring 200 grader) och några skadar också njurar och testiklar.
            Dessa ämnen kan även bildas i låga halter i andra vegetabiliska
            oljor, men inte alls i kallpressade oljor. Produktionen av palmolja
            ökar snabbt och uppgår nu till närmare 60 miljoner ton per år
            (varav mer än 85 procent produceras i Indonesien och Malaysia).
          </p>
          <p xml:id="i-JymEVv941SMSeaPNiSRBN4">
            Livsmedelsverket, som gjorde en granskning under sommaren 2016,
            bekräftar att livsmedelsbranschen står inför en rejäl omställningsprocess,
            efter att dessa fakta blivit kända. I december i år kommer EU
            att införa gränsvärden för cancerframkallande ämnen i palmolja,
            andra oljor och bröstmjölksersättning. Dock kommer den säkerhets­marginal
            som Livsmedelsverket rekommenderar att införas först år 2020.
            Detta innebär att livsmedel som exempelvis gröt och välling kommer
            att innehålla orimligt höga halter under flera år framöver, vilket
            drabbar oskyldiga barn. Barn drabbas även genom bröst­mjölksersättning,
            som enligt italienska studier visat på halter som är tio gånger
            högre än EU:s nya gränsvärde.
          </p>
          <p xml:id="i-Sb1dQQqhpbQDmaqiMWZeNR">
            På grund av att palmoljan är halvfast vid rumstemperatur och
            dessutom är stabil mot härskning har det blivit vanligt att använda
            den i produkter som ska kunna stå länge på butikshyllorna. Det
            innebär att den enskilt största källan till de skadliga ämnena
            i dag är kakor, bakverk och kex. Det finns dock även mycket höga
            halter i praliner, margarin, glass, friterade och stekta färdigrätter,
            såser och dressingar samt friterade snacks (inte minst friterade
            potatisprodukter). Allt detta är som bekant vanligt förekommande
            i svenska hem.
          </p>
          <head type="h1" xml:id="i-Aydz783R19Ueqz6uSoiAR9">
            Minskad användning av palmolja av miljö- och djurskyddsskäl
          </head>
          <p xml:id="i-MrgJLXPnZo28YU7P7AoWK8">
            Palmoljan är inte bara hälsoskadlig för konsumenter utan framställs
            dessutom på ett sätt som drabbar naturen och djurlivet. Som en
            följd av behovet av att producera palmolja har vi sett hur enorma
            arealer av världens mest artrika regnskogar har huggits ned för
            att ersättas med oljepalmodlingar. I Indonesien är det den enskilt
            största anledningen till att regnskog skövlas. Följderna av detta
            är bland annat att människor, djur och växtarter har trängts undan
            och dessutom fått kraftigt försämrade eller förstörda livsmiljöer.
            Flera av de plantager som anlagts på torvmarker har även odlats
            upp genom dränering. Dräner­ingen har då frigjort enorma mängder
            markbundet kol som koldioxid, vilket sägs bidra till den globala
            uppvärmningen. I flera fall har vi även sett hur svedjebränning
            vid upp­odlingen har använts, som lett till omfattande bränder.
          </p>
          <p xml:id="i-RUz4vrBE6XCaUHT7ffZksy">
            Förutom hoten mot viktiga och ovärderliga ekosystem, samt att
            ursprungsbefolk­ningen i flera delar av världen tvingats undan
            från sina marker, bidrar omvandlingen av tropikskog till stora
            utsläpp av växthusgaser. Detta har således också lett till negativa
            effekter på tillgången till rent vatten för såväl människor som
            djur.
          </p>
          <p xml:id="i-WK4cvckbvnGVEFVSkjp1jc">
            Det råder alltså inget tvivel om att de höga halterna av palmolja
            är ett enormt hälso-, natur- och djurskyddsproblem. Regeringen
            bör därför göra en översyn med syfte att minska halterna av palmolja
            i livsmedel samt säkerställa att det införs en tydlig märk­ning
            av produkter med höga halter. Regeringen bör även särskilt påskynda
            processen med en skärpning av haltnivån av palmolja i barnmat.
          </p>
          <p xml:id="i-CbfFQmfbGWwjAKJousQsTy">
            Sedan 2004 finns det en certifiering (RSPO-certifiering) över
            palmoljeproduktionen för att enklare säkerställa att den framtagits
            på ett etiskt korrekt sätt, även om certifier­ingen i sig i många
            fall också kritiserats. Svenska konsumenter kan alltså redan idag
            fritt välja bort vissa produkter av såväl etiska skäl som hälsoskäl.
            Med en större medveten­het om problemen skapar vi därför både
            en mer hållbar utveckling i världen och ett hälsosammare samhälle.
            Regeringen bör därför arbeta aktivt med att informera svenska
            konsumenter om problemen som palmoljan skapar.
          </p>
          <head type="h1" xml:id="i-91siqbgN9CyGvVMe7KQTqf">
            Märkning av salthalt
          </head>
          <p xml:id="i-Cgi2MsmWE39zcSYTDUgp2W">
            I Sverige har debatten kring mat och vad som är nyttigt eller
            inte främst handlat om socker och fett. Saltfrågan har nästan
            helt kommit i skymundan, vilket är tråkigt då det är förhållandevis
            lätt att åtgärda problemet. Med alltför höga salthalter ökar risken
            för högt blodtryck, vilket ökar risken för hjärt- och kärlsjukdomar
            samt stroke.
          </p>
          <p xml:id="i-5uxmhLxobtCnHrwzPQh6KF">
            I en matvara kan det finnas hela fem gånger mer salt än i en
            av samma sort, enligt Konsumentföreningen i Stockholms granskning.
            Enbart en portion kan idag innehålla det maximala dagsintaget
            på 5–6 gram, och genomsnittet i Sverige ligger idag på 10–12 gram,
            men det finns givetvis de som äter så mycket som 25 gram per dag.
            Nästan 80 procent av vårt saltintag kommer från färdiglagad mat
            från restauranger eller halv­fabrikat.
          </p>
          <p xml:id="i-JPhmKv1c1EXjXFQe5T9pvx">
            Det finns producenter som dragit ned på salthalten i sina varor
            de senaste åren, men otroligt många gör tvärt om, då det inte
            finns någon stark opinion emot trenden. Reger­ingen bör ta tag
            i detta problem genom att lagstifta om särskild märkning av de
            varor som har en hög salthalt. Detta borde göra att livsmedelsföretag
            arbetar för att sänka salt­halten i sina produkter, inte minst
            de produkter som flest konsumenter väljer att köpa.
          </p>
          <head type="h1" xml:id="i-LB1hWp7W3RvtgyYNmpjk6i">
            Märkning av tillsatt socker
          </head>
          <p xml:id="i-BvP44Drv8F6dEi7QJ9eHyh">
            I närapå alla våra livsmedel finns det socker. I vissa naturligt
            och i vissa tillsatt. Exakt hur det ser ut varierar dock, men
            socker är i likhet med salt en vanlig tillsats för att göra en
            produkt mer attraktiv. Faktum är dock att mat med mycket tillsatt
            socker ofta inne­håller desto mindre näring och det gör varan
            mindre hälsosam. Det finns nämligen inga positiva effekter på
            hälsan alls av att äta socker.
          </p>
          <p xml:id="i-FDWBBccyMwzPtLyYyJRJq8">
            Ämnet glukos behövs för hjärnans funktion, men eftersom kolhydrater
            i form av exempelvis stärkelse (vilket finns i potatis och bröd)
            kan brytas ner till glukos i kroppen finns inget behov för människor
            av att äta tillsatt socker.
          </p>
          <p xml:id="i-LCWYnEUr2Zg5aAk2feLYbD">
            Enligt de nordiska näringsrekommendationerna (NNR 2012) ska mindre
            än 10 pro­cent av energin från maten komma från tillsatt socker,
            vilket för vuxna motsvarar unge­fär 50–75 gram tillsatt socker
            per dag. Även Världshälsoorganisationen (WHO) rekom­menderar att
            vi har ett intag av fria sockerarter på under 10 procent av energiintaget,
            och de ser gärna att intaget är mindre än 5 procent. Av den anledningen
            har vi en oroande ut­veckling då fyra av tio svenskar äter mer
            socker än så, enligt Livsmedelsverkets under­sökning av svenskars
            matvanor (Riksmaten Vuxna 2010–11). Om mer än 10 procent av kalorierna
            man äter är tillsatt socker blir det svårt för kroppen att få
            plats med näringsrik mat som vi behöver för att få tillräckligt
            med vitaminer och mineraler. På så sätt får vi i oss mer kalorier
            än vad vi kan göra av med.
          </p>
          <p xml:id="i-2nBm7mPU8xCZi1AzMYoQ48">
            Många svenskar är medvetna om sockrets negativa effekt på kroppen.
            Det är dock inte helt enkelt att tänka på detta, särskilt då man
            inte tror att vissa varor, såsom nypon­soppa eller blodpudding,
            till största delen består av just tillsatt socker. Regeringen
            bör verka för att fler konsumenter påminns om detta, genom att
            säkerställa en särskild märkning av produkter med tillsatt socker.
          </p>
        </div>
        <div type="motSignatures">
          <list>
            <item xml:id="i-Wk2CucpMex1LxkpTJF6Dpu">
              Markus Wiechel (SD)
            </item>
            <item xml:id="i-7hiXGo8p9CEqPoSjBAm6wk">
              Lars Andersson (SD)
            </item>
            <item xml:id="i-uhW2CyP3XWLCZr2XJ6E9j">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
