<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00472">
  <teiHeader>
    <fileDesc>
      <titleStmt>
        <title>Inventering av svenska skogar som aldrig kalavverkas</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inventering av svenska skogar som aldrig kalavverkas</title>
          <idno type="rdwebb">GX02MJ472</idno>
          <rs type="number">MJ472</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ472/text</ref>
          <ref type="dokument_url_html">http://data.riksdagen.se/dokument/GX02MJ472</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ472</ref>
          <ref type="doc">http://data.riksdagen.se/fil/80E9205A-283C-4338-895A-F9FDCDF9D36A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M99bg296adpAsTS9DoY9ZL" type="signed"/>
        <correspContext corresp="i-M99bg296adpAsTS9DoY9ZL">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-RwF3U1Z6KvfrxW4RP1nj5T" type="numbering">
          <date when="2009-10-08"/>
        </correspAction>
        <correspAction xml:id="i-BjtzVocCnpaVaVLsB1emQP" type="submission">
          <date when="2009-10-06"/>
        </correspAction>
        <correspAction xml:id="i-E9XxKgMncbWu8XqbgUety" type="transfer">
          <date when="2009-10-06"/>
        </correspAction>
        <correspAction xml:id="i-78ikdz3HCXaMDGDEKGXUF9" type="assigned"/>
        <correspContext corresp="i-78ikdz3HCXaMDGDEKGXUF9">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7Gw3A4AgTmuqSdqwmzPMHN" type="motBody">
        <div xml:id="i-8yWBsfRkAfDGU6pH3o7KGD" type="motSummary">
          <head xml:id="i-PQ163YyV2brhgoafmJmFRK">
            Sammanfattning
          </head>
          <p xml:id="i-DeEV9Hd6XLqwxGTpFPGXu5">
            Förlusten av biologisk mångfald inom EU och i världen har nyligen
            diskuterats under det svenska ordförandeskapet i EU vid en miljöministerkonferens
            i Strömstad. Skogarnas biologiska mångfald har särskilt uppmärksammats
            och även skogarnas roll som leverantör av ekosystemtjänster, t.ex.
            rent vatten.
          </p>
          <p xml:id="i-e7mNTBdnoVXEmTdRJq4z1">
            Svenska skogar som tidigare aldrig kalavverkats, s.k. kontinuitetsskogar,
            har oftast en betydligt rikare biologisk mångfald än produktionsskogar
            spontant uppkomna eller planterade efter kalhygge (trakthygge).
            Detta beror på att många av skogens naturligt förekommande arter
            inte klarar en kalhyggesfas. En långsiktig biologisk kartläggning
            av just vilka arter av t.ex. insekter, lavar, mossor och mykorrhizasvampar
            som inte återkommer i den nya skogen efter en kalhyggesfas föreslås
            i denna motion. Kontinuitetsskogar har också en ostörd markprofil
            som bevarat fornlämningar och andra kulturspår i en väsentligt
            högre utsträckning än markberedd skog. Skadorna på våra tusenåriga
            fornlämningar ökar för varje år, vilket helt strider mot antagna
            mål. Dagens rationellt brukade skogar med kalavverkning, markberedning
            och kvävegödsling blir därför annorlunda än tidigare skogsgenerationer
            och kommer framöver att hysa en delvis annan och torftigare biologisk
            mångfald.
          </p>
          <p xml:id="i-9DphBCQJiu7aY27BsZG7iM">
            Kalhyggesbruket blev efter 1950 den helt dominerande skogsbruksmetoden
            i Sverige. Många av de problem som idag finns för den biologiska
            mångfalden i skogen hänger samman med denna skogsbruksmetod. Alternativa,
            hyggesfria metoder tillämpas i nuläget praktiskt taget inte alls.
            Skogsstyrelsen konstaterar i sina utvärderingar av skogspolitiken,
            t.ex. SKS meddelande 2002:1, att det är denna mindre del av skogsmarken,
            ca 510 % utanför formellt skyddad skog, som utgör flaskhalsen
            för att klara väsentliga delar av landskapets biologiska mångfald
            och att särskilt värdefulla kontinuitetsskogar borde brukas med
            hyggesfria metoder. Intresset för alternativ till kalhyggesbruk
            har även under senare tid ökat bland annat vid skötseln av tätortsnära
            rekreationsskogar där den sociala naturvården väger tungt. För
            att klara målen om att minska förlusten av biologisk mångfald
            bör en mer varierad skogsskötsel än idag främjas.
          </p>
          <p xml:id="i-CTiftXnWLDWoQdbcNZbLuY">
            Skog och skogsbruk handlar om planeringshorisonter på århundraden.
            Inget borde därför hindra att även marker som kalavverkats någon
            gång skulle kunna gå över till mer av kontinuitetsskogsbruk.
          </p>
          <p xml:id="i-3pue2bWyJzpSTqa14VrGwm">
            Sedan 2005 har Skogsstyrelsen på uppdrag av regeringen drivit
            ett särskilt projekt för att utreda kunskapsläget om hyggesfria
            skogsbruksmetoder och kontinuitetsskogar. Kunskapsläget är därför
            i nuläget gott. Däremot saknas en kartbaserad inventering över
            dessa kvarvarande skogsområden, dvs. skog som inte gåtts över
            med kalhyggesbruk. En sådan inventering utgör ett avgörande planeringsunderlag
            och en viktig utgångspunkt för rådgivning till skogsägare med
            sådan skog. Sverige har t.ex. en lång och god tradition med framtagande
            av kartor över markslag. Sådana historiska kartor från 1600-,
            1700-, 1800- och 1900-talen visar hur marken använts och blir
            ett av underlagen vid en inventering av svenska kontinuitetsskogar.
          </p>
          <p xml:id="i-R4jkw98dCPp7gSUqmS1DFL">
            En överordnad fråga är hur man skapar incitament för hyggesfri
            skogsskötsel. Vi tror på en mångfald av brukningsmetoder i framtiden
            där samhället kanske inte behöver gå in med stöd. System bör kunna
            riggas så att incitament byggs in som leder till en variation
            i skogsskötseln. Miljömålens formuleringar är inte så konkreta.
            Det skulle behövas mer forskning och diskussion bland politikerna
            om hur vi vill att framtidens skogar ska se ut. Hur långt når
            vi t.ex. med dagens verktyg (större arealskydd, bättre naturhänsyn,
            hyggesfria metoder) för att nå våra mål och visioner för svensk
            skogsnatur?
          </p>
          <p xml:id="i-TnDujngWfPhKPwQP4Liz6W">
            Det finns i viss grad en naiv tro att hyggesfri skogsskötsel,
            oavsett hur det görs, alltid gör stor naturnytta och större nytta
            än kalavverkning. Garantier måste därför även skapas mot felaktiga
            metoder som leder till skövling av skog och försämring av de biologiska
            värdena. Sådana garantier skapas genom utvärdering av hur miljö-
            och produktionsmålen klaras. Ingen vill ha tillbaka de gröna lögner
            som delvis fanns i norra Sverige efter blädningsepoken. Ytterst
            handlar det om vilka värden vi vill förvalta in i framtidens skog
            och vad det får kosta.
          </p>
          <p xml:id="i-236m5wVpqBqWs6ngectwxb">
            I motionen föreslås att Skogsstyrelsen i samverkan med Naturvårdsverket
            och landets länsstyrelser tillsammans med Metria (Lantmäteriet)
            inventerar fram de skogsområden som tidigare inte kalavverkats
            och att inventeringsresultat presenteras i en kartdatabas över
            landet senast 2012 samt att de gör en kvalitetsvärdering, baserad
            på såväl nutida artinnehåll som historisk information, av utpekade
            objekt och senast 2013 anger i vilka särskilt värdefulla områden
            det är extra angeläget att kontinuitetsskogar brukas med hyggesfri
            skötsel t.ex. inom de av Naturvårdsverk och länsstyrelser utpekade
            och särskilt biologiskt rika värdetrakterna för olika skogstyper.
            De biologiskt mest värdefulla kvarvarande kontinuitetsskogarna
            bör ges någon form av långsiktigt skydd om de inte kan klaras
            på annat sätt.
          </p>
          <p xml:id="i-W2aRrBYDRzY7EF5zzVSJEn">
            Dessutom föreslås en större satsning inom SLU och Skogsforsk
            på att forska vidare dels kring hur kontinuitetsskogsbruk kan
            utformas på olika ståndorter i skilda delar av landet, dels kring
            vilka särskilt känsliga kontinuitetsarter som har särskilt svårt
            att återkomma i ny skog efter kalhyggesfas. Här bör en samtidig/integrerad
            utvärdering göras av vilka nyttor generell naturhänsyn ger och
            jämföra det med vilka nyttor hyggesfria alternativ ger.
          </p>
          <p xml:id="i-CmCyZhmhEdBSq1dsdhEYpi">
            Skogsstyrelsen föreslås också ges ett fortlöpande uppdrag att
            stödja utvecklingen och implementeringen av hyggesfria skogsbruksmetoder
            som alternativ till det idag dominerande trakthyggesbruket i skogar
            som tidigare inte kalavverkats. Här bör objektiv information ges
            till skogsägare om fördelar och nackdelar med kontinuitetsskogsbruk.
            Bland fördelarna kan nämnas t.ex. ökad biologisk mångfald, minskade
            kostnader för plantering och markberedning och minskade skador
            på fornlämningar.
          </p>
          <p xml:id="i-Y5yo6pdKApCx4QsRPrfRGm">
            Ett särskilt stöd och stimulansbidrag föreslås även till skogsägare
            som vill gå över till kontinuitetsskogsbruk. Medlen bör kunna
            tas ur landsbygdsprogrammet (LBU). EU har nämligen bestämt att
            en större del av LBU-medlen 20072013 ska gå till satsningar på
            att stärka biologisk mångfald inom jord- och skogsbruket. Även
            Nokås-bidrag bör kunna användas för att främja kontinuitetsskogsbruk
            med t.ex. skogsbete i biologiskt värdefulla områden.
          </p>
        </div>
        <div xml:id="i-PF22ZcPCTUZJibT4YzeGa8" type="motProposal" subtype="förslag">
          <head xml:id="i-2tvHqqEGKTfopM4zLfnnxG">
            Förslag till riksdagsbeslut
          </head>
          <list xml:id="i-EiQRYoFmiLuLaVWB4cjCXF" style="ol">
            <item xml:id="i-V9WzUZciiZitoDhBu3UTrr">
              Riksdagen tillkännager för regeringen som sin mening vad som
              anförs i motionen om att Skogsstyrelsen i samverkan med Naturvårdsverket,
              Metria (Lantmäteriet) och landets länsstyrelser genomför en arealtäckande
              inventering av skogsområden som inte berörts av kalhyggesskogsbruk.
            </item>
            <item xml:id="i-JPF3MLxLGGwoHC4e2vdv8V">
              Riksdagen tillkännager för regeringen som sin mening vad som
              anförs i motionen om att Skogsstyrelsen i samverkan med Naturvårdsverket,
              Metria (Lantmäteriet) och landets länsstyrelser gör en kvalitetsvärdering
              av objekten.
            </item>
            <item xml:id="i-QeZ1538Eq7mzuAdwBZRtRG">
              Riksdagen tillkännager för regeringen som sin mening vad som
              anförs i motionen om att Skogsstyrelsen i sin rådgivning till
              skogsägare ges ett fortlöpande uppdrag att stödja utvecklingen
              av hyggesfria skogsbruksmetoder.
            </item>
            <item xml:id="i-LNmDwjUFi36JxiZvu5J3Rz">
              Riksdagen tillkännager för regeringen som sin mening vad som
              anförs i motionen om att utreda ett särskilt ekonomiskt ersättningsstöd
              för skogsägarna för att täcka fördyrande avverkningskostnader
              i samband med genomförandet av hyggesfria skogsbruksmetoder.
            </item>
            <item xml:id="i-9nEVo6vfE9HfG7SwHsomNZ">
              Riksdagen tillkännager för regeringen som sin mening vad som
              anförs i motionen om att en satsning görs, bl.a. inom SLU och
              Skogforsk, på att forska vidare kring vad som sägs om kontinuitetsskogsbruket.
            </item>
          </list>
        </div>
        <div xml:id="i-RvKosCT379RJ7QYhbRUiuV" type="motContent">
          <head xml:id="i-2tUfAPvcnu3KHnsPLCzd4Q" type="h1">
            Inledning
          </head>
          <p xml:id="i-SasbdL6o28eKE9cE5D821x">
            Kring 1950 skedde ett storskaligt systemskifte i brukandet av
            svensk skog. Äldre och småskaliga brukningsformer såsom blädning,
            hagmarksskötsel, plockhuggning och dimensionsavverkning ersattes
            med kalhyggesbruk och skogsodling. Successivt har därefter uppskattningsvis
            ca 70 % av all produktiv skogsmark utanför skyddade områden i
            Sverige gåtts över med en öppen hyggesfas. Resterande ca 30 %
            är idag avverkningsmogen skog som aldrig kalavverkats och som
            inom de närmaste decennierna kommer att slutavverkas. Denna skog
            är kontinuitetsskog och innehåller naturligt många arter som missgynnas
            av modernt skogsbruk. Särskilt värdefulla är de kontinuitetsskogar
            som bara i begränsad omfattning plockhuggits. Men även skogar
            som plockhuggits under långa tider, t.ex. vissa bondeskogar i
            söder och vissa dimensionsavverkade tallskogar i norr, innehåller
            många arter som har svårigheter att fortleva i det moderna brukade
            skogslandskapet.
          </p>
          <p xml:id="i-Gm2kzn7YXHkEJMitjwy6Vo">
            Idag är det i praktiken enbart kalhyggesbruk (även kallat trakthyggesbruk)
            som är den skogsbruksmetod som tillämpas. Metoden omfattar en
            cyklisk skötselmodell med början i en markberedd öppen kalmark
            (föryngringsyta), följt av plantering eller annan föryngring,
            röjning, gallring, gödsling och slutavverkning. Skogsmännens syn
            på skogsmarken som en odlingsyta för träd, jämförbar med all annan
            odlingsmark (åkerbruk), har på bara ett halvt sekel i grunden
            förändrat det svenska skogslandskapet och förutsättningarna för
            skogens biologiska mångfald.
          </p>
          <p xml:id="i-HYwhb6cgVVJ9jNkgkguF77">
            Införandet av kalhyggesbruket i full skala medförde en snabb
            ekonomisk uppgång och en industriell framgångssaga, men myntet
            hade en negativ baksida med stora oönskade effekter på miljöområdet.
            I skogslandskapet har det skett en genomgripande biologisk trivialisering
            av arter och ekosystem. Detta på grund av att många av de arter
            som naturligt hör hemma i skogen inte klarar kalhyggesbrukets
            rotationscykel och särskilt inte själva hyggesfasen. Biotoper
            och arter har därför minskat i en utsträckning som nu är svår
            att förstå. Även många tidigare mycket allmänna arter såsom växterna
            tallört, linnéa, lummer och knärot verkar idag trivas mer i restbiotoper
            och långsiktigt skyddade skogar. Samma sak gäller troligen många
            av skogens insekter, lavar, mossor och även mykorrhizasvampar
            vilka lever i symbios med träden. Men här behövs mer av biologisk
            forskning för att kartlägga vilka av skogens arter som verkligen
            kräver lång skoglig kontinuitet och vilka arter som tämligen lätt
            etablerar sig i nya skogar efter en kalhyggesfas. Det är t.ex.
            ett sorgligt faktum att skogslandet Sverige ännu inte kartlagt
            de mer än tusen mykorrhizasvamparna och deras krav på t.ex. kontinuitet,
            trots att dessa nyckelarter i vår natur svarar för vikiga ekosystemtjänster
            genom att förse träd och andra högre växter med vatten och näringsämnen.
          </p>
          <p xml:id="i-3Y8d4KD1pdmSFLxgJyKq8Q">
            Artdatabanken, vid Sveriges lantbruksuniversitet, har med forskare
            och specialister tagit fram långa listor på s.k. rödlistade arter,
            dvs. arter som gått starkt tillbaka under senare tid och vars
            överlevnad på sikt är hotad i den svenska skogen (Gärdenfors 2005).
            Idag bedöms totalt 1 862 olika arter knutna till skogslandskapet
            vara rödlistade. Detta är över hälften av landets samtliga rödlistade
            arter i alla miljöer och motsvarar 10 % av de svenska skogarnas
            samlade artantal. Brist på lämpligt substrat t.ex. grova träd,
            grov död ved, bränd mark och bränd ved är orsaker till att många
            skogsarter hamnar på rödlistan. Men ett annat viktigt skäl till
            att många av skogslandskapets arter minskar i antal och på sikt
            blir alltmer hotade är kopplat till effekter av kalhyggesbrukets
            storskaliga införande för drygt 50 år sedan och dess monopolställning
            som brukningsmetod fram till idag.
          </p>
          <p xml:id="i-QEpvv8CHPKpvBFu1Pz5E7i">
            Dessa förändringar har skett samtidigt som skog i enbart betydelsen
            trädbevuxen mark ständigt har ökat. Riksskogstaxeringens nationella
            uppföljning visar att såväl arealen trädbevuxen skogsmark som
            volymen skog är betydligt större idag än när man startade mäta
            på 1920-talet. Dagens anlagda produktionsskogar ska dock biologiskt
            inte jämföras med de tidigare skogsekosystemen som hade en mer
            naturlig flora och fauna vilken klarade av skonsamma och hyggesfria
            skogsbruksmetoder. Skogsstyrelsen skriver även i sin utvärdering
            av skogspolitiken 2001 (SKS meddelande 2002:1 sidan 151)
          </p>
          <p xml:id="i-WJTNi6qPtxAxwfWJgngYc8">
            Föryngringsavverkning är den enskilda åtgärd inom skogsbruket
            som i störst utsträckning påverkar den biologiska mångfalden i
            skogen. Av olika avverkningsmetoder är slutavverkning i form av
            trakthygge den metod som har mest genomgripande effekter på arternas
            mångfald i olika skogsekosystem. Trakthyggesbrukets dominerande
            ställning som avverkningsmetod under den senaste femtioårsperioden
            har därför medfört att flera svårspridda skogslevande arter idag
            är hotade.
          </p>
          <p xml:id="i-E9LcjtrdMA9FY9pdJWpD7j">
            Skogsstyrelsen skriver vidare (sidan 229230) under rubriken Kontinuitetsskogar:
          </p>
          <p xml:id="i-NhkyH6EwDB3tMjEu7ft81J">
            Flaskhalsen sitter kanske framförallt i kontinuitetsskogarna,
            d.v.s. skogar som under mycket lång tid varit trädbevuxna och
            tidigare aldrig kalhuggits. Denna typ av skog minskar fortfarande
            och det är till stor del denna tidigare icke föryngringsavverkade
            skog som fortfarande avverkas i stora delar av Sverige. Trakthyggesbruk
            i en kontinuitetsskog innebär alltid ekologiska kontinuitetsbrott
            som kan medföra irreversibla förluster av biologisk mångfald.
            Sammanfattningsvis tyder ovanstående på att traditionella kalhyggesföryngringar
            passar mindre bra i kontinuitetsskogar om den biologiska mångfalden
            ska räddas över flaskhalsen. Det finns därför ett behov av att
            utreda den areella omfattningen av dessa typer av skogar
          </p>
          <p xml:id="i-7XE7wRKfbFt3VB64yY6WUC">
            Behovet av alternativ till kalhyggesbruk (trakthyggesbruk) och
            utvecklande av skötselmodeller för kontinuitetsskogar betonas
            i regeringens skrivelse till riksdagen (skr. 2003/04:39 sidan
            32) :
          </p>
          <p xml:id="i-JgVaHv3otJQS1qMhBKpGNp">
            Det finns i Sverige endast mindre arealer skog som aldrig tidigare
            varit kalavverkad. Skogsstyrelsen har för avsikt att utreda hur
            metoder för skogsskötsel i dessa skogar kan utformas som klarar
            av att ge en acceptabel ekonomisk avkastning samtidigt som natur-
            och kulturmiljövärdena bevaras. Regeringen anser att det är viktigt
            att arbeta vidare med frågan om andra skogsbruksmetoder än trakthyggesbruk
            för dessa ändamål.
          </p>
          <p xml:id="i-S58sFWNWuJQZ6uA2ognPKB">
            Skogar som inte berörts av kalhyggesbruk har ofta höga sociala
            värden där det är viktigt med en rekreationsanpassad förvaltning
            och skötsel. Begreppet skogar med höga sociala värden har nyligen
            tagits fram av Skogsstyrelsen (beslut 2009-02-26). Dessa skogar
            är viktiga för människors livsmiljö, rekreation, folkhälsa, friluftsliv
            samt för lokal och regional utveckling. Genom hyggesfria skogsskötselmetoder
            i kontinuitetsskogar kan synergieffekter erhållas som bevarar
            både biologisk mångfald och kulturlämningar samt ger en vacker
            och upplevelserik skog för rekreation och friluftsliv. Detta är
            särskilt angeläget att eftersträva nära tätorter där besökstrycket
            är stort.
          </p>
          <head xml:id="i-VWTHF5fx1ByJHFSJqx9MKm" type="h1">
            Skogsstyrelsens uppdrag kring kontinuitetsskogar och hyggesfria
            skogsbruksmetoder
          </head>
          <p xml:id="i-YGQb68sQj3mH8uJa6u9izo">
            Under 2003 genomförde Skogsstyrelsen en förstudie kring begreppet
            kontinuitetsskogar (SKS Meddelande 2004:1) och år 2005 fick Skogsstyrelsen
            regeringens uppdrag att utreda hyggesfria skogsbruksmetoder (prop.
            2004/05:1 utgiftsområde 23). Myndigheten har årligen från och
            med 2005 erhållit ett anslag på 5 miljoner kronor till detta projekt
            som kom att kallas Kontinuitetsskogar och hyggesfritt skogsbruk.
            Syftet med projektet har varit att kartlägga kunskapsläget kring
            kontinuitetsskogar och hyggesfria skogsbruksmetoder som syftar
            till ett brukande som bibehåller naturvärdena i dessa skogar.
            Uppdraget har genomförts i flera delprojekt med ett brett spektrum
            av olika frågeställningar. Resultaten har bland annat redovisats
            i Skogsstyrelsens meddelande 2008:1 och Skogsstyrelsens rapporter
            2008:7, 2008:19, 2008:20 och 2008:21. Det bakomliggande kunskapsläget
            är därför i nuläget väl kartlagt.
          </p>
          <p xml:id="i-AWcunYtuSSfGdod9eH5Wci">
            Det som återstår, och som Skogsstyrelsen inte har aktuella planer
            på eller resurser för att genomföra, är att inventera fram var
            dessa skogsområden ligger. En detaljerad kunskap om var dessa
            skogsområden finns är ett nödvändigt underlag om rådgivningsresurser
            för hyggesfria skogsbruksmetoder skall bli verkningsfullt. Vetenskapliga
            rådet för biologisk mångfald, genom ordförande Per Wramner, skriver
            den 24 januari 2006 :
          </p>
          <p xml:id="i-SHtBGLbn6z57qsD8f9UcwB">
            För en effektiv naturvård krävs att ansvariga, både på myndigheter
            och inom skogsbrukssektorn har tillgång till ett gemensamt och
            korrekt planeringsunderlag. I detta sammanhang är det därför av
            stor vikt att kontinuitetsskogarnas faktiska belägenhet finns
            dokumenterad tillsammans med information om deras naturvärden.
          </p>
          <p xml:id="i-3WizzY7ZXpsTcbfo3h2J5E">
            (Naturvårdsverket, dnr 302-6924-05 NI).
          </p>
          <p xml:id="i-HFG4DThQZoLANAq3V7rTvG">
            Idag saknas möjlighet att styra information och rådgivning om
            hyggesfria avverkningsmetoder till de skogsområden där metoderna
            är önskvärda från ett miljöperspektiv. Inom ramen för Skogsstyrelsens
            kontinuitetsskogsprojekt har man dock gjort en kartläggning av
            förekomsten av all äldre skog i Sverige, en studie som genomförts
            av Metria (Lantmäteriet) baserat på satellitbilder från olika
            tidsskikt (SKS meddelande 2008:1 sidan 71). Denna fjärranalys
            vore ett utmärkt underlag att utgå ifrån för en mer detaljerad
            inventering av skogsområden som tidigare inte varit kalavverkade.
          </p>
          <head xml:id="i-dnUeFvuTNDYrGkF8gnXqh" type="h1">
            Den svenska skogspolitiken och skogsbrukets sektorsansvar
          </head>
          <p xml:id="i-EXKuZEHpzWUXzmFChSoNaL">
            Det är skogsnäringens ansvar att medverka till en ekologisk anpassning
            av sin verksamhet i syfte att uppfylla miljömålen. Det ligger
            därför i skogsbrukets intresse att utreda vilka områden i landet
            som inte gåtts över med kalhyggesbruk då denna brukningsform har
            visat sig ha starkt negativa effekter på naturmiljön. Skogsbruket
            bör därför välkomna en satsning på hyggesfria skogsbruksmetoder
            i den del av landets skogar som alltjämt har en rik biologisk
            mångfald.
          </p>
          <p xml:id="i-YahJhfjXieXhRFt7r2X4GR">
            Sektorsansvaret utvecklades i propositionen En ny skogspolitik
            (prop. 1992/93:226) och i Svenska miljömål delmål och åtgärdsstrategier
            (prop. 2000/01:130). Det finns i dag en bred samsyn i samhället
            för sektorsansvaret som innebär att varje sektor ska ta sitt ansvar
            för miljön. Det skogliga sektorsansvaret medför att åtgärder som
            krävs för att bevara skogslandskapets natur- och kulturmiljövärden
            är ett gemensamt ansvar för myndigheterna och skogsbruket (prop.
            2007/08:108).
          </p>
          <head xml:id="i-EKruVcj9cPkgd5V7He24hY" type="h1">
            Slutsats
          </head>
          <p xml:id="i-3EFchJDM5h7YB7pqGZ2JAy">
            Kunskapsläget om kalhyggesbrukets negativa miljöpåverkan på den
            biologiska mångfalden har under senare år ytterligare förbättrats.
            Kalhyggesskogsbruk (trakthyggesbruk) är idag den i praktiken helt
            allenarådande skogsbruksmetoden. Införandet av alternativa hyggesfria
            metoder fick inte den plats i brukandet som förutsågs vid införandet
            av en ny skogspolitik 1993 (prop. 1992/93:226). Den tidigare skogsvårdslagstiftningen
            från 1979 ansågs begränsa möjligheterna till andra brukningsformer
            än kalhyggesbruk (trakthyggesbruk). Avregleringen motiverades
            med att detta skulle leda till större frihet i brukandet och en
            ökad användning av alternativa metoder. Detta har inte blivit
            fallet utan utvecklingen har gått åt motsatt håll.
          </p>
          <p xml:id="i-FQFfeWct5Ld7Wv6xZHoCvm">
            Hur den icke skyddade skogsmarksarealen som tidigare inte utsatts
            för kalavverkning framgent brukas är idag en ödesfråga för en
            stor andel av skogslandskapets biologiska mångfald. I dessa skogar
            finns oftast en betydligt rikare och mer naturlig artsammansättning
            som under lång tid klarat av hyggesfria avverkningar. Det är därför
            ett prioriterat område att skogsbruket inom ramen för sitt sektorsansvar
            ökar sin användning av hyggesfria metoder. Detta bör självklart
            göras i områden där miljönyttan blir störst, dvs. i särskilt biologiskt
            rika skogar som tidigare aldrig utsatts för kalavverkning och
            som hyser kontinuitetsberoende arter. För att styra rådgivning
            mot och användningen av hyggesfria metoder krävs både bra planeringsunderlag
            och ekonomiska stimulansåtgärder. Detta föreslås i motionen.
          </p>
        </div>
        <div xml:id="i-KhehUXz447HKB5ArexjT8p" type="signatureBlock">
          <list xml:id="i-Bwfb6TYmiTtoRGTX8Vm3FR">
            <item xml:id="i-Vkop9KPXQmNEchsai9TzQD" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-RvWfREwk5EXtT2vd5zGt2M" who="i-C2s3YhmmVmNkgvznmmnD4x" type="signature">
              Per Bolund (mp)
            </item>
            <item xml:id="i-B6VeZLeZHcpdFM95PpaFMx" who="i-5QNmudGpnjjRJCTYzakn9H" type="signature">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
