<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00169">
  <teiHeader>
    <fileDesc>
      <titleStmt>
        <title>om ett statligt institut för framtidsstudier.</title>
        <author>av fru Anér m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett statligt institut för framtidsstudier.</title>
          <idno type="rdwebb">FX02169</idno>
          <rs type="number">169</rs>
          <ref type="dokument_url_text">http://data.riksdagen.se/dokument/FX02169/text</ref>
          <ref type="dokument_url_html">http://data.riksdagen.se/dokument/FX02169</ref>
          <ref type="dokumentstatus_url_xml">http://data.riksdagen.se/dokumentstatus/FX02169</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QT9hzBLfNV9tgHbTzQvtBT" type="signed"/>
        <correspContext corresp="i-QT9hzBLfNV9tgHbTzQvtBT">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-67kiTFbXU3qDiVNVin2wTU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__169/mot_1974__169-001.pdf"/>
      <fw xml:id="i-TeZwaDaVbJCnWZFjsjHo8z">
        Mot. 1974:169 4
      </fw>
      <div xml:id="i-FJ1eTRkq25P3JRTdE3kwVt" type="motHeader">
        <div xml:id="i-327ymJXrRnbj6bABCMoH8B" type="motTitle"/>
        <div xml:id="i-3EozAMhu1C3w4YSkA5UQqA" type="motSubmissionInfo"/>
      </div>
      <div xml:id="i-XMadVPSFLb8ELu1VwYvx5v" type="motBody">
        <div xml:id="i-JUKazEjghToc9jC6xzcLMf">
          <p xml:id="i-TC5UjnnQEnTFuEzRju2QbT">
            Nr 169
          </p>
          <p xml:id="i-NgU3XLvzWYDt69mW4vohPn">
            av fru Anér m. fl. om ett statligt institut för framtidsstudier.
          </p>
          <p xml:id="i-91cB2BkHk21vCttgUsHDuD">
            Under den gångna riksdagsperioden har två stora problem, till
            vilka riksdagen haft att ta ställning, aktualiserat behovet av
            framtidsstudier — Öresundsbron och energikrisen. I båda fallen
            har med rätta framhållits att en välorganiserad framtidsforskning,
            inriktad bl.a. på att kartlägga konsekvenserna av olika handlingsalternativ,
            kunnat ge beslutsfattarna bättre möjligheter att i tid ta ställning
            till ödesdigra åtgärder och händelser. Framtidsstudier är nödvändiga.
            Annars kommer framtiden att kasta sig över oss bakifrån, och vi
            står där med en utveckling, som vi inte önskat och kanske kunnat
            undvika. För att ta ett enda exempel: Datatekniken, tv-kassetterna,
            bildtelefonin, satellitsändningarna — allt detta som nätt och
            jämnt lämnat ritbordet — kommer inom några decennier att ändra
            förutsättningarna för större delen av vårt insamlande och utbyte
            av information. Tekniken finns alltså i rikt överflöd — men var
            är värderingarna? Varken de strikt ekonomiska, de sociala eller
            de individualpsykologiska värderingar som skall styra vårt handhavande
            av dessa nya verktyg finns ännu — de har knappast ens börjat diskuteras.
            Framtidsstudier bedrivs i dag i många länder och på många olika
            sätt. Vi har Wiener-Kahns modell — cyniska extrapoleringar av
            rådande tendenser med mycket litet av hänsyn till mänskliga värderingar.
            Vi har Radovan Richtas tjeckoslovakiska framtidsforskning — bruten
            i knoppen: drömmen om en mänsklig socialism, den vetenskaplig-tekniska
            utveck- lingen som förutsättningen för en verkligt människovärdig
            tillvaro. Vi har den franska versionen — lika koncentrerad på
            de rika länderna som Wiener-Kahn men med större tonvikt på levnadsstandardens
            estetiska kvaliteter. Vi har den ohöljt empiriska japanska forskningen,
            som t. ex. konstaterar att amerikanarna väntar sig en briljant
            utveckling av minidatorer år 1975 och sätter i gång redan 1970
            att översvämma marknaden med dem. Fram till för något år sedan
            har regeringens intresse för framtidsstu- dier varit svalt. Initiativen
            har i stället kommit från enskilda och institutioner som IVA.
            I riksdagen aktualiserades frågan av folkpartiet 1969 (motion
            1I:181 och II:277) genom ett krav på ett nordiskt institut för
            framtidsstudier. Som ett resultat av Arbetsgruppens för framtids-
            forskning arbete finns dock numera en liten arbetsgrupp — sekretariatet
            för framtidsstudier — knuten till statsrådsberedningen. Dess uppdrag
            är dock mycket lösligt. En rad utmärkta synpunkter på hur en verklig,
            demokratisk och effektiv framtidsforskning skall kunna bedrivas
            finns i de specialstudier
          </p>
          <pb facs="riksdagen-motions-pdf/data/1974/mot_1974__169/mot_1974__169-002.pdf"/>
          <fw xml:id="i-UoBa5iJxnut5RUm9r87MtA">
            Mot. 1974:169 8
          </fw>
          <p xml:id="i-WqWqqQEfGEqpYHbYQdRH3c">
            som gjorts av Marianne Frankenhaeuser och Birgitta Odén inom
            ramen för Arbetsgruppen för framtidsforskning. Det är i hög grad
            att beklaga att dessa studier inte blivit tryckta och ställda
            till allmänhetens förfogande. Där framkommer nämligen mycket klart
            hur viktigt det är att framtidsforskningen är pluralistisk, dvs.
            handhas av olika grupper med skilda värderingar. Annars blir den
            bara ett bihang till planeringen av redan beslutade åtgärder.
            Vidare anges i ovannämnda studier en rad väsentliga tvärvetenskapliga
            områden, där framtidsforskning är viktig i dag — bl.a. integrerad
            människokunskap och de moralproblem som uppstår som en följd av
            medicinska och medicin-teknologiska nyheter. Hittills har framtidsstudier
            framför allt bedrivits av regeringar, inom de multinationella
            företagen, i regi av de stora militär-industriella komplexen och
            i viss mån vid fristående institut i USA och några andra länder.
            Däremot har möjligheterna för mindre, fristående organisationer
            och mera löst organiserade grupper att bedriva egen framtidsforskning
            eller att påverka den som bedrivs varit mycket begränsade. Vad
            som hittills gjorts av sekretariatet för framtidsstudier i form
            av seminarier och debatter tyder inte på någon markerad vilja
            att motarbeta denna utveckling och låta andra grupper än de synnerligen
            väletablerade komma till tals och ta del i forskningen om framtiden.
            Det kan inte accepteras. Framtidsstudier får inte bli ytterligare
            ett medel för redan etablerade och mäktiga att hävda sina intressen.
            Framtidsforskningen måste i stället bidra till att skärpa beredskapen
            och medvetenheten inför det komman- de. Det förutsätter att olika
            röster kan göra sig hörda. Både effekterna av redan beslutade
            projekt och effekterna av handlingsalternativ, baserade på andra
            värdepremisser, måste studeras och föras in i debatten. En aktiv
            statlig insats är otvivelaktigt nödvändig för att framtidsforsk-
            ningen skall få tillräckliga ekonomiska och personella resurser
            och tillförsäkras en oberoende ställning. Men dessa resurser får
            inte byggas upp inom kanslihusets slutna väggar för att i första
            hand bli ett medel i den statliga förvaltningens tjänst. Då blir
            det svårt att uppnå mångsidig- heten och låta olika värderingar
            komma till uttryck.
          </p>
          <p xml:id="i-KqM9qVT8hfoeypewUCXXwZ">
            Institut för framtidsstudier
          </p>
          <p xml:id="i-MaBnPFjY71u2hU12dAxe9Y">
            Hur skall då framtidsforskningen i Sverige bäst organiseras?
            I stor utsträckning måste de forskningsresurser som finns vid
            universitet, högskolor och forskningsinstitut utnyttjas. Några
            speciella institutionella arrangemang för detta är knappast nödvändiga.
            Däremot bör det finnas möjlighet för fristående tvärvetenskapliga
            framtidsstudiegrupper att få anslag till verksamheten. Sådana
            grupper finns redan på en del håll, t. ex. i Göteborg, där Centrum
            för tvärvetenskapliga studier gör en viktig insats. I hägnet av
            dem kan en kritisk och ifrågasättande framtidsforskning växa fram.
            Vid sidan av fristående studiegrupper vid universitet och högskolor
            bör en statligt finansierad basorganisation för framtidsstudier
            byggas upp.
          </p>
          <pb facs="riksdagen-motions-pdf/data/1974/mot_1974__169/mot_1974__169-003.pdf"/>
          <fw xml:id="i-BLNaPDsEhGZUoBqDdK7wt5">
            Mot. 1974:169 9
          </fw>
          <p xml:id="i-Ss53EHnde9Y2v5B5XarQLY">
            En sådan bör emellertid inte knytas till statsministerns kansli
            eller på annat sätt förläggas till den centrala statsförvaltningen.
            Det ger inte den nödvändiga öppenheten och är knappast rätta formen
            för att tillgodose riksdagens behov av oberoende och alternativa
            studier. Därtill kommer att en statlig basorganisation bör kunna
            tillgodose och samordna olika gruppers och intressenters behov
            av miljö- och omgivningsstudier. Det sker bäst om den har en relativt
            fristående ställning. I stället föreslår vi ett statligt institut
            för framtidsstudier, knutet till riksdagen. Gentemot denna bör
            det ha samma fristående ställning som t. ex. riksdagens ombudsmän.
            Institutets arbete måste bedrivas under full insyn och största
            öppenhet. Studier som institutet förmedlar eller på annat sätt
            deltar i skall offentliggöras. Det måste vara en absolut förutsättning
            för dess medverkan. Finansieringen av insitutet bör ske helt via
            anslag från riksdagen. Därigenom får det en oberoende ställning
            både gentemot den centrala statsförvaltningen och gentemot industrin
            och andra delar av näringslivet. Ett statligt institut för framtidsstudier
            bör ha följande huvuduppgif- ter:
          </p>
          <p xml:id="i-7oYW4rvhVAxQj7jqULh4SE">
            O Initiera dels framtidsstudier rörande breda sektorer av samhällslivet,
            s. k. omgivnings- eller miljöstudier, dels studier av särskild
            vikt för att riksdagen skall kunna bedöma utvecklingen på olika
            problemområden och konsekvenserna av olika handlingsalternativ.
            Oo Förmedla önskemål om framtidsstudier från myndigheter, företag
            och organisationer samt samordna likartade önskemål till större
            studier. Oo Stödja och bistå organisationer och grupper som behöver
            underlag för egna studier och hjälp med att utföra dem. Det bör
            vara en central uppgift för institutet. En rad organisationer
            — från svenska kyrkan till miljövårdsgrupperna — behöver i hög
            grad stöd att få den vidare bakgrund till sina egna studier utan
            vilken deras arbete lätt hänger i luften. Dessutom bör institutet
            fungera som en dokumentations- och infor- mationscentral på områden
            där svårigheten att hitta fakta, litteratur och referenser är
            omvittnad. Institutet bör systematiskt samla in basfakta, studier
            av olika slag, litteratur etc. och hålla materialet tillgängligt
            för intresserade grupper och institutioner. Andra uppgifter för
            institutet bör vara metodutveckling, viss utbildningsverksamhet,
            långsiktig planering av forskningsinsatserna, bevakning av den
            internationella utvecklingen etc. Utöver dessa uppgifter bör institutet
            stödja fristående grupper för framtidsstudier. Anslag bör stå
            till institutets förfogande för att fördelas till sådana grupper.
            Därvid bör alternativa och ifrågasättande studier samt metodutvecklingsprojekt
            ges företräde.
          </p>
          <p xml:id="i-46aVog62sev8Z9w5PY3QSr">
            Ämnen för framtidsstudier
          </p>
          <p xml:id="i-AX5pe8aDuobuPvq5KxmyP7">
            Som exempel på den sorts ämnen som framtidsforskning i ett land
            som Sverige skulle kunna inrikta sig på vill vi nämna följande:
          </p>
          <pb facs="riksdagen-motions-pdf/data/1974/mot_1974__169/mot_1974__169-004.pdf"/>
          <fw xml:id="i-Y9ZhEEPb1PrAj3Nk8MTJJ5">
            Mot. 1974:169 10
          </fw>
          <p xml:id="i-A7JRmvduNQoNCMSSN5VQt4">
            O en studie av hur ett ”tjänstesamhälle” skulle fungera, både
            ekonomiskt och mänskligt, dvs. ett samhälle där en ökande del
            av både offentliga och privata utgifter läggs ner på att köpa
            resp. tillhandahålla tjänster i stället för varor, O en studie
            i hur medborgarnas intresse för att skydda och förbättra olika
            typer av miljöer skulle på ett effektivare sätt än i dag kunna
            kopplas in i beslutsprocessen, O en studie — som borde ha varit
            gjord redan nu — om hur en utveckling mot ett lågenergisamhälle,
            eller ett som använder andra energikällor än i dag, kan påskyndas
            utan alltför svåra omställningsskador på människor och realkapital,
            O en studie i hur andra prioriteringar än de nuvarande mellan
            hälso- och sjukvård, inklusive mellan olika typer av sjukvård,
            skulle återverka både på landets ekonomi och dess hälsa.
          </p>
          <p xml:id="i-Jxf6F8YTGyuH8VXpKVkTHf">
            Samtliga dessa studier skulle, som synes, inte omedelbart underlätta
            livet för beslutsfattarna men däremot ge deras uppdragsgivare,
            väljarna, en chans att överväga vad de faktiskt vill ha för sorts
            framtid.
          </p>
          <p xml:id="i-AtLUcKRHiTiaraftDyma4k">
            Utredningsgrupp
          </p>
          <p xml:id="i-2yDqtVYSt2Jn7nm39yTiW6">
            En utredningsgrupp bör tillsättas inom riksdagen för att utforma
            de närmare riktlinjerna för det föreslagna institutet. För detta
            arbete bör också ett temporärt sekretariat för framtidsstudier
            upprättas inom riksdagen, vilket bör överta de uppgifter som f.
            n. åvilar sekretariatet för framtidsstudier inom statsrådsberedningen.
            Under andra huvudtiteln föreslås att 2+2 milj. kr. anvisas för
            framtidsstudier. Medlen bör ställas till den föreslagna utredningsgruppens
            förfogande och i huvudsak användas enligt de riktlinjer som skisseras
            av föredragande. 500 000 kr. av anslaget för långsiktsmotiverad
            grundforsk- ning bör dock disponeras för anslag till fristående
            grupper och organisa- tioner för framtidsstudier.
          </p>
          <p xml:id="i-DafyBduYDfLeWcGvEuea4X">
            Hemställan
          </p>
          <p xml:id="i-7qZexByVDHUbqDmxuTnRak">
            Med hänvisning till det anförda hemställer vi att riksdagen A.
            fattar principbeslut om att inrätta ett statligt institut för
            framtidsstudier, underställt riksdagen, B. tillsätter en utredningsgrupp
            inom riksdagen för att utarbeta förslag till närmare riktlinjer
            för institutet, C. temporärt inrättar ett sekretariat för framtidsstudier
            inom riksdagen för att biträda utredningsgruppen, D. ställer det
            under andra huvudtiteln föreslagna anslaget för framtidsstudier
            till utredningsgruppens förfogande,
          </p>
          <pb facs="riksdagen-motions-pdf/data/1974/mot_1974__169/mot_1974__169-005.pdf"/>
          <fw xml:id="i-YPwiD7qBbsUFJ1RPfD8qnm">
            Mot. 1974:169 11
          </fw>
          <p xml:id="i-Mbj33Rz74th3MEzn1TM6LL">
            E. beslutar att 500 000 kr. av anslaget skall användas för stöd
            till framtidsforskning i regi av fristående grupper och organisationer.
            Stockholm den 17 januari 1974 KERSTIN ANÉR (fp) ROLF WIRTÉN (fp)
            BJÖRN MOLIN (fp)
          </p>
        </div>
      </div>
    </body>
  </text>
</TEI>
