<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0739/mot_200001_MJ_0739-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ739 pnr: m369
          </p>
          <p>
            Motion till riksdagen 2000/01:MJ739
          </p>
          <p>
            av Inger René och Berit Adolfsson (m)
          </p>
          <p>
            Oljeutsläpp
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om åtgärder när det gäller ansvaret för illegalt utsläpp
            av olja.
          </p>
          <p>
            Motiv till vårt förslag
          </p>
          <p>
            Ett stort antal oljeutsläpp från fartyg sker runt de svenska
            kusterna varje år. Tillgänglig statistik visar på ungefär 600-700
            utsläppstillfällen. Inget av 1999 års oljespill härrörde från
            någon känd olycka. I stället handlade det sannolikt i de flesta
            fall om avsiktliga utsläpp från fartyg i trafik. Åtskilliga utsläpp
            undgår också upptäckt — det verkliga antalet bedöms vara minst
            dubbelt så stort som det registrerade. Oljeutsläppen i Östersjön
            får allvarliga konsekvenser eftersom vattnet i Östersjön omsätts
            betydligt långsammare än i Atlanten och Nordsjön. Också den svenska
            västkusten är hårt drabbad. Havsströmmar och vindar på Nordsjön
            och Skagerack samverkar så att västkusten till stor del blir mottagare
            av allt drivande avfall. De miljömässiga problemen för fauna och
            flora längst kusterna och på stränderna är mycket stora. Fartyg
            som har upptäckts vid oljeutsläpp har varit ägda av utländska
            rederier. I dag är det inte i så stor utsträckning rengöring till
            havs av oljetankarna som förorsakar utsläppet utan i regel maskinrumsavfall
            som fartygen spolar ut i havet. Med den nuvarande lagstiftningen
            är det mycket svårt att fastställa ansvaret vid dessa olagliga
            utsläpp, eftersom man måste fastställa vilken person på fartyget
            som orsakat utsläppet. Detta är i regel inte möjligt. Trots att
            t.ex. den svenska kustbevakningen har visat på tydliga bevis har
            åtal fått läggas ner. En förändring i lagstiftningen är nödvändig.
            Eftersom fartygstrafiken till stor del är internationell krävs
            också internationella åtgärder för att komma till rätta med fartygens
            oljeutsläpp. Inom Helsingforskommissionen har länderna enats om
            en gemensam strategi för omhändertagande av avfall och för att
            få bukt med de illegala
          </p>
          <p>
            31
          </p>
          <pb facs="riksdagen-motions-pdf/data/200001/mot_200001_MJ_0739/mot_200001_MJ_0739-0002.pdf"/>
          <p>
            2000/01:MJ739
          </p>
          <p>
            32
          </p>
          <p>
            utsläppen som alltfort sker i Östersjöregionen. Hamnarna i de
            forna öststaterna behöver utrustas med anläggningar för att omhänderta
            spillolja m.m. liknande det system vi har i Sverige. Övervakningen
            av sjöfarten måste förbättras så att fartyg som släpper ut olja
            upptäcks. Vi anser att det är angeläget att komma fram till vem
            som skall ställas till svars för utsläppen. Möjligheten att på
            olika sätt märka oljan så att den direkt kan härledas till ett
            speciellt fartyg bör undersökas. För att komma tillrätta med de
            olagliga oljeutsläppen krävs internationella åtgärder. Sverige
            måste bli mer aktivt när det gäller detta samarbete. Sverige bör
            spela en aktiv roll när det gäller det fortsatta bekämpningsarbetet
            inom Helsingforskommissionens ram och också arbeta för att förbättra
            skyddsnivån på motsvarande sätt i alla våra farvatten.
          </p>
          <p>
            Stockholm den 2 oktober 2000
          </p>
          <p>
            Inger René (m) Berit Adolfsson (m)
          </p>
          <p>
            Elanders Gotab, Stockholm 2000
          </p>
        </div>
      </div>
    </body>
  </text>
</TEI>
