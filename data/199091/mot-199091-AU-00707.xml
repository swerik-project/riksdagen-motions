<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-AU-00707">
  <teiHeader>
    <fileDesc>
      <titleStmt>
        <title>Arbetsrätt</title>
        <author corresp="i-Gcjbk3nJyjWXPaa2dm3MFR i-Gcjbk3nJyjWXPaa2dm3MFR">av Elver Jonsson m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsrätt</title>
          <idno type="rdwebb">GE02A707</idno>
          <rs type="number">A707</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GE02A707/text</ref>
          <ref type="dokument_url_html">http://data.riksdagen.se/dokument/GE02A707</ref>
          <ref type="dokumentstatus_url_xml">http://data.riksdagen.se/dokumentstatus/GE02A707</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-A2jgxgPRi11BxUsPb2uNmM</idno>
            <name>Charlotte Branting</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9zMaK3CVtpd6kY7dATfeep</idno>
            <name>Kjell-Arne Welin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-9zMaK3CVtpd6kY7dATfeep</idno>
            <name>Kjell-Arne Welin</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-A2jgxgPRi11BxUsPb2uNmM</idno>
            <name>Charlotte Branting</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-5BAuoreWuHEDmfStAQQoco</idno>
            <name>Sigge Godin</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EXXQ2jibU787igTJtFGtNs" type="signed"/>
        <correspContext corresp="i-EXXQ2jibU787igTJtFGtNs">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-A2jgxgPRi11BxUsPb2uNmM"/>
          <note type="signatory" corresp="i-5BAuoreWuHEDmfStAQQoco"/>
          <note type="signatory" corresp="i-9zMaK3CVtpd6kY7dATfeep"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-9zMaK3CVtpd6kY7dATfeep"/>
          <note type="signatory" corresp="i-A2jgxgPRi11BxUsPb2uNmM"/>
          <note type="signatory" corresp="i-5BAuoreWuHEDmfStAQQoco"/>
        </correspContext>
        <correspAction xml:id="i-9wcczio2UZ1fUB6tMCo2R6" type="referral">
          <date when="1991-02-06"/>
        </correspAction>
        <correspAction xml:id="i-PPFu5yWV7bjoiYpoPb49f" type="dismissal">
          <date when="1991-02-05"/>
        </correspAction>
        <correspAction xml:id="i-Phn2i9DncGh3nVXa5FGmrb" type="submission">
          <date when="1991-01-25"/>
        </correspAction>
        <correspAction xml:id="i-nCZjXtn8WfM2UWbf3tVsi" type="referral">
          <date when="1991-02-06"/>
        </correspAction>
        <correspAction xml:id="i-WxndMhZdLedJZasZUUHh8H" type="dismissal">
          <date when="1991-02-05"/>
        </correspAction>
        <correspAction xml:id="i-6majMmkbVG6xgUWWdZ23Wd" type="submission">
          <date when="1991-01-25"/>
        </correspAction>
        <correspAction xml:id="i-R6LxpqhUtUrho8wLmfhRHf" type="assigned"/>
        <correspContext corresp="i-R6LxpqhUtUrho8wLmfhRHf">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_AU_707/mot_199091_AU_707-001.pdf"/>
      <div xml:id="i-EJJw2QY53yxyMjew8MGvgk" type="motHeader">
        <div xml:id="i-3Q66HEzkPNYLcTyhEVqD9w" type="motTitle"/>
        <div xml:id="i-42LtkqpqcDgF5id672i273" type="motSubmissionInfo"/>
      </div>
      <div xml:id="i-DEgmget9hU7LyJqzY3kaVL" type="motBody">
        <div xml:id="i-5QtmZDDqAUkWKnKdqhZMJS">
          <p xml:id="i-JLN5wg6u6RbQ1UaGqa8XgG">
            Motion till riksdagen 1990/91:A707
          </p>
          <p xml:id="i-TgwK2mE7LVyddVXmXkSbPr">
            av Elver Jonsson m.fl. (fp) Arbetsrätt
          </p>
          <p xml:id="i-9VrYePk45GcBfAUekL8nx9">
            Sammanfattning
          </p>
          <p xml:id="i-VVK4TGufNT1Ef3aPq5fwkY">
            I denna motion ställer vi krav på vissa förändringar av det arbetsrättsliga
            re- gelverket. Förslagen innebär att de arbetsrättsliga reglerna
            tydliggörs eller förändras på sex punkter: För det första gäller
            det anpassning av reglerna om informations- och för- handlingsskyldighet
            till de verkliga förhållandena på arbetsmarknaden. För det andra
            gäller det förhållandet mellan arbetsrätten och krav på indi-
            viduell frihet och integritet. Här aktualiseras frågor om föreningsrätten.
            För det tredje gäller det förhållandet mellan arbetsrätten och
            den politiska demokratin. I denna motion reses krav rörande gränserna
            för MBL:s till- lämplighet inom den offentliga sektorn. För det
            fjärde vill vi aktualisera frågor om arbetsrättens relation till
            nä- ringsfriheten. I detta sammanhang ifrågasätter vi medbestämmandelagens
            vetoregler vid anlitande av entrepenörer. För det femte tar vi
            upp skadeståndsreglerna. Skadestånden måste stå i rimlig proportion
            till den uppkomna skadan, och skadestånden vid olovliga konflikter
            höjas väsentligt, För det sjätte vill vi aktualisera frågan om
            översyn av studieledighetslagen och förtroendemannalagen.
          </p>
          <p xml:id="i-QKWXRSaDAPZRZdq8b2FeCf">
            Inledning
          </p>
          <p xml:id="i-JwLB8eyvqLpLc73aBfxUH5">
            1970-talet karakteriserades av en rad reformer inom arbetsrätten.
            Införan- det av medbestämmandelagen och styrelserepresentationslagarna
            innebar att arbetstagarsidan gavs ökat kollektivt inflytande.
            Folkpartiet liberalerna hade under lång tid försökt utveckla arbetstagar-
            nas rätt till inflytande över sin arbetssituation. Vi tog initiativ
            till såväl an- ställningsskyddslagen som lagen om styrelserepresentation.
            På många områ- den har arbetstagarnas inflytande förbättrats genom
            förändringen av den ar- betsrättsliga lagstiftningen. Särskilt
            de anställdas möjlighet till styrelserepre- sentation har varit
            värdefull för såväl arbetsgivare som arbetstagare. Vi an- ser
            också att anställningsskyddet i de allra flesta stycken innebär
            en bra av- vägning mellan arbetstagarnas och arbetsgivarens intressen.
            Det har gått femton år sedan dessa reformer beslutades. Vi kan
            idag kon-
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-002.pdf"/>
          <p xml:id="i-4kG1CvkMzsugbq7TLBNtzS">
            statera att bl.a. medbestämmandelagen inte i alla stycken fungerat
            tillfreds- ställande. Enligt vår mening krävs det därför förändringar.
            Redan från början var vi medvetna om vissa problem beträffande
            de nya informations- och förhandlingsreglerna. Å ena sidan leder
            de till en ökad byråkratisering av beslutsprocessen. Å andra sidan
            innebär de inte något re- ellt inflytande för arbetstagarna. Tanken
            var att arbetsgivarna och centrala/ lokala arbetstagarorganisationer
            skulle sluta avtal. Dessa skulle begränsa la- gens informations-
            och förhandlingsskyldighet till det som var väsentligt. Dessutom
            skulle arbetsgivaren, i de fall det finns behov och intresse,
            medge ett reellt medinflytande för de fackliga organisationerna.
            Medbestämmandelagen är en ramlag som skall kompletteras med avtal
            som anpassar bestämmelserna till olika arbetsområden. Vi menar
            att denna förhoppning i långa stycken kommit på skam. Avtalen
            har inte lyckats preci- sera förhandlingsrätten på ett sätt som
            hade varit önskvärt. I dag är förhand- lingsskyldigheten så vidsträckt
            att arbetsgivaren i många fall är tvingad att förhandla med fackliga
            organisationer som inte har medlemmar som berörs av den föreslagna
            förändringen. Problemen torde vara störst på den offent- liga
            arbetsmarknaden, där effektivitetskraven på arbetsgivare och arbetsta-
            gare inte är lika påtagliga.
          </p>
          <p xml:id="i-HXkBJRBjbQZAp8CEHrB6RC">
            Informations- och förhandlingsskyldighet
          </p>
          <p xml:id="i-Pko2uH5Lp64xhoWWUkjJkk">
            Samtliga anställda bör ha rätt till inflytande och information.
            Detta skall gälla oavsett facklig tillhörighet eller avsaknad
            av sådan överhuvudtaget. Rätten till inflytande bör därför grundas
            på att ett anställningsförhållande föreligger och på representativitet,
            d.v.s. så många som möjligt bland arbets- tagarna skall kunna
            anse sig vara företrädda. Därför bör ett minoritetsskydd införas
            i den arbetsrättsliga lagstiftningen. Minoritetsskyddet bör ha
            till syfte att ta till vara intressen hos samtliga anställda.
            Det gäller enskilda anställda, oavsett om de är fackligt anslutna
            eller inte och även små icke kollektivavtalsbärande organisationer.
            Här ser vi i dag vissa brister. Det mest markanta är att de anställda
            som inte är medlemmar i någon facklig organisation saknar rätt
            att i förväg erhålla information av arbetsgiva- ren om beslut
            som har stor betydelse för deras arbetssituation. Förhandlingsskyldigheten
            enligt första stycket 11 $ i medbestämmandela- gen (MBL), de s.k.
            företagsledningsfrågorna, anser vi skall gälla mot alla organisationer,
            alltså oavsett om det finns kollektivavtal eller inte. En viktig
            förutsättning är dock att organisationen har medlemmar som i någon
            väsent- lig omfattning berörs av frågan. I 13$ MBL föreskrivs
            att arbetsgivaren är förhandlingsskyldig gentemot facklig organisation
            som inte är kollektivavtalsbärande endast om frågan be- rör arbets-
            och anställningsförhållanden för arbetstagare som är medlem i
            organisationen. Vid arbetsdomstolens tolkning av 13$ MBL har det
            före- kommit fall då en fråga bedömts vara kollektiv men när det
            i själva verket har rört arbetstagarens rent individuella förhålllanden.
            Förhandlingsskyldig- het enligt 13$ MBL har då inte kunna åberopas.
            I dessa fall synes lagstift- ningen leda till att den kollektivavtalsbärande
            organisationen skall anses företräda samtliga anställda. Detta
            är klart otillfredsställande.
          </p>
          <p xml:id="i-XtEYxerpUXxrWM7kU8cPRa">
            Mot. 1990/91 A707
          </p>
          <p xml:id="i-PnkPyek8e1y8ifCdCq6o5A">
            10
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-003.pdf"/>
          <p xml:id="i-XRJ4j6LYJk9gwFCos4HWzD">
            Förhandlingsskyldigheten som berör arbetsledningsfrågorna i individuella
            fall anser vi skall utformas på samma sätt som anställningskyddslagens
            (LAS) regler om besked, underrättelse och i förekommande fall
            varsel. En sådan förändring skulle innebära att varje anställd
            som berörs av arbetsgiva- rens tilltänkta åtgärd får information
            i förväg. Om den anställde är fackligt organiserad har organisationen
            rätt till överläggning med arbetsgivaren. Dessutom är arbetsgivarnas
            primärförhandlingsskyldighet i 11$ MBL så oprecis att beslutsprocessen
            byråkratiserats för mycket. I dag är reglerna så generellt utformade
            att det är svårt att med utgångspunkt från lagen avgöra om arbetsgivaren
            har skyldighet att förhandla eller inte. Det fordras ofta en mycket
            god kännedom om arbetsdomstolens omfattande och ganska svårtill-
            gängliga praxis för att med säkerhet kunna avgöra om förhandlingsskyldig-
            het föreligger eller inte. Detta har enligt vår uppfattning i
            stor utsträckning lett till ett överförhandlande — arbetsgivaren
            tar det säkra för det osäkra. Det borde vara lättare för en arbetsgivare
            att direkt genom att studera la- gen få en uppfattning om huruvida
            en viss fråga, t.ex. ett anställningsbeslut, är förenat med förhandlingsskyldighet.
            En tydligare reglering i lagen om när förhandlingsskyldighet föreligger
            skulle medföra att mycken förhandlings- verksamhet skulle elimineras
            till fromma för en mindre byråkratisk och snabbare beslutsprocess.
            Om medbestämmandelagen förändrades på detta sätt tror vi att besluts-
            processen skulle förenklas utan att det rättmätiga kollektiva
            inflytandet skulle försämras. Dessutom skulle minoritetsorganisationers
            och enskilda medlemmars möjlighet till inflytande öka. Vi menar
            att riksdagen skall be- gära förslag av regeringen i enlighet
            med dessa riktlinjer.
          </p>
          <p xml:id="i-X21mX5DeowBwxLoXGmDqtM">
            Individuell frihet och integritet
          </p>
          <p xml:id="i-CwAZAuMbxTYQGCDsRvfzri">
            Rätten att fritt få ansluta sig till en förening är en grundbult
            i en demokrati. Därför är den positiva föreningsrätten grundlagsskyddad.
            Den är också in- skriven i MBL. Det är också viktigt att garantera
            rätten att slippa tillhöra en förening. Så har också föreningsrätten
            tolkats av Europakommissionen för mänskliga rättigheter. I Sverige
            är dock inte rätten att få stå utanför en förening en självklarhet.
            Tvärtom förekommer det att fackföreningar på olika sätt försöker
            tvinga in arbetstagare i föreningen. Det existerar också fackföreningar,
            som menar att föreningsrätten ger dem en stor rätt att bestämma
            över sina medlemmar. En sådan tolkning av föreningsrätten kan
            vi inte acceptera. Den är ovärdig de- mokrati. Med rätten att
            ansluta sig till en förening måste också följa rätten att utan
            sanktion omedelbart få utträda ur en förening. Rätten att utträda
            ur en för- ening är av sådan grundläggande karaktär, att den inte
            kan delegeras till en- skilda organisationers avgörande. För att
            garantera den enskildes frihet att själv välja eller avstå från
            medlemskap i en förening bör denna negativa före- ningsrätt grundlagsfästas.
            Regeringen bör låta utreda frågan med sikte på en grundlagsändring.
            Vi behandlar denna fråga i vår partimotion om författ- ning. I
            avvaktan på en sådan utredning anser vi att den negativa föreningsrät-
            ten bör garanteras i lag.
          </p>
          <p xml:id="i-9S99mthCJhQEfSiVmRPRTD">
            Mot. 1990/91 A707
          </p>
          <p xml:id="i-VhX9baHgU5yixYG8abBDKn">
            11
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-004.pdf"/>
          <p xml:id="i-SoHGj2apjdXw5pG9jjoe1w">
            Vi anser att förekomster av organisationsklausuler i kollektivavtal
            kan be- traktas som en form av yrkesförbud och innebär ett otillbörligt
            ingrepp i den enskildes integritet och ett avsteg från de medborgerliga
            fri- och rättighe- terna. Riksdagen bör begära att regeringen
            lägger fram ett lagförslag som garanterar den negativa föreningsrätten
            och också innefattar ett förbud mot organisationsklausuler.
          </p>
          <p xml:id="i-FaqXkaqVFKgq7yrJJ1yRAr">
            Styrelserepresentation
          </p>
          <p xml:id="i-jF1Wt3WNDQrE4LcSjKASS">
            Till grund för lagstiftningen kring styrelserepresentation ligger
            tanken att löntagarrepresentation skall vara till gagn för alla
            anställda i företaget. Där- för var den förutvarande lagstiftningen
            knuten till den fackliga organisatio- nens representativitet på
            arbetsplatsen. Innan den nya lagen trädde i kraft den 1 januari
            1988 fick beslut om att inrätta styrelserepresentation för de
            anställda fattas av en lokal facklig organisation som var bunden
            av kollektiv- avtal i förhållande till företaget och som företrädde
            mer än hälften av de an- ställda vid företaget. Fanns flera kollektivavtalsbundna
            arbetstagarorganisa- tioner vid företaget skulle de tillsammans
            anses ha denna representativitet. I den nya lagen har kravet på
            representativitet slopats. Däremot är det fortfarande så att facklig
            organisation som är bunden av kollektivavtal i för- hållande till
            företaget skall fatta beslut om att inrätta styrelserepresentation.
            Detta innebär att representation kan inrättas även i företag där
            endast någon eller ett litet fåtal är organiserade. Folkpartiet
            liberalerna anser att styrelse- representation bör grundas på
            representativitet och föreslår därför att det system som gällt
            fram till den 1 januari 1988 återinförs. Så många arbetstagargrupper
            som möjligt bör få inflytande genom att vara representerade i
            företagsstyrelsen. Lagen om styrelserepresentation för de privatanställda
            kan dock leda till att många mindre organisationer kommer att
            stå utan representation. Enligt vår mening är detta olyckligt
            då även så- dana organisationer i många fall företräder ett betydande
            antal arbetstagare inom företaget. Även dessa organisationer skall
            i möjligaste mån ges tillfälle att påverka genom platser i styrelsen.
            Den som företräder de anställda måste ha en stark förankring i
            företaget och en god kännedom om hur företaget fungerar. Detta
            uppnår man bäst som anställd i företaget. Möjligheten för anställda
            att informera och uttrycka åsikter begränsas då deras representant
            inte är anställd på företaget. Än värre blir det i de fall då
            den fackliga representanten representerar ytterst få på ett företag.
            Möjligheterna för de anställda att få information från sin representant
            kan också bli mycket små då personen ifråga inte arbetar på företaget.
            Som huvudregel bör därför gälla att representanterna för de an-
            ställda i styrelsen skall arbeta i berört företag.
          </p>
          <p xml:id="i-DsTWoT3mtyYEpafzDxSLkX">
            Politisk demokrati
          </p>
          <p xml:id="i-M7b9Z1qNq4oFSkCngiVrcf">
            Förutom de intressemotsättningar som kan uppstå mellan den arbetsrättsliga
            lagstiftningen och individuella rättigheter finns det också behov
            av att klar- lägga gränsdragningen mellan människors möjligheter
            att påverka i sin egen- skap av anställda och i sin egenskap av
            väljare genom den politiska besluts- processen.
          </p>
          <p xml:id="i-CzZVi99G9QM9CJgBkjtUWe">
            Mot. 1990/91 A707
          </p>
          <p xml:id="i-9ZZLn1JFc5Wa41VsxBJurC">
            12
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-005.pdf"/>
          <p xml:id="i-DHMSmvtcJqZprReJcqsGYe">
            I 1 $ MBL stadgas att lagen endast är tillämplig på förhållandet
            mellan arbetsgivare och arbetstagare. I förarbetena sägs att denna
            förutsättning in- nebär att avtal, vad gäller den politiska demokratin,
            inte skall kunna ingås om förhållanden som rör verksamhetens ”mål,
            inriktning, omfattning och kvalitet”. Gränsen för MBL:s tillämplighet
            skall alltså gå mellan de beslut som gäller de offentliganställdas
            arbetsförhållanden och de som gäller politiska övervä- ganden.
            Att exakt klarlägga var denna gräns går överlåts i dag till de
            avtals- slutande parterna. Folkpartiet liberalerna anser att detta
            är ett principiellt felaktigt tillväga- gångssätt. Som ett exempel
            kan nämnas det avtal som 1987 ingicks mellan statens arbetsgivarverk
            och de statsanställdas huvudorganisationer om medbestäm- mande
            vid beredningen av regeringsärenden. Folkpartiet liberalerna mot-
            satte sig inte det föreliggande avtalet eftersom det var viktigt
            att en lösning i denna fråga kom till stånd. Vi framförde dock
            önskemål om en utredning angående gränsdragningen mellan de anställdas
            förhandlingsrätt och den po- litiska demokratin. Vi anser fortfarande
            att det är en otillfredsställande lösning att hänskjuta gränsdragningsproblem
            av detta slag till förhandlingslösningar genom de be- rörda avtalsparternas
            försorg. Behovet av utredning av hur denna fråga skall lösas kvarstår
            sålunda. Detta arbete bör snarast inledas och fullföljas med utgångspunkt
            i de riktlinjer arbetsmarknadsutskottet angav i betänkandet AU
            1981/82:4. I dessa riktlinjer behandlas enbart MBL i kommuner
            och landsting. Vi anser att utredningsarbetet bör omfatta hela
            den offentliga sek- torn. Av ovannämnda skäl utgör enligt vår
            mening de fackliga organisationer- nas närvarorätt i de beslutande
            nämnderna ett intrång i den kommunala de- mokratin som är principiellt
            oacceptabelt. Genom denna närvarorätt, vid si- dan av de politiskt
            valda representanterna, får den kommunala personalen en särställning
            jämfört med övriga kommuninvånare. Vi anser därför att den rätten
            skall avskaffas och återkommer till frågan i anslutning till den
            avise- rade propositionen om ny kommunallag. Medbestämmandelagens
            2 $ behandlar liknande frågor. I denna paragraf undantas från
            lagens tillämpningsområde vissa verksamheter som får sin in- riktning
            och sina mål bestämda i demokratiska former eller är av opinionsbil-
            dande eller ideell natur. Exempel på sådana verksamheter är fackliga,
            poli- tiska, religiösa organisationer samt press, radio och TV.
            I företag av denna karaktär har det inte ansetts lämpligt att
            arbetstagarinflytandet sträcker sig till verksamhetens mål och
            inriktning. 2 $ MBL tillkom som en garant för att demokratiska
            intressen inte skulle komma i konflikt med arbetstagarinfly- tandet.
            Detta är av vikt för att bibehålla dessa verksamheters fristående
            ställ- ning och för att främja demokratins fortlevnad. Enligt
            MBL har arbetstagarorganisation rätt till förhandling och informa-
            tion med de undantag som nämns ovan. Den ordning som beslutades
            i och med lagen om styrelserepresentation för privatanställda
            går dock längre. En arbetstagarrepresentant får genom den rätt
            att delta i behandlingen av ären- den som enligt MBL är undantagna
            information och förhandling. Detta kan
          </p>
          <p xml:id="i-MUCNZmDNZM6ZVrp5fpu25D">
            Mot. 1990/91 A707
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-006.pdf"/>
          <p xml:id="i-BvoFbNSmaFfRvVHwc6NQTu">
            ses som ett kringgående av de regler som gäller i övrigt på det
            arbetsrättsliga området på ett sätt som inte kan anses vara önskvärt.
            Vi menar att de ända- målssynpunkter som ligger bakom bestämmelsen
            i 2 $ MBL gör sig gällande med samma tyngd vad gäller arbetstagarledamöter
            i företagsstyrelse. Ar- betstagarrepresentanter i styrelser för
            företag som avses i 2 $ MBL bör såle- des ej ha rätt att delta
            i behandling och beslut i frågor som rör verksamhetens mål och
            inriktning.
          </p>
          <p xml:id="i-6stanNCPM4DmHnnkBJxLuN">
            Vetoreglerna
          </p>
          <p xml:id="i-P5GY634V1zTAfV1qUNy26a">
            Enligt medbestämmandelagen har arbetstagarorganisationerna möjlighet
            att hindra arbetsgivaren att anlita entreprenör i vissa fall.
            För att eventuellt kunna utnyttja sin vetorätt gör de fackliga
            organisatio- nerna i dag en bedömning av om entreprenören kan
            förväntas bryta mot lag eller avtal. Denna prövning får, enligt
            rättspraxis, enbart avse sådana brott som i sin tur kan påverka
            entreprenörernas egna anställda t.ex. brott mot MBL, kollektivavtal
            och reglerna om arbetsgivaravgifter. Detta är enligt vår uppfattning
            orimligt. Entreprenörens eventuella brott mot den egna perso-
            nalen skall bevakas av dess organisationer och eventuella brott
            mot skatte- regler m.m. skall självfallet bevakas av aktuella
            myndigheter. Vi är skeptiska till de konsekvenser för många mindre
            företag som veto- rättsreglerna fått. Vi är övertygade om att
            arbetsgivare som har för avsikt att anlita en entreprenör, efter
            sedvanlig förhandling med de fackliga organisa- tionerna, kan
            fatta ett riktigt och väl underbyggt beslut. Riksdagen bör hos
            regeringen begära förslag om avskaffande av vetorätts- reglerna
            i medbestämmandelagen.
          </p>
          <p xml:id="i-49BPyeYPJrZK3XdDKEDY5z">
            Blockad
          </p>
          <p xml:id="i-5RdX2uMAZ7N2YrY5zyJoGs">
            En av de stridsåtgärder som enligt MBL står till buds är blockad.
            Blockader har tillgripits mot exempelvis enmansföretag vid vägran
            att sluta kollektivav- tal när företagaren inte haft någon anställd.
            Blockaden kan i sådana fall inte anses stå i rimlig proportion
            till de resultat man vill uppnå. Därmed kan vi endast konstatera
            att möjligheten till blockad missbrukas. Förslag till en lag-
            ändring som stävjar detta missbruk bör av regeringen läggas fram
            för riksda- gen. Vi utvecklar denna fråga vidare i vår motion
            om småföretagande.
          </p>
          <p xml:id="i-MGTcaTXomcMsXnjpGkVSA4">
            Skadeståndsregler
          </p>
          <p xml:id="i-LkpeygVfZkWn72xgZBf12B">
            Den arbetsrättsliga lagstiftningen är numera ett omfattande regelverk
            med ett dussintal lagar vartill kommer den reglering som sker
            genom kollektivav- talen. Det är svårt att överblicka ett så omfattande
            regelsystem och efterleva det i alla dess detaljer. Inte minst
            gäller det mindre företag, som av naturliga skäl inte kan ha tillgång
            till en egen arbetsrättslig expertis. Skadestånd ut- krävs emellertid
            även för bagatellartade förseelser. Ett exempel på denna vittgående
            skadeståndsskyldighet återfinns i lagen om styrelserepresentation
            för privatanställda. Lagens sanktionsregler rönte vid remissbehandlingen
            kritik bl.a. från juridiska instanser. Även små miss- tag kan
            här leda till ansenliga skadestånd. Vår kritik riktar i dessa
            stycken
          </p>
          <p xml:id="i-4q1aRbLs4YD266WYn7KfNE">
            Mot. 1990/91 A707
          </p>
          <p xml:id="i-D8voR8oXarwxkDxKwLDFFR">
            14
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-007.pdf"/>
          <p xml:id="i-FZEsiudAgNZnGbRnE7iR6h">
            framför allt in sig på de kollektiva skadestånden, d.v.s. skadestånd
            till de fackliga organisationerna vid bagatellartade brott mot
            vissa varsel- och underrättelseskyldigheter som i realiteten saknar
            betydelse för den enskilda personen. Konsekvenserna av skadeståndsreglerna
            bör bli föremål för en översyn med sikte på behövliga förändringar
            i lagstiftningen. I samband här- med är det lämpligt att även
            de s.k. informella skadestånden uppmärksam- mas. Redan nu bör
            lagen om styrelserepresentation ändras så att skadestånds- skyldighet
            endast skall uppstå i de fall företag förvägrar de anställda styrelse-
            representation. Att fredsplikt råder under löpande avtalsperiod
            är en oomtvistad princip i svensk arbetsrättslagstiftning. I de
            fall arbetstagare ändå vidtar stridsåtgär- der är dessa olovliga.
            Olovliga stridsåtgärder innebär framför allt ett under- grävande
            av de fackliga organisationernas trovärdighet som avtalsslutande
            part gentemot arbetsgivarna. Om en arbetsnedläggelse inte upphört
            trots att förhandlingar inletts kan arbetstagaren åläggas skadestånd.
            Detta skade- stånd får nu högst uppgå till 200 kronor — en beloppsgräns
            som återinfördes av den socialdemokratiska regeringen efter 1982
            års val. Under det gångna året synes även regeringen ha insett
            att dessa regler är föråldrade och att ett skadestånd på 200 kr
            inte har någon som helst avhål- lande effekt. I februari presenterade
            regeringen ett förslag i sin lönestopps- proposition som innebar
            att skadeståndet vid olovliga konflikter skulle höjas till maximalt
            5 000 kr. Detta förslag var i första hand avsett att balansera
            det strejkförbud som regeringen också föreslog. Som bekant avslog
            riksdagen propositionen och regeringen avgick. Senare under våren
            tillsattes en särskild utredare som bl.a. fick till uppgift att
            komma med förslag som innebar ändringar av 60 $ MBL så att högre
            skadestånd skulle kunna dömas ut för fredspliktsbrott och där
            också domsto- len skulle ges större möjlighet att ta hänsyn till
            omständigheterna i det en- skilda fallet. Trots att utredaren
            enligt regeringens direktiv skulle redovisa sina förslag senast
            i oktober 1990 har något betänkande ännu inte offentliggjorts.
            Detta är högst anmärkningsvärt. Arbetsdomstolen bör ges bättre
            möjligheter än nu att göra nyanserade be- dömningar då det p.g.a.
            olovlig stridsåtgärd blir aktuellt för en arbetstagare att betala
            skadestånd. Skadeståndsreglerna i 60 $ MBL bör därför förändras
            så att den nuvarande 200-kronorsregeln, vars belopp bestämdes
            redan 1929 och då motsvarade en månadslön för en industriarbetare,
            avskaffas och skadeståndsbeloppen kraftigt höjs. Regeringen bör
            snarast återkomma till riksdagen med förslag.
          </p>
          <p xml:id="i-KsF6FRQZpAUDRvwhCEfjzQ">
            Översyn av studieledighetslagen och förtroendemannalagen
          </p>
          <p xml:id="i-CiJN4op24y6iwqEK9igZ3S">
            Under 1970-talet vidgades möjligheterna att vara tjänstledig
            från arbetet. Genom olika lagar öppnades möjligheter att i högre
            utsträckning vara hemma med sina barn, att bedriva fackligt arbete
            och att ägna sig åt studier utan att man för den skull förlorade
            sitt arbete. För den enskilde arbetstaga- ren innebär det valfrihet
            och en möjlighet att kombinera arbetet med andra
          </p>
          <p xml:id="i-RAuLY2nfUWdtnXUYrYwabG">
            Mot. 1990/91 A707
          </p>
          <p xml:id="i-UrYPxwNQ116YuZwhBSZ6Y8">
            15
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-008.pdf"/>
          <p xml:id="i-FBzTtHxRPESCKmh3Caa9x7">
            intressen eller värden. Detta är positivt såväl för arbetstagarna
            som för sam- hället i sin helhet. En översyn av ledighetslagarna
            inleddes 1980. Denna översyn har legat nere sedan 1982. Att människor
            har möjlighet att kombinera förvärvsarbete med att vara småbarnsföräldrar
            eller att fortbilda sig är något vi bör slå vakt om. Det måste
            däremot klart framgå av lagarna på området när rätten till ledighet
            inträder. Många, framförallt småföretagare som ej själva har tillgång
            till ar- betsrättslig expertis, framför ofta klagomål på att lagarna
            är svårtillämpade. Det har också framkommit påpekanden, tillika
            från småföretagarhåll, om att ledighetslagarna är alltför vidlyftiga.
            Effekten anses bli produktionsbort- fall och svårigheter att planera
            verksamheten. Vi anser att denna kritik är riktig vad gäller studieledighetslagen
            och delvis förtroendemannalagen. Studieledighetslagen leder bl.a.
            till tjänstledighet för personer som inte tänkt sig att återvända
            till sitt arbete. Resultatet blir de oändliga vikariats- kedjor
            som idag finns inom framförallt den offentliga sektorn. Den nu
            gällande studieledighetslagen ger rätt till ledighet oavsett vilka
            studier den anställde avser att bedriva. Vi menar att denna rätt
            måste anses väl omfattande och därför bör en översyn av lagstiftningen
            genomföras. Förtroendemannalagens regler har delvis varit svåra
            att tolka och till- lämpa. Särskilda problem har visat sig förekomma
            vid bedömningen av frå- gan om rätten till ledighet för facklig
            verksamhet skall vara förenad med rätt till bibehållen lön under
            ledigheten eller inte. Vi anser därför att en förnyad översyn
            av förtroendemannalagen också är påkallad.
          </p>
          <p xml:id="i-RFtAkz9QxNdYzK6j1UBMDZ">
            Hemställan
          </p>
          <p xml:id="i-4xhNUaDdtiUATNnMaz7JDF">
            Med hänvisning till det anförda hemställs 1. att riksdagen hos
            regeringen begär förslag till förändring av med- bestämmandelagens
            förhandlingsregler i enlighet med vad i motionen anförts, 2. att
            riksdagen hos regeringen begär förslag till lagstiftning om ne-
            gativ föreningsrätt, 3. att riksdagen hos regeringen begär förslag
            till lagstiftning mot or- ganisationsklausuler, 4. att riksdagen
            beslutar att 6 $ första och andra styckena lagen om styrelserepresentation
            för de privatanställda får följande lydelse:
          </p>
          <p xml:id="i-An1JmLTxQLQch8Bvh2Nr1i">
            Beslut om inrättande av styrelserepresentation för de anställda
            fattas av lo- kal arbetstagarorganisation som är bunden av kollektivavtal
            i förhållande till företaget och företräder minst hälften av de
            anställda vid företaget eller av flera sådana arbetstagarorganisationer
            som tillsammans har denna omfatt- ning. Rör beslutet moderföretag
            fattas det av lokal arbetstagarorganisation, som är bunden av
            kollektivavtal i förhållande till företag inom koncernen och företräder
            mer än hälften av koncernens anställda, eller av flera sådana
            organisationer som tillsammans har denna omfattning., 5. att riksdagen
            beslutar att 8 $ andra stycket sista meningen lagen om styrelserepresentation
            för de privatanställda får följande lydelse:
          </p>
          <p xml:id="i-xRcQkMXfS2xYrPovpe144">
            Mot. 1990/91 A707
          </p>
          <p xml:id="i-TU3M69s5EVnLbuhhqaPzVf">
            16
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-009.pdf"/>
          <p xml:id="i-H1dGEQvoSEZqhiFdxxbNkX">
            Om andra sådana organisationer företräder mer än en tjugondel
            av de kol- lektivavtalsbundna arbetstagarna får dock de som företräder
            det största an- talet arbetstagare av dessa organisationer utse
            vardera en suppleant. , 6. att riksdagen beslutar att följande
            mening läggs till sist i 8 $ tredje stycket lagen om styrelserepresentation
            för de privatanställda:
          </p>
          <p xml:id="i-VQYewYZ7nM7ZfxreGQk2g7">
            Om andra sådana organisationer företräder mer än en tjugondel
            av de kol- lektivavtalsbundna arbetstagarna får dock de som företräder
            det största an- talet arbetstagare av dessa organisationer utse
            vardera en suppleant.,
          </p>
          <p xml:id="i-44MhQjFg5DiGiXwqesdDEz">
            7. att riksdagen som sin mening ger regeringen till känna vad
            i mo- tionen anförts om MBL inom offentlig sektor, 8. att riksdagen
            beslutar att 14 $ andra stycket lagen om styrelsere- presentation
            för de privatanställda får följande lydelse:
          </p>
          <p xml:id="i-GdYHfpok5fY7a7rmc4fVCY">
            Är ett företags verksamhet av sådan natur eller har sådant ändamål
            som av- ses i 2 $ lagen (1976:580) om medbestämmande i arbetslivet,
            får arbetstagar- representanterna inte delta i behandling av fråga
            som rör verksamhetens mål och inriktning., 9. att riksdagen hos
            regeringen begär förslag om avskaffande av ve- torättsreglerna
            i medbestämmandelagen i enlighet med vad i motio- nen anförts,
            10. att riksdagen beslutar att 15 $ lagen om styrelserepresentation
            för de privatanställda får följande lydelse:
          </p>
          <p xml:id="i-WvB42QGP4wtmoABbUky5ef">
            En arbetsgivare eller en arbetstagarorganisation som bryter mot
            denna lag, arbetsgivarorganisation genom att förhindra de anställda
            sin rätt till styrelse- representation, skall betala ersättning
            för den skada som uppkommer. Skadeståndet kan avse både ersättning
            för den förlust som uppkommer och ersättning för den kränkning
            som lagbrottet innebär. Om det är skäligt kan skadeståndet sättas
            ned eller bortfalla helt. En arbetstagarorganisation kan dock
            inte med stöd av denna lag kräva skadestånd av annan arbetstagarorganisation.,
            11. att riksdagen som sin mening ger regeringen till känna vad
            i mo- tionen anförts om översyn av de arbetsrättsliga skadestånden,
            12. att riksdagen hos regeringen begär förslag om förändring av
            60 $ lagen (1976:580) om medbestämmande i arbetslivet i enlighet
            med vad i motionen anförts, 13. att riksdagen hos regeringen begär
            en översyn av studieledig- hetslagen och förtroendemannalagen
            i enlighet med vad i motionen anförts.
          </p>
          <p xml:id="i-9yxKqAJRRTMNE6xpc4mQAD" type="date">
            Stockholm den 11 januari 1991
          </p>
          <div xml:id="i-LrhJ4v1TpBj1JjUpHjwee8" type="signatureBlock">
            <list xml:id="i-79u6zS2ZkAeuWN8Tf3D1ng">
              <item xml:id="i-NTWFNMURr15hHd8eWAmHb9" who="i-Gcjbk3nJyjWXPaa2dm3MFR" type="signature">
                Elver Jonsson (fp)
              </item>
              <item xml:id="i-WdjVWbm3gyZMVZ17y6pg3v" who="i-A2jgxgPRi11BxUsPb2uNmM" type="signature">
                Charlotte Branting (fp)
              </item>
              <item xml:id="i-HmejVjFW4uGgA8ssMkNdda" who="i-9zMaK3CVtpd6kY7dATfeep" type="signature">
                Kjell-Arne Welin (fp)
              </item>
            </list>
          </div>
          <p xml:id="i-BF6Xtu4fRkKdyECMS93TSS">
            Sigge Godin (fp)
          </p>
          <p xml:id="i-DQqovpaTTCuMK9mJXLAtAs">
            Mot. 1990/91 A707
          </p>
          <pb facs="riksdagen-motions-pdf/data/199091/mot_199091_AU_707/mot_199091_AU_707-010.pdf"/>
          <p xml:id="i-C9PDs1wUDHd4atgShfTjxC">
            gotab 97500, Stockholm 1991
          </p>
        </div>
      </div>
    </body>
  </text>
</TEI>
