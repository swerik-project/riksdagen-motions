<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__299/mot_1939__ak__299-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 299. 1
          </p>
          <p>
            Nr 299.
          </p>
          <p>
            Av herr Hammarlund, angående utredning om försäljning till respektive
            arrendatorer av von Reiserska stiftelsens å
          </p>
          <p>
            Lärkesholm arrendegårdar jämte viss stödskog.
          </p>
          <p>
            År 1780 testamenterade titulärlandshövdingen Anders von Reiser
            sin efter- lämnade förmögenhet till vissa i testamentet angivna
            ändamål. | En del kontanter utdelades till släktingar och vänner
            och häns ägandes sätesgård Lärkesholm i Örkelljunga socken i Norra
            Åsbo härad av Kristian- stads län donerades till vad vi nu skulle
            kalla ett ålderdomshem eller försörj- ningsinrättning. En del
            kontanter anslogs till byggande och underhåll av ett skolhus dels
            för godsets folk, dels för hela Örkelljunga socken. En ganska
            stor summa anslogs till vad testator kallade för ett arbetshus,
            där fattigt folk i bygden, vilka von Reiser ömmade för, »skulle
            kunna för- tjäna något lite till födan», som testator uttrycker
            sig. | Enligt detta testamente förbehöll han sig rätten att själv
            förordna tvenne godemän, att vara »Executor» av denna hans sista
            vilja samt anordna hans begravning och dylikt i samband med hans
            död. Två år efter gjorde von Reiser vissa tillägg till sitt testamente.
            Om den samlade förmögenheten blev 35 000 d:r s:mt skulle vissa
            räntor utgå till fattigt folk dels på godset, dels ifrån främmande
            ort och dels till en , namngiven kyrka, resten av räntorna skulle
            användas till inrättningens un- derhåll och utvidgning och »af
            det öfriga jag efter låter», således allt kapital, ett »Evigvarande
            Fidei Comisse» under konungens befallningshavandes över- inseende.
            Detta kapital skulle årligen växa med minst 400 d:r s:mt och ur
            detta fideikommisskapital skulle stipendier utgå, dels till 20
            fattiga jungfrur och bondpigor, vilka skulle gifta sig, och om
            det blev brist på dylika, så kunde en skicklig studerande få ett
            stipendium och om pengar fanns kunde flera dylika utdelas och
            sedan skulle även godsets folk få en liten dusör efter hans död,
            nota bene om man betalat arrendet ordentligt, i annat fall blev
            det kvittning på det obetalda arrendet. Tvenne kuratorer skulle
            tillsättas för förvaltningen av fideikommisskapi- talet liksom
            tvenne direktörer förut nämnts för skötseln av godset, och av
            testamentet framgår, att det kan vara dels samma personer, dels
            andra. Efter von Reisers död blev av Konung Gustav III den 26
            oktober 1791 Lärkesholmsstiftelsen godkänd, men man fick göra
            vissa inskränkningar i testators dispositioner, ty det visade
            sig att von Reiser räknat sin förmögen- het i överkant. Man fick
            åtnöja sig med blott två sysslomän och man avstyrkte von Reisers
            Bihang till riksdagens protokoll 1939. 4 saml. Nr 299—303. 1
          </p>
          <pb facs="riksdagen-motions-pdf/data/1939/mot_1939__ak__299/mot_1939__ak__299-002.pdf"/>
          <p>
            2 Motioner i Andra kammaren, Nr 299.
          </p>
          <p>
            tanke att Lärkesholm och Lärka skulle användas till ålderdomshem,
            i stället skulle ersättning för hushyra utgå till dessa personer
            och så kunde man in- bespara skolbygget, ty ett rum i gårdens
            manbyggnad kunde användas för detta ändamål, och man menade nu
            att den övriga delen av godsets jord, vil- ken icke redan var
            tilldelad bönderna och torparna, kunde bortarrenderas till arbetsfolket
            å gården, således samma tanke som sex år dessförinnan run- nit
            upp i den skotske adelsmannen Rutger Macleans hjärna, vilken vid
            denna tid, 1791, hade satt i gång med sitt stora experiment på
            Svaneholm, där man skulle ta bort »dumheten och trögheten&gt; ur
            godsets folk genom att tilldela dem var sin bit jord. Experimentet
            lyckades som vi veta över förväntan på Svaneholm, men re- sultatet
            nåddes inte till 100 Z förrän arrendatorerna fingo friköpa sig.
            Ännu vänta dock de forna arbetarnas å Lärkesholm avkomlingar på
            att erhålla denna rätt. Man godkände von Reisers tanke om ett
            arbetshus på godset och man nämner, att en klädesfabrik vore lämplig
            för att förbättra ekonomien i stif- telsen. På grund av för litet
            kapital förföll tanken på ett ålderdomshem, klädes- fabriken,
            om den kom till stånd, är för länge sedan borta, alla gamla dona-
            tioner på spannmål och kofoder till lärarnas löner ifrån herrgårdar
            och en- skilda runt om i vårt land äro för länge sedan borta på
            grund av att det all- männa övertagit skolväsendet, så ock i Örkelljunga.
            Det finns därför inte en enda rimlig anledning kvar att behålla
            Lärkesholm för sitt ändamål, utan godset kan utan vidare försäljas
            till dess arrendatorer och kapitalet över- föras till von Reiserska
            fideikommisskapitalet, vilket sedermera kan svara "för de utfästelser,
            som gjorts till Örkelljunga skolmyndigheter m. fl. Lärkes- holm
            har nämligen blivit en broms på utvecklingen i Örkelljunga försam-
            ling, således raka motsatsen till testators vackra tankar om hans
            kära Lär- kesholm. Testators tankar gingo ut på att hjälpa de
            fattiga och förtryckta på godset, men genom att numera bokstavligen
            hålla på vad som tänktes och skrevs på 1790-talet, så motarbetar
            man i verkligheten von Reisers aktningsvärda idéer. Inställningen
            hos människorna har blivit en annan än den var 1790. Konti- puiteten
            är för övrigt redan bruten genom statens ingripande, ty tre lägen-
            hetsägare ha redan inköpt sina lägenheter på tillhopa 14 tunnland
            med hjälp av den förbättrade ensittarelagen. Man har på landsbygden
            fått andra problem att brottas med än bara de mycket svåra brödbekymren
            på 1790-talet, och skall man skapa trivsel hos landsbygdens folk
            och få dem att stanna kvar, så är det första villkoret man fordrar,
            att man skall själv äga sin torva. Så ock på Lärkesholm, där arrendatorerna
            för någon tid sedan begärt att få friköpa sina arrenden under
            godset, vilket avslogs av direktionen och detta med all rätt,
            ty det räcker inte, att dessa småbrukare erhålla den torva,
          </p>
          <pb facs="riksdagen-motions-pdf/data/1939/mot_1939__ak__299/mot_1939__ak__299-003.pdf"/>
          <p>
            Motioner i Andra kammaren, Nr 299. 3
          </p>
          <p>
            vilken de och deras förfäder brukat i hundratals år. Man måste
            nu göra en kraftansträngning ifrån det allmännas sida, icke blott
            bevilja friköpning på det brukade området, utan småbruken, varav
            många äro ytterst små, ett en- dast på 5 tunnland odlad jord,
            böra göras bärkraftiga genom tilldelning av stödskog, vilken finnes
            i riklig omfattning till varje hemmansnummer. Å godset finnas
            45 arrendatorer och hela arealen är enligt ekonomiska kar- tan
            ungefär 3 600 tunnland jord. Arrendatorerna under Lärkesholm ha
            vid sammanträde i november 1938 uttalat sina bekymmer för framtiden
            och på mig gjorde detta sammanträde ett djupt intryck, när man
            i dessa tider, då alla synas ha det bra, får för- märka en sådan
            dov stämning och får höra en sådan oro framföras för vad framtiden
            bär i sitt sköte. Särskilt är man bekymrad för den tendens, vilken
            gjort sig gällande från direktionens sida. Enligt uppgift vid
            detta möte är det fråga om att sammanslå två och två hemman till
            ett, varigenom prak- tiskt taget hälften av arrendatorerna skulle
            bli utan försörjningsmöjligheter, då de små hemmanen blott i undantagsfall
            gjort det möjligt för arrendato- rerna att samla kapital. Vid
            detta sammanträde uttalade också en arrenda- tor sin bitterhet
            över att ålderdomshemmet, försörjningsinrättningen, vinka- de
            i fjärran. Ett hårt öde för en jordbrukare. Därför ansåg man att
            tiden nu var mogen för friköp, vilket även jag anser. Efter allt
            som inträffat är detta det enda möjliga för denna bygd. Enligt
            min egen uppfattning om Lärkesholm, så verka hemmen, om jag skall
            bedöma dem efter annan jämförlig skogsbygd i Skåne, snygga och
            väl- skötta. Ej heller ur andra synpunkter finnes det några anmärkningar
            emot denna idoga befolkning, tvärtom, men husen äro mer än lovligt
            låga, små och omoderna. Skulle dessa hus omändras till den standard
            vi nu fordra såsom kulturnation, så få många hem ombyggas ifrån
            grunden, och även på Lärkesholm måste något göras för att förhindra
            de unga att flytta bort. Man kan ju inte begära att dessa unga
            skola modernisera och förbättra det de inte äga och till vilket
            de inte heller ha någon optionsrätt. Nu kan emot mitt förslag
            till friköp resas den invändningen, att i dessa tider med låg
            ränta kan det ifrån stiftelsens sida bli svårt att efter en försäljning
            i fortsättningen fullfölja tankegången i von Reisers testamente.
            Jag tror emellertid inte, att möjligheterna härtill komma att
            bli bättre med den nuvarande ordningen, om arrendegårdarna å Lärkesholm
            delvis skola ombyggas och moderniseras, vilket man nu bestämt
            fordrar, med de an- språk som nu finnas. Således får man inte
            kalkylera med de nuvarande inkomsterna på Lärkes- holm på ena
            sidan och säga att så mycket få vi endast i ränteinkomster om
            säteriets arrendegårdar bli sålda, utan man måste räkna med de
            mindre in- komster eller troligtvis förluster, som arrendena komma
            att ge, då gårdarna skola nybyggas eller moderniseras efter nutida
            förhållanden. von Reisers sista tankar rörde sig om hans fattiga
            folk på Lärkesholm. All
          </p>
          <pb facs="riksdagen-motions-pdf/data/1939/mot_1939__ak__299/mot_1939__ak__299-004.pdf"/>
          <p>
            4 Motioner i Andra kammaren, Nr 299.
          </p>
          <p>
            hans strävan gick ut på att hjälpa dem och deras barn. Jag är
            förvissad om, att om von Reiser hade levat vid detta tillfälle,
            skulle han vara den förste som skulle yrkat på att arrendatorerna
            skulle få friköpa sig, ty vi få inte glömma, att motivet till
            hans stiftelse var att hjälpa dessa små i samhället. Vill man
            skapa ett verkligt äreminne åt denne man, så kan icke något bättre
            göras än att tillåta dessa arrendatorer att friköpa sig. Med stöd
            av vad jag sålunda anfört, anhåller jag härmed
          </p>
          <p>
            att riksdagen måtte besluta att i skrivelse till Kungl. Maj:t
            anhålla att Kungl. Maj:t måtte snarast låta utreda det av mig
            framförda förslaget om försäljning till respektive ar- rendatorer
            av von Reiserska stiftelsens å Lärkesholm arren- degårdar jämte
            den stödskog, som lämpligen bör tilldelas varje enskilt hemman.
          </p>
          <p>
            Stockholm den 23 januari 1939.
          </p>
          <p>
            Nestor Hammarlund.
          </p>
        </div>
      </div>
    </body>
  </text>
</TEI>
