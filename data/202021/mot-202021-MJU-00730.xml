<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-00730">
  <teiHeader>
    <fileDesc>
      <titleStmt>
        <title>Svenska livsmedel</title>
        <author corresp="i-5ZFvYGqAt58ARxiYtJEYLV">av Staffan Eklöf m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:730 av Staffan Eklöf m.fl. (SD)</title>
          <idno type="rdwebb">H802730</idno>
          <rs type="number">730</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H802730/text</ref>
          <ref type="dokument_url_html">http://data.riksdagen.se/dokument/H802730</ref>
          <ref type="dokumentstatus_url_xml">http://data.riksdagen.se/dokumentstatus/H802730</ref>
          <ref type="docx">http://data.riksdagen.se/fil/85F07BC7-F180-42FF-918A-A0E1527AF02F</ref>
          <ref type="pdf">http://data.riksdagen.se/fil/F1CA4771-CD91-4CB0-B6AB-ECD76933CCD7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5ZFvYGqAt58ARxiYtJEYLV</idno>
            <name>Staffan Eklöf</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Vr5gQ68tKFpTHwfsMBbUvD" type="signed"/>
        <correspContext corresp="i-Vr5gQ68tKFpTHwfsMBbUvD">
          <note type="signatory" corresp="i-5ZFvYGqAt58ARxiYtJEYLV"/>
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-TFG2PW7ay7mUZBy2GoJDbV"/>
        </correspContext>
        <correspAction xml:id="i-6prLDaTY9MQQcL5KuEpjja" type="submitted">
          <date when="2020-09-30"/>
          <time when="16:25:41"/>
        </correspAction>
        <correspAction xml:id="i-KXhcVF9h5MVY5LCbuCNLJ4" type="reviewed">
          <date when="2020-09-30"/>
          <time when="18:03:59"/>
        </correspAction>
        <correspAction xml:id="i-Cn8sHJcJZfwpyZZY4dZMYd" type="referred">
          <date when="2020-10-14"/>
        </correspAction>
        <correspAction xml:id="i-ENywfgY8CexBEjL834waAc" type="assigned">
          <date when="2021-06-02"/>
          <time when="17:04:19"/>
        </correspAction>
        <correspContext corresp="i-ENywfgY8CexBEjL834waAc">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-Lrtk1uU9TURRKW3Yyumy1Q" type="behandlas_i"/>
        <correspContext corresp="i-Lrtk1uU9TURRKW3Yyumy1Q">
          <ref type="uppgift">2020/21:FöU8</ref>
          <ref type="ref_dok_id">H801FöU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU8</ref>
          <ref type="ref_dok_titel">Militära frågor och frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2TRrwWX3Wh7mTFdwBL4Euo" type="behandlas_i"/>
        <correspContext corresp="i-2TRrwWX3Wh7mTFdwBL4Euo">
          <ref type="uppgift">2020/21:MJU10</ref>
          <ref type="ref_dok_id">H801MJU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BefhGKdaEEbAeR6Ybg9hzd" type="behandlas_i"/>
        <correspContext corresp="i-BefhGKdaEEbAeR6Ybg9hzd">
          <ref type="uppgift">2020/21:FiU34</ref>
          <ref type="ref_dok_id">H801FiU34</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-95jYfdHygATQFPUVKykZcT" type="behandlas_i"/>
        <correspContext corresp="i-95jYfdHygATQFPUVKykZcT">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R8YHK4m66UsMJ9nqhxF93J" type="behandlas_i"/>
        <correspContext corresp="i-R8YHK4m66UsMJ9nqhxF93J">
          <ref type="uppgift">2020/21:CU12</ref>
          <ref type="ref_dok_id">H801CU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU12</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5QLj2Xfg9UYQgXqPe7tJUY" type="behandlas_i"/>
        <correspContext corresp="i-5QLj2Xfg9UYQgXqPe7tJUY">
          <ref type="uppgift">2020/21:MJU17</ref>
          <ref type="ref_dok_id">H801MJU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU17</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HqdnDfXEGTFbYGJypHFBXd" type="behandlas_i"/>
        <correspContext corresp="i-HqdnDfXEGTFbYGJypHFBXd">
          <ref type="uppgift">2020/21:NU14</ref>
          <ref type="ref_dok_id">H801NU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU14</ref>
          <ref type="ref_dok_titel">Regional utvecklingspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7G2Ga89Jw455HufNuM3ngL" type="behandlas_i"/>
        <correspContext corresp="i-7G2Ga89Jw455HufNuM3ngL">
          <ref type="uppgift">2020/21:MJU18</ref>
          <ref type="ref_dok_id">H801MJU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU18</ref>
          <ref type="ref_dok_titel">Material och produkter avsedda att komma i kontakt med livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CVNamuQEDfcwZjHn4BjMoo" type="motHeader">
        <div xml:id="i-ChdDhrnbNiVsJHjt7tpWLL" type="motTitle">
          Motion till riksdagen 2020/21:730 av Staffan Eklöf m.fl. (SD)
          Svenska livsmedel
        </div>
      </div>
      <div xml:id="i-CYHHoXy4ytdJgmRgtBtDYZ" type="motBody">
        <div xml:id="i-MgpqgiXV3qEuFR7FuRgdhb" type="motProposal" subtype="förslag">
          <head xml:id="i-N4tTegvZUYqrMjuCwYTMzC">
            Förslag till riksdagsbeslut
          </head>
          <list xml:id="i-E4BsR3fc5tKHWzayb8vp4T" style="ol">
            <item xml:id="i-B7XMsSYURR6Hhx6nnMLtYD">
              Riksdagen ställer sig bakom det som anförs i motionen om att
              införa ett importförbud för animalieprodukter där djur utsatts
              för ett systematiskt onödigt lidande som väsentligt strider mot
              svensk djurskyddslagstiftning och tillkännager detta för regeringen.
            </item>
            <item xml:id="i-6PqPBcbtwQ84boTpZLDqKK">
              Riksdagen ställer sig bakom det som anförs i motionen om obligatorisk
              ursprungsmärkning av animaliska produkter och tillkännager detta
              för regeringen.
            </item>
            <item xml:id="i-NYqqp9MgBczpC1VEgusdkM">
              Riksdagen ställer sig bakom det som anförs i motionen om en kulturmärkning
              av svenska matprodukter av stort kulturhistoriskt värde och tillkännager
              detta för regeringen.
            </item>
            <item xml:id="i-Ap96mdXr6w7ueVTKC3q5qA">
              Riksdagen ställer sig bakom det som anförs i motionen om att
              regeringen bör verka inom EU för att få till stånd regler om livsmedelsmärkning
              som minskar risken för spridning av den afrikanska svinpesten
              och tillkännager detta för regeringen.
            </item>
            <item xml:id="i-S5N8vsk46KFyqL1HFV6p7E">
              Riksdagen ställer sig bakom det som anförs i motionen om att
              intensifiera arbetet med kontroller av livsmedel och tillkännager
              detta för regeringen.
            </item>
            <item xml:id="i-KED5D1jgfRtNu5PVqN6iGk">
              Riksdagen ställer sig bakom det som anförs i motionen om att
              öka sanktionsmöjligheterna mot dem som fuskar med livsmedel, och
              detta tillkännager riksdagen för regeringen.
            </item>
            <item xml:id="i-5ie1Ubg27xK6a5r6dU3Z6F">
              Riksdagen ställer sig bakom det som anförs i motionen om att
              utreda en förflyttning av ansvaret för livsmedelskontrollen till
              att ligga endast på statlig nivå och tillkännager detta för regeringen.
            </item>
            <item xml:id="i-GUrT6agV98Cdo9X8zNFFhE">
              Riksdagen ställer sig bakom det som anförs i motionen om lägre
              temperaturer för hantering av livsmedel och tillkännager detta
              för regeringen.
            </item>
            <item xml:id="i-4Eka2xyyoGKPBspAHKtT6Q">
              Riksdagen ställer sig bakom det som anförs i motionen om att
              utreda möjligheterna till ett kompletterande samhällsstöd till
              lanthandlare och tillkännager detta för regeringen.
            </item>
            <item xml:id="i-Uo2SWYi92GuKp6rqQkdUQs">
              Riksdagen ställer sig bakom det som anförs i motionen om en mer
              restriktiv inställning till reklam för ohälsosam mat riktad till
              barn och tillkännager detta för regeringen.
            </item>
            <item xml:id="i-XpdrCD6k1F2GwZ7W2gGJtL">
              Riksdagen ställer sig bakom det som anförs i motionen om att
              beredskapslager för livsmedel ska återupprättas och tillkännager
              detta för regeringen.
            </item>
            <item xml:id="i-NM6iMt8pc9KanKBPzuQ4WY">
              Riksdagen ställer sig bakom det som anförs i motionen om att
              Livsmedelsverket ska få det samordnande ansvaret för uppbyggande
              och vidmakthållande av lager för livsmedel och tillkännager detta
              för regeringen.
            </item>
            <item xml:id="i-RJQcHSGpLJPLpHJwqwhsfE">
              Riksdagen ställer sig bakom det som anförs i motionen om tvingande
              krav i offentlig upphandling på livsmedel som är producerade i
              enlighet med svensk lagstiftning och tillkännager detta för regeringen.
            </item>
            <item xml:id="i-UKWJFK7P6vTGfdm3asexMt">
              Riksdagen ställer sig bakom det som anförs i motionen om en satsning
              på en större andel närproducerade livsmedel och tillkännager detta
              för regeringen.
            </item>
            <item xml:id="i-6p3xyMirN5PQSd3GVaaKBi">
              Riksdagen ställer sig bakom det som anförs i motionen om att
              lagstiftningen för upphandling bör ses över så att tillämpliga
              undantag finns för behov av ändrade inköpsmönster till följd av
              kriser och tillkännager detta för regeringen.
            </item>
            <item xml:id="i-6NueXXrQDbeDjcDtNRduRb">
              Riksdagen ställer sig bakom det som anförs i motionen om enklare
              regler för småskaliga slakterier och tillkännager detta för regeringen.
            </item>
            <item xml:id="i-R6jhKBv1fuKMoZ67VTiZ9Z">
              Riksdagen ställer sig bakom det som anförs i motionen om enklare
              regler för gårdsförsäljning av livsmedel och tillkännager detta
              för regeringen.
            </item>
            <item xml:id="i-XLLNL1YJPdB2ZjFxMcFvkL">
              Riksdagen ställer sig bakom det som anförs i motionen om att
              regeringen ska verka för att skyndsamt uppfylla tidigare tillkännagivande
              och därmed tillåta gårdsförsäljning av lokalt producerade alkoholhaltiga
              drycker och tillkännager detta för regeringen.
            </item>
            <item xml:id="i-UV1p2FXegD9EgxErV7fuCA">
              Riksdagen ställer sig bakom det som anförs i motionen om att
              regeringen skyndsamt ska ta fram en konkret plan för sanering
              av militärflygplatserna och återkomma till riksdagen och tillkännager
              detta för regeringen.
            </item>
            <item xml:id="i-CLEqWudYXV2PVVkzmxR35q">
              Riksdagen ställer sig bakom det som anförs i motionen om att
              regeringen ska verka för att EU-lagstiftningen för nya livsmedel
              och för livsmedel framställda med modern växtförädlingsteknik
              ska tillåta medlemsstater att utfärda nationella godkännanden,
              så länge den aktuella medlemsstaten kan visa att livsmedlet inte
              riskerar att släppas ut på marknaden i andra EU-länder, och detta
              tillkännager riksdagen för regeringen.
            </item>
          </list>
        </div>
        <div xml:id="i-PwwyeADtYFDXG4WnkGHahi" type="motContent">
          <head xml:id="i-BZfB5fBGGRskAVtF5i9vdg" type="h1">
            Värna det svenska djurskyddet
          </head>
          <p xml:id="i-RzNCE8vpjCjUfDZmyRHDbb">
            Sverige har kanske världens mest ambitiösa djurskydd. Det är
            något vi bör vara stolta över och som bör värnas. Det är viktigt
            att det finns förutsättningar för ett upprätt­hållande av djurskyddet,
            inte minst genom att vår djur- och livsmedelsproduktion ska behålla
            sin konkurrenskraft.
          </p>
          <p xml:id="i-H9MD8HmF66KRk6PkWHcHRb">
            Många svenskar äter i dag utan att veta om det kött från djur
            som har halal- eller koscherslaktats. Slaktmetoderna innebär i
            korthet att djuren slaktas och avblodas helt utan bedövning. Det
            innebär ett utdraget dödsförlopp med onödigt lidande, smärta och
            ångest. Enligt en fransk kartläggning kan det ta upp till elva
            minuter innan de panik­slagna korna dör av blodförlust. Enligt
            Jordbruksverket är obedövad slakt ”förenat med smärta för djuren”
            samt att djur som utsätts för denna slaktmetod är ”medvetna och
            känner smärtan längre innan de förlorar medvetandet än vad man
            tidigare trott”. Prob­lematiken behöver angripas ur flera vinklar.
            Dels måste Sverige inta en stark hållning inom EU och arbeta för
            generella förbud för denna form av slakt inom hela unionen, dels
            måste Sverige aktivt söka undantag i EU så att Sverige kan förbjuda
            import av kött som slaktats med metoder som avviker från intentionerna
            i svensk djurskyddslagstift­ning. Sverige ska kräva att all mat
            som upphandlas via offentlig upphandling garanteras komma från
            djur som slaktats och avblodats efter bedövning i enlighet med
            svenska djurskyddsregler.
          </p>
          <head xml:id="i-UzSGVWmqQxbSv8VwvtCaBZ" type="h1">
            Obligatorisk ursprungsmärkning av animaliska produkter
          </head>
          <p xml:id="i-3bP99dBCRKv4buxrVRVEyo">
            Nötkött, fisk, ägg och vissa andra livsmedel som exempelvis honung,
            frukt och olivolja ska enligt reglerna alltid märkas med ursprung,
            det vill säga märkningen ska visa varifrån produkterna kommer.
            För nötkött finns speciella regler med krav på märkning med ursprung.
            Om varan är märkt med ”Ursprung Sverige” betyder det att djuret
            är fött, uppfött och slaktat i Sverige.
          </p>
          <p xml:id="i-GHtveVSZR7FqtAw6kxgphf">
            Om importerat kött mals till köttfärs i en butik i Sverige får
            den alltså inte heta ”svensk köttfärs” eller vara märkt med svensk
            flagga. Vid köp av honung, fisk, skaldjur och blötdjur, till exempel
            musslor, i butik ska information ges om varifrån produkten kommer,
            ursprungsland eller fångstzon.
          </p>
          <p xml:id="i-Ds3fCtRn4XZty5HGBeLwF3">
            Utländsk djurhållning skiljer sig ofta från svensk när det gäller
            till exempel synen på antibiotika, hormoner, djurtransporter,
            djurhållningsformer och slaktmetoder. Därför är det angeläget
            att öka konsumenternas möjlighet att göra aktiva val när de köper
            livs­medel.
          </p>
          <p xml:id="i-MLGhTCFqCWawYAdEj88EPU">
            Från och med december 2014 måste EU-länderna även märka kött
            av gris, får, get och fjäderfä med ursprungsland eller härkomstplats.
            Det är ett steg i rätt riktning men långt ifrån tillräckligt.
          </p>
          <p xml:id="i-HiSFCpU6CULGvB3kBdfixD">
            Sedan tidigare har riksdagen gett ett tillkännagivande om att
            regeringen inom EU i alla relevanta sammanhang ska driva frågan
            om obligatorisk ursprungsmärkning av alla köttprodukter inklusive
            sammansatta produkter, vilket givetvis Sverigedemokraterna ställer
            sig bakom och förutsätter att regeringen kommer att respektera
            tillkännagivandet.
          </p>
          <p xml:id="i-4eqNJw8aXemtfj3bEqMgTF">
            Alla animaliska produkter bör märkas med ursprung i varje led
            i produktionskedjan. Detta ska gälla såväl charkvaror och sammansatta
            produkter som mat på restaurang. Mejeriprodukter som idag står
            helt utanför märkningskrav vill vi inkludera i obligato­riska
            märkningssystem.
          </p>
          <p xml:id="i-FyGBzdzYWnETp1sx2RexJk">
            Det är viktigt med ursprungsmärkning av svenska mejeriprodukter
            och bättre kommunikation av svenska mervärden ut till konsumenterna.
            Därför ser vi positivt på Svenskmärkning AB, som bildades 2015
            av Svensk Dagligvaruhandel, Livsmedelsföre­tagen och LRF för att
            göra det lättare för konsumenter att hitta svensk mat i livsmedels­butikerna,
            vilket ligger väl i linje med vad kunderna vill ha.
          </p>
          <head xml:id="i-FkkpV2yjNXuysT9jPeBaDH" type="h1">
            Kulturmärkning av livsmedel
          </head>
          <p xml:id="i-D7nHqJ3ywVaJi18dQEThJi">
            Maten spelar ofta en central roll i vårt leverne. Förutom att
            vara en nödvändig närings­källa är den också bärare av traditioner,
            kultur och upplevelser. Sverige har många traditionella matprodukter
            som är nära sammankopplade till vårt land, vår miljö och vår kulturhistoria,
            vilket förtjänar att lyftas fram. I dagsläget finns dock inga
            nationella regleringar för att skydda eller uppmärksamma svensk
            högkvalitativ mat. Mot bakgrund av ovanstående behöver ett nationellt
            regelverk för märkning av kulturhisto­riskt värdefulla svenska
            matprodukter tas fram, vilket skulle medföra positiva effekter
            för både besöksnäringen och landsbygdsutvecklingen. De nationella
            märkningsreglerna skulle komplettera EU:s skyddade beteckning
            för livsmedel och jordbruksprodukter.
          </p>
          <head xml:id="i-FejLBTiNkyFbj2r3RV94Yk" type="h1">
            Minskad smittspridning
          </head>
          <p xml:id="i-GRJicApuP79zEzXTSVLZrx">
            Den afrikanska svinpesten sprider sig inom EU och flera medlemsstater
            har drabbats. Viruset angriper både vildsvin och tamgrisar. Det
            orsakar stora problem för gris­näringen i de länder där sjukdomen
            finns. Sjukdomen är mycket smittsam och kan bland annat sprida
            sig via animaliska livsmedel som slängs i naturen och som sedan
            äts av vildsvin. Utbrott av andra sjukdomar har också skett efter
            slarvig hantering av livsme­del, till exempel mul- och klövsjuka.
            Med tanke på de stora konsekvenserna, är det rimligt med ett krav
            på informativ märkning på produkter från gris i de länder där
            sjukdomen finns idag, om vad man ska undvika för att inte sprida
            smitta. Det minskar risken för att någon på grund av oförstånd
            sprider smittan till nya länder. Regeringen bör verka inom EU
            för att regler om en sådan märkning kommer på plats.
          </p>
          <head xml:id="i-DkAJhTwvdHt3fJjsZuJXgF" type="h1">
            Intensifierad livsmedelskontroll
          </head>
          <p xml:id="i-DWeDLosjnQxoTxFj9GaDg">
            Livsmedelsfusk bedöms av Livsmedelsverket vara omfattande runt
            om i världen. Bedrägerier kan involvera komplicerade led av uppfödare,
            slakterier, charkföretag och grossister. För de flesta livsmedel,
            inklusive annat kött än nötkött, gäller att ursprunget ska anges
            om konsumenten annars blir vilseledd.
          </p>
          <p xml:id="i-EjjmY9TZ9vQLTFi8BoZQd6">
            En konsument får aldrig luras att tro att ett livsmedel kommer
            från ett annat land, en annan stad eller annan region än vad det
            faktiskt gör, eller att det producerats enligt ekologiska certifieringsregler
            när det i själva verket är falskmärkt. För att konsumen­terna
            ska kunna lita på en produkts innehåll och ursprung behöver arbetet
            med kontroller intensifieras. Myndigheterna måste få mer resurser
            för detta ändamål. Det behövs ökade sanktionsmöjligheter mot dem
            som fuskar med livsmedel.
          </p>
          <head xml:id="i-DKFz6Lw7Cukki56EwBxB7a" type="h1">
            Effektivare och mer likvärdig livsmedelskontroll
          </head>
          <p xml:id="i-ELzohETgjRXMgPXDbQ2JPW">
            Idag har kommunerna ansvaret för livsmedelskontroll. Men det
            är inte ovanligt att kommuner inte klarar sitt uppdrag och kontrollen
            är inte alltid riskbaserad. Kontrollen av livsmedel fungerar olika
            på olika håll i landet och resurserna för livsmedelskontroll är
            begränsade.
          </p>
          <p xml:id="i-LFWiTYioCY8d5ZwDJGkUqd">
            Kontrollen av livsmedel måste ske på säkert sätt och staten bör
            därför ta ett större ansvar för en effektiv och fungerande livsmedelskontroll
            i hela Sverige. Länsstyrelserna kontrollerar redan idag att kommunernas
            kontroll följer lagstiftningen. Genom att helt överföra ansvaret
            från kommunerna till staten skulle livsmedels- och djurskyddskon­trollen
            behandlas lika. En förflyttning av ansvaret för livsmedelskontrollen
            till att ligga endast på statlig nivå bör utredas.
          </p>
          <head xml:id="i-M19wgKH2utRNXHFZm7QJKY" type="h1">
            Reducerat matsvinn
          </head>
          <p xml:id="i-2p7YQ173aPAZQDMuAPTUum">
            Matsvinn uppstår i hela livsmedelskedjan och kan förebyggas på
            olika sätt. Svinnet förekommer i livsmedelsindustrin, butiker,
            restauranger, storkök och skolkök och i hushållens konsumtionsmönster.
            Livsmedelsproducenterna och de som paketerar livsmedel är skyldiga
            att märka produkterna rätt med datum och förvaringstemperatur.
            Övergripande temperaturkrav för livsmedel ställs i det EU-gemensamma
            regelverket. Branschriktlinjer föreskriver vid vilken temperatur
            fisk och fiskprodukter ska förvaras. Produkter som köttfärs, korv
            och kyckling kan ha annan temperatur. Om producenterna valde en
            lägre temperatur än de föreskrivna maxtemperaturerna, skulle detta
            också kunna medföra mindre förstörd mat och därigenom ett reducerat
            matsvinn. Regeringen bör utreda möjligheten att påverka förordningarna
            om temperaturkrav för livsmedel samt att ställa högre krav på
            livsmedelsproducenter och dagligvaruhandel.
          </p>
          <head xml:id="i-8EMU7AQ7HfW1ebk2uKfWmC" type="h1">
            Lanthandel
          </head>
          <p xml:id="i-8E97WEDwtNTA9DaAXFzV2g">
            Idag är många mindre samhällen åderlåtna på samhällsservice genom
            nedlagda skolor, butiker och lanthandlare. När liknande institutioner
            får stryka på foten tenderar det att leda till utflyttning. Läggs
            en skola ned så leder det i förlängningen till att lanthandeln
            får sämre underlag och läggs lanthandeln ned försämras elevunderlaget
            på skolan. Detta går hand i hand. Utarmandet av servicetjänster
            och institutioner på landsbygden kan även försvåra landets funktion
            vid kris.
          </p>
          <p xml:id="i-45sKiYwoBSSxqR1vsZY4nh">
            Här bör möjligheterna för ett kompletterande samhällsstöd till
            lanthandlare utanför kommunernas centralorter utredas, för de
            många servicetjänster många handlare måste ha för att överleva.
          </p>
          <head xml:id="i-SS9pejd2TRaw8tznqbZSLa" type="h1">
            Reklam riktad till barn
          </head>
          <p xml:id="i-81mDxPUxzdZ2CW12UUPBA1">
            Föräldrars försök och strävan att ge sina barn sunda matvanor
            motverkas av reklam som förhärligar ohälsosam mat och dryck till
            barn som ett alternativ till hälsosamma livsmedel, bidrar till
            en ohälsosam livsstil. Sådan reklam kan förekomma i många sammanhang,
            till exempel på förpackningar.
          </p>
          <p xml:id="i-RqnDyR1PEEEgkQHLZEgNPt">
            Minderåriga är mer påverkbara för reklambudskap, vilket gör det
            enklare att mark­nadsföra produkter bland barn. Föräldrar har
            en fostrande roll och äger rätten att råda och bestämma om vad
            familjen skall ha för inköpsvanor, utan att behöva utsättas för
            köptryck med risk för konflikt med barnen.
          </p>
          <p xml:id="i-4qSjcUqxxcFiY47JgFG4dY">
            Föräldrar har beslutanderätt, vilken reklamen inte får ifrågasätta
            genom att ge barnen felaktiga uppfattningar. Med hänvisning till
            ovanstående bör regeringen se över nuvarande regelverk och strama
            åt möjligheterna att rikta osund reklam till barn.
          </p>
          <head xml:id="i-E1RTRtzJxoBL7ba2qtEujT" type="h1">
            Beredskap
          </head>
          <p xml:id="i-Vzog46pDQuy4uG8VxfrWu3">
            Vad som orsakar nästa kris i Sverige och hur den kommer att gestalta
            sig är svårt att sia om. Men vi vet att den kommer, vi vet att
            om vi inte kan säkerställa livsmedelsförsörj­ningen under kris,
            så kan resultatet bli katastrofalt. Den viktigaste delen av livsmedels­beredskap
            ligger i att Sverige höjer sin självförsörjningsgrad. Men begränsade
            lager som möjliggör för det svenska folket att klara sig utan
            livsmedelsimport i några veckor till ett par månader ger marginaler
            som är mycket viktiga när staten arbetar för att få kontroll på
            en kris. Beredskapslager för livsmedel ska återupprättas.
          </p>
          <p xml:id="i-7LvEN7Wuh7AUCALKzYHdqa">
            Livsmedelsverket ska få det samordnande ansvaret för uppbyggande
            och vidmakt­hållande av lager för livsmedel.
          </p>
          <head xml:id="i-CtvoNA5j89u1AmgbBn8rmh" type="h1">
            Offentlig upphandling
          </head>
          <p xml:id="i-DFoqVeYVJG2fJkX3qTgyDF">
            Många kommuner och landsting köper i dag in livsmedel som är
            olagliga att producera i Sverige enligt gällande miljö- och djurskyddslagstiftning.
            Samtliga livsmedel som upphandlas offentligt ska vara producerade
            enligt gällande svensk miljö- och djurskyddslagstiftning när det
            är möjligt.
          </p>
          <p xml:id="i-QxK17W6zb3t6aUog24cVxu">
            Den offentliga sektorn är en stor kund till jordbruket. En satsning
            bör göras för att i första hand öka andelen närproducerade livsmedel,
            som gärna också kan vara ekologiska, i de offentliga upphandlingarna.
            De inköpsregler som offentliga sektorn fastslår ska i första hand
            gynna närproducerad mat. De krav på andel ekomärkt mat i offentliga
            kök som många kommuner satt upp överstiger på många håll den mängd
            lokalt producerad ekomärkt mat som finns. Målsättningen om ekologisk
            produktion leder alltså till import. Det är orimligt. Sverige
            har i flera avseenden högre minimikrav enligt gällande lagstiftning
            på matproduktionen än EU och vår offentliga sektor ska i ljuset
            av detta inte missgynna svensk och lokal produktion. Finland kan
            tjäna som inspiration och modell, eftersom de har modeller för
            offentliga inköp av i första hand finskproducerad mat. Om tvingande
            regler för kommuner och landsting i det här avseendet inte anses
            förenliga med EU-reglerna för den inre marknaden, bör Sverige
            verka för att ändra EU-reglerna för att möjliggöra sådan styrning.
          </p>
          <p xml:id="i-61MNfxD27rnUFCKmsELht1">
            Coronakrisen har aktualiserat att även Sverige kan drabbas av
            kriser, däribland störningar av handelsflöden. Torkan sommaren
            2018 visade också att samhället kan ha behov av att stödköpa svenska
            produkter tillfälligt för att undvika konkurser på grund av tillfällig
            kris. Som en del i krisberedskapen bör lagstiftningen som styr
            upphandling ses över så att tillämpliga undantag finns för ändrade
            inköpsmönster till följd av kriser.
          </p>
          <head xml:id="i-X2VyN4KAy99Lyrsmcgvj4M" type="h1">
            Småskaliga slakterier
          </head>
          <p xml:id="i-NzHswtLf67dYgZ5CdjvAKr">
            Småskaliga slakterier är viktiga för att möjliggöra ett ökat
            utbud av närproducerade och högkvalitativa livsmedel. Dessutom
            bidrar de småskaliga slakterierna till kortare djurtransporter,
            lokala arbetstillfällen och levande bygder. Fler småskaliga slakterier
            ska kunna etableras, därför behöver reglerna kring dessa ytterligare
            förenklas.
          </p>
          <head xml:id="i-A4oPP97KXqQEUZSAZQCg3t" type="h1">
            Gårdsförsäljning av livsmedel
          </head>
          <p xml:id="i-PCgjrnP3z1Wjc7trJ4Zbhn">
            I dag finns ett växande intresse för gårdsbutiker på landsbygden,
            där fler vill sälja närodlade och egenproducerade varor. Detta
            är viktigt ur flera aspekter, dels för det lokala näringslivet
            i både liten och stor omfattning, dels för arbetsmarknaden på
            landsbygden. Dagens regelverk gör många gånger att framställning
            och försäljning av livsmedel blir onödigt krånglig. Här bör regeringen
            arbeta för enklare regler för gårdsförsäljning av livsmedel.
          </p>
          <head xml:id="i-HHaaJ2a66KLAGmwWTtxeau" type="h1">
            Gårdsförsäljning av alkohol
          </head>
          <p xml:id="i-A4Dji2ayNUoKvY1KpVbWDo">
            Det har på senare tid blivit allt vanligare med lokala vinodlingar
            och småskalig till­verkning av malt- och spritdrycker i Sverige.
            För att dessa verksamheter ska kunna växa till sig och främja
            landsbygdsturism, företagande och arbetstillfällen är det nödvändigt
            att det också i Sverige blir tillåtet med gårdsförsäljning av
            lokalt producerade alkohol­drycker. Enligt EU:s konkurrenskommissionär
            skulle försäljning av lokalt producerade alkoholdrycker direkt
            till konsumenterna inte innebära att det statliga alkoholmonopolet
            måste avskaffas. Det finns således inget juridiskt hinder för
            att tillåta gårdsförsäljning av lokalt producerade alkoholhaltiga
            drycker. Gårdsförsäljning skulle inte heller äventyra folkhälsan.
            Gårdsförsäljning bör tillåtas och regeringen bör återkomma med
            förslag som möjliggör detta.
          </p>
          <head xml:id="i-53Ht6beQRfDESnjNSB4PnF" type="h1">
            Vatten
          </head>
          <p xml:id="i-UbQaAv5xd64gmZhSjVpM3k">
            Vatten är ett livsmedel som vi i Sverige ofta tar för givet.
            Även om vi har stor tillgång, finns det hot mot våra vattentäkter.
            Användningen av PFAS på landets flygplatser vid brandbekämpning
            har visat sig resultera i föroreningar i vattentäkter. Militärflygplatser
            har staten själv kontroll över. Trots det har sanering inte gjorts
            överallt där det behövs. Militärflygplatsen i Karlsborg har konstaterade
            föroreningar som hotar att nå Vättern, som redan idag är en vattentäkt
            för flera hundra tusen människor och som är tänkt att bli det
            för många fler. Det är viktigt att föroreningarna tas om hand
            så skyndsamt som möjligt. Därför ska regeringen skriva fram en
            konkret plan för sanering av militärflyg­platserna och återkomma
            skyndsamt till riksdagen.
          </p>
          <head xml:id="i-DFaNaeNsvPcb6pAYDhM2RZ" type="h1">
            Nya livsmedel
          </head>
          <p xml:id="i-LVpDDhTx3gXndpqZbPMCP">
            Insekter som livsmedel och som foder kan vara en viktig del av
            en framtida livsmedels­produktion som är resurssnål och som kan
            sluta kretslopp. Godkännandet av nya livsmedel görs idag EU-gemensamt
            genom förordningen för nya livsmedel. Skälet för det är att den
            inre marknaden i EU bara ska omfatta sådant som alla medlemsstater
            har accepterat. Utvecklingen av sådana livsmedel har gått olika
            snabbt i olika länder inom EU, eftersom det är godkänt att kommersiellt
            använda insekter som livsmedel endast i vissa EU-medlemsstater.
            Det är tydligen en följd av olika tolkningar av en tidigare version
            av förordningen för nya livsmedel.
          </p>
          <p xml:id="i-5xmezk31covd2ZP9APZTGe">
            Det visar vägen för en ny modell för EU-lagstiftning som främjar
            teknikutveckling. Den ska tillåta godkännanden på nationell nivå,
            samtidigt som den inre EU-marknaden påverkas så lite som möjligt
            och med en fortsatt hög nivå av försiktighet. Modellen är möjlig
            att använda på flera områden. EU-lagstiftningen för nya livsmedel,
            såväl som för livsmedel framställda med modern växtförädlingsteknik
            ska inte som idag endast leda till godkännanden på EU-nivå, utan
            ska kunna tillåta nationella godkännanden, till exempel direkt
            efter Europeiska livsmedelssäkerhetsmyndighetens säkerhetsbedömning,
            så länge den aktuella medlemsstaten kan visa att livsmedlet inte
            riskerar att släppas ut på marknaden i andra EU-länder. På så
            sätt kan en medlemsstat gå före och utveckla nya livsmedel. Dessa
            livsmedel kan sedan gå in i EU-systemet och godkännas på hela
            EU-marknaden på vanligt sätt.
          </p>
        </div>
        <div xml:id="i-CRKzXB22H4Fubm4rz5iiHi" type="signatureBlock">
          <list xml:id="i-98Us8fqFXJdxP261E8PGuN">
            <item xml:id="i-QwrhP87uriuqdX8aUhVeie" who="i-5ZFvYGqAt58ARxiYtJEYLV" type="signature">
              Staffan Eklöf (SD)
            </item>
            <item xml:id="i-QyCD3vWi9aJrMFP3XDq7Ye" who="i-Eacy3hoeNxvqq2LX6QNV8u" type="signature">
              Martin Kinnunen (SD)
            </item>
            <item xml:id="i-WpimvphuzVqeiVMpsusxdu" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-5BB7AKBinxWbqmQ8uqN5eC" who="i-4rFo5seKWQkpWzvXDuyLwP" type="signature">
              Yasmine Eriksson (SD)
            </item>
            <item xml:id="i-XpHi4kb3SNKrYV8oeMjc4W" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
          </list>
        </div>
      </div>
    </body>
  </text>
</TEI>
