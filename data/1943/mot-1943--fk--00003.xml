<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1943/mot_1943__fk__3/mot_1943__fk__3-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 3. 1
          </p>
          <p>
            Nr 3.
          </p>
          <p>
            Av friherre De Geer, om ökat anslag för ordnande av militärför-
            läggningen å Rinkaby.
          </p>
          <p>
            I årets statsverksproposition, Kapitalbudgeten under fjärde huvudtiteln,
            hemställer Kungl. Maj:t om ett anslag av kr. 300.000 för budgetåret
            1943/44 för ordnande av förläggningen å Rinkaby. Arméförvaltningen
            har för sin del föreslagit anvisande av kr. 495.000 för ifrågavarande
            förvaltning, därav kr. 195.000 för uppförande av två uppvärm-
            bara baracker. Departementschefen har emellertid icke velat för
            årets riksdag framlägga förslag om barackernas byggande. Även
            om stor sparsamhet bör iakttagas och sålunda icke större byggnader
            än nödvändigt för försvarets räkning nu böra igångsättas, torde
            dock knappast utan vidare kunna godkännas de skäl, som förestavat
            inhiberandet av barack- bygget å Rinkaby. Stora kasernbyggen,
            slukande oerhört stort antal millioner, igångsättas på ett flertal
            platser i landet, men byggandet av de verkligt behövliga enkla
            baracker- na å Rinkaby inställes. De stora kasernerna betyda möjlighet
            till hygienisk och god inkvartering av våra värnpliktiga men i
            allmänhet först efter flera års förlopp. Utförandet av här omnämnda
            enklare by ggnaderna å Rinkarby skulle betyda möjlighet att redan
            inom allra närmaste tiden för jämförelsevis låg kostnad få till
            stånd lämpliga lokaler för de inkallade, vilka eljest få kvarbliva
            i de nuvarande mycket otillfredsställande byggnaderna å Rinkaby.
            Under hänvisning till här ovan gjorda synpunkter hemställes,
          </p>
          <p>
            att riksdagen ville med ändring av Kungl. Maj:ts förslag för
            ord- nande av förläggningen å Rinkaby för budgetåret 1943/44 bevilja
            ett belopp av kr. 495.000, därav kr. 195.000 för uppförande av
            två uppvärmbara baracker.
          </p>
          <p>
            Stockholm den 15 januari 1943.
          </p>
          <p>
            Arvid De Geer.
          </p>
          <p>
            2
          </p>
          <p>
            Bihang till riksdagens protokoll 1943. 3 saml. Nr 3—8. 1
          </p>
        </div>
      </div>
    </body>
  </text>
</TEI>
