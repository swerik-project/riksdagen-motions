<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SfU-00041">
  <teiHeader>
    <fileDesc>
      <titleStmt>
        <title>med anledning av prop. 2017/18:284 Moderna och rättssäkra regler för att hålla utlänningar i förvar</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:41 av Christina Höj Larsen m.fl. (V)</title>
          <idno type="rdwebb">H60241</idno>
          <rs type="number">41</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H60241/text</ref>
          <ref type="dokument_url_html">http://data.riksdagen.se/dokument/H60241</ref>
          <ref type="dokumentstatus_url_xml">http://data.riksdagen.se/dokumentstatus/H60241</ref>
          <ref type="docx">http://data.riksdagen.se/fil/4E30F160-3530-4B92-A6BD-5B9F280403CD</ref>
          <ref type="pdf">http://data.riksdagen.se/fil/51299EFF-EE28-4DCD-B484-F841C3377E20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5xmKKu1p6wjBdms9H3ABuF" type="basedOn"/>
        <correspContext corresp="i-5xmKKu1p6wjBdms9H3ABuF">
          <ref>Proposition 2017/18:284</ref>
        </correspContext>
        <correspAction xml:id="i-LAxMMmmZ2nbN6tYiGQ9bch" type="signed"/>
        <correspContext corresp="i-LAxMMmmZ2nbN6tYiGQ9bch">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-HFNB8trpr8S4h43vMffP62" type="submitted">
          <date when="2018-10-08"/>
          <time when="11:48:38"/>
        </correspAction>
        <correspAction xml:id="i-W8PnvkLuoWg9GErzCywq5y" type="reviewed">
          <date when="2018-10-11"/>
          <time when="12:14:21"/>
        </correspAction>
        <correspAction xml:id="i-9u455QYovSeFMxV5sZt31S" type="dismissed">
          <date when="2018-10-16"/>
        </correspAction>
        <correspAction xml:id="i-Y8xXuEKWAf9CXse5b3iMn1" type="referred">
          <date when="2018-10-17"/>
        </correspAction>
        <correspAction xml:id="i-ShqNkhWHRp4NGg5FQuUfxC" type="assigned">
          <date when="2018-11-28"/>
          <time when="16:38:07"/>
        </correspAction>
        <correspContext corresp="i-ShqNkhWHRp4NGg5FQuUfxC">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-65iRuLFmuDWayt8gbvCyCY" type="behandlas_i"/>
        <correspContext corresp="i-65iRuLFmuDWayt8gbvCyCY">
          <ref type="uppgift">2018/19:SfU10</ref>
          <ref type="ref_dok_id">H601SfU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SfU10</ref>
          <ref type="ref_dok_titel">Moderna och rättssäkra regler för att hålla utlänningar i förvar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CAHVnLzHQb5NxjPRo1wFRk" type="motHeader">
        <div xml:id="i-EGAYaW3ijsYYAZw6cVWRR3" type="motTitle">
          Motion till riksdagen 2018/19:41 av Christina Höj Larsen m.fl.
          (V) med anledning av prop. 2017/18:284 Moderna och rättssäkra
          regler för att hålla utlänningar i förvar
        </div>
      </div>
      <div xml:id="i-5GJz3NXXyDQBNJ5MXzdQs2" type="motBody">
        <div xml:id="i-54ECqadGBt3SEsH8M5bdHU" type="motProposal" subtype="förslag">
          <head xml:id="i-CjssnDrN5BQBDgtKK6MhTv">
            1 Förslag till riksdagsbeslut
          </head>
          <list xml:id="i-9DFkUUTReaHs2GdmVsvhNJ" style="ol">
            <item xml:id="i-Us7brq4WPvMNmHtn17r2KR">
              Riksdagen ställer sig bakom det som anförs i motionen om att
              regeringen bör återkomma med förslag om att säkerställa att förvar
              endast förekommer när det är oundgängligen nödvändigt och att
              förvar inte bör tillgripas om syftet kan tillgodoses genom att
              utlänningen ställs under uppsikt, och detta tillkännager riksdagen
              för regeringen.
            </item>
            <item xml:id="i-HdA3XXgkobUJRu1tihvxYQ">
              Riksdagen ställer sig bakom det som anförs i motionen om att
              regeringen bör återkomma med förslag om att tydliggöra kraven
              på att beslut om förvar alltid ska motiveras tydligt och tillkännager
              detta för regeringen.
            </item>
            <item xml:id="i-LcLNbBt1WnAQV5Wq3Ag8NY">
              Riksdagen ställer sig bakom det som anförs i motionen om att
              regeringen bör återkomma med förslag om att det inte ska framgå
              av utlänningslagen att utlänningar som ansöker om uppehållstillstånd
              som flykting eller annan skyddsbehövande kan tas i identitetsförvar,
              och detta tillkännager riksdagen för regeringen.
            </item>
            <item xml:id="i-5sao4ypTvgdSzQjKdEZDCT">
              Riksdagen ställer sig bakom det som anförs i motionen om att
              regeringen bör återkomma med förslag om att barn aldrig ska placeras
              i förvar och tillkännager detta för regeringen.
            </item>
            <item xml:id="i-PU1tUkmd9WSSwBvkDhaB8">
              Riksdagen ställer sig bakom det som anförs i motionen om att
              regeringen bör återkomma med förslag om att förkorta tidsfristerna
              för domstolsprövningar och förvarstagande och tillkännager detta
              för regeringen.
            </item>
            <item xml:id="i-7cpoxj6umNqqs2x2NuMfyy">
              Riksdagen ställer sig bakom det som anförs i motionen om att
              tidsfristen för en migrationsdomstol att avgöra ett mål om förvar
              bör sättas till fyra i stället för tio dagar och tillkännager
              detta för regeringen.
            </item>
          </list>
        </div>
        <div xml:id="i-FGeKHBNxuM8XBcw7n6xCGE" type="motContent">
          <head xml:id="i-7xYF9utuYvZTMaPgcdF22N" type="h1">
            2 Inledning
          </head>
          <p xml:id="i-LYN1MMHwuHSqkWVneXyTNm">
            Regeringen lägger i proposition 2017/18:284 Moderna och rättssäkra
            regler för att hålla utlänningar i förvar fram förslag om att
            reglerna om förvar och uppsikt av utlänningar ska moderniseras.
            Syftet är att skapa ett tydligare regelverk och höja rättssäkerheten
            i ärenden och mål om förvar och uppsikt. De föreslagna reglerna
            innebär bl.a. att en domstol alltid ska pröva om en utlänning
            får hållas i förvar längre tid än två veckor med stöd av utlänningslagen,
            att proportionalitetsprincipen får en avgörande betydelse vid
            bedömningen av hur länge en utlänning får hållas i förvar, att
            det blir tydligare vilken myndighet som i varje skede av migrationsprocessen
            är ansvarig för att besluta om förvar eller uppsikt och att den
            enskilde får en utökad rätt att komma till tals muntligen inför
            förvaltningsmyndigheterna och migrationsdomstolarna.
          </p>
          <head xml:id="i-WthYCP7BLuwDKcJQJ4NEXr" type="h2">
            2.1 Användning av förvar och uppsikt i Sverige
          </head>
          <p xml:id="i-NQJbxrWroTvGvUBz4VLUKj">
            Enligt den svenska lagstiftningen kan en vuxen utlänning tas
            i förvar i fyra situationer: för att fastställa hens identitet,
            s.k. identitetsförvar; för att möjliggöra en utredning om utlänningens
            rätt att stanna i Sverige, s.k. utredningsförvar; för att det
            är sannolikt att hen kommer att avvisas eller utvisas, s.k. sannolikhetsförvar,
            eller för att förbereda eller genomföra ett beslut om avvisning
            eller utvisning, s.k. verkställighetsförvar. Ett barn får inte
            tas i identitets- eller utredningsförvar. Däremot får ett barn
            under vissa förutsättningar tas i sannolikhets- eller verkställighetsförvar.
          </p>
          <p xml:id="i-9P1wQCzeEh5fpN8YLNN15X">
            Barn och vuxna får ställas under uppsikt i stället för att tas
            i förvar, när förutsätt­ningarna för förvar finns. Uppsikt är
            en mindre ingripande åtgärd än förvar och innebär bl.a. att utlänningen
            är skyldig att anmäla sig hos Polismyndigheten eller hos Migrationsverket
            vid vissa tider. Uppsikt kan också innebära att utlänningen får
            lämna ifrån sig sitt pass eller en annan legitimationshandling.
            I valet mellan förvar och uppsikt ska beaktas den grundläggande
            bestämmelsen i 1 kap. 8 § UtlL som anger att lagen ska tillämpas
            så att en utlännings frihet inte begränsas mer än vad som är nödvändigt
            i varje enskilt fall. Bestämmelsen betonar vikten av att en utlänning
            inte tillfogas onödiga frihetsinskränkningar. I förarbetena framhålls
            att förvar inte bör få förekomma i andra situationer än där det
            är oundgängligen nödvändigt och att förvar inte bör tillgripas
            om syftet med en tvångsåtgärd kan tillgodoses genom att en utlänning
            ställs under uppsikt.
          </p>
          <p xml:id="i-7hgcZFo9D8K18XziRkWBiP">
            Sveriges användning av förvar har kritiserats vid flera tillfällen
            av både FN-organ, Europarådet, forskare och civilsamhällesorganisationer.
            Kritiken har framför allt riktat sig mot den alltför omfattande
            användningen av förvar i stället för andra alternativ som uppsikt,
            att barn hålls i förvar och att häkten används för förvarstagande
            när de ordinarie förvarsplatserna inte räcker till. Mot den bakgrunden
            är det angeläget att lagstiftningen kring förvarstagande ses över.
            Vänsterpartiet menar dock att det är olyckligt att förslaget som
            regeringen presenterar fortfarande kommer att möjliggöra förvarstagande
            av barn och tillåta långa förvarstider. I detta lagstiftningsärende
            berörs inte heller frågan om att förvarstagna placeras i häkten.
            Den frågan bereds vidare inom Regeringskansliet. Vänsterpartiets
            förhoppning är att den beredningen snarast möjligt resulterar
            i ett tydligt förbud mot att placera förvarstagna i häkten.
          </p>
          <p xml:id="i-VkHMc4AdsrZxrFiFiiSYtA">
            I denna motion framför Vänsterpartiet förslag på hur propositionens
            brister kan åtgärdas, genom konkreta yrkanden. I övrigt står vi
            bakom propositionen.
          </p>
          <head xml:id="i-2J3FJwnkH6jzuTtU2Pi4Kn" type="h1">
            3 Uppsikt och andra alternativ
          </head>
          <p xml:id="i-Wwum7X2Pwi2mTjyTxQGXUp">
            Forskningsnätverket Odysseus presenterade 2015 en studie som
            visade att alternativ till förvarstagande inte används i den utsträckning
            som vore önskvärt. Sex EU-länder – Belgien, Litauen, Slovenien,
            Storbritannien, Sverige och Österrike – ingick i studien som visade
            att endast Österrike använde alternativ till förvarstagande i
            någon större utsträckning. Studien kom också fram till att länderna
            saknar bra rutiner för att identifiera sårbara personer, vilket
            leder till att de tas i förvar trots att det är olämpligt. Forskarna
            kritiserar också den bristande motiveringen av förvarsbesluten,
            inkluderat motivering av varför inte alternativ till förvar används.
          </p>
          <p xml:id="i-DSxSGAhdhm757AUrP2pDPk">
            Svenska Röda Korset framför liknande kritik i sin rapport Förvar
            under lupp från 2012 som bygger på granskningar av 953 beslut
            och domar om förvar. De menar att det i besluten och domarna om
            förvar inte går att utläsa huruvida en individuell prövning av
            proportionalitetsprincipen faktiskt har genomförts i varje enskilt
            fall. Om en sådan prövning gjorts är den i vart fall inte motiverad
            eller dokumenterad i beslutet eller avgörandet. Röda Korset framhåller
            också att uppsikt inte används som alternativ till förvar i den
            utsträckning som lagstiftaren avsett.
          </p>
          <p xml:id="i-W6H8feXmJwp4k21GFZEXjV">
            Även FN:s tortyrkommitté har kritiserat Sverige för en alltför
            omfattande användning av förvarstagande och för att man inte använder
            alternativet uppsikt i större utsträckning. Kommittén uppmanar
            Sverige att vidta alla möjliga åtgärder för att se till att förvar
            endast används som sista utväg.
          </p>
          <p xml:id="i-7Docqf28om9KSNKnaxkLGC">
            Den kritik som framförts mot svenska myndigheters användning
            av förvarstagande visar att bestämmelsen i 1 kap. 8 § UtlL som
            anger att lagen ska tillämpas så att en utlännings frihet inte
            begränsas mer än vad som är nödvändigt i varje enskilt fall inte
            har fått den effekt som lagstiftaren eftersträvade. Vänsterpartiet
            menar att det mot den bakgrunden är olyckligt att regeringen inte
            lagt fram förslag för att åtgärda detta. Regeringen bör återkomma
            med förslag om att säkerställa att förvar endast förekommer när
            det är oundgängligen nödvändigt och att förvar inte bör tillgripas
            om syftet kan tillgodoses genom att utlänningen ställs under uppsikt.
            Detta bör riksdagen ställa sig bakom och ge regeringen till känna.
          </p>
          <p xml:id="i-2aSDhmJscUARo1cbpYRoAa">
            Bristen på motiveringar av beslut om förvar i domar och beslut
            berörs inte heller i regeringens proposition, trots den kritik
            som Röda Korset framför utifrån de fall de granskat. Vänsterpartiet
            ser detta som en brist i förslaget och menar att det bör åtgärdas.
            Regeringen bör återkomma med förslag om att tydliggöra kraven
            på att beslut om förvar alltid ska motiveras tydligt. Detta bör
            riksdagen ställa sig bakom och ge regeringen till känna.
          </p>
          <head xml:id="i-LRHLVA29NNqfuXReYb4owV" type="h1">
            4 Risk för ökad användning av förvar
          </head>
          <p xml:id="i-EsAQS5qUspZ6RjQFHVRgdr">
            Propositionen föreslår att det ska framgå av utlänningslagen
            att utlänningar som ansöker om uppehållstillstånd som flykting
            eller annan skyddsbehövande kan tas i identitetsförvar. Denna
            del av förslaget möter kritik från Amnesty International, Flyktinggruppernas
            Riksråd och Röda Korset. Amnesty anser att förslaget innebär en
            risk för ett schablonmässigt förvarstagande, och Röda Korset anser
            att lagstiftaren tydligt bör betona att utredningsförvar endast
            bör komma i fråga i undantagsfall.
          </p>
          <p xml:id="i-KibRwcmMsaYT7LR4WvNHTf">
            Vänsterpartiet delar kritiken mot denna del av förslaget och
            menar att det mot bakgrund av den kritik som framförts mot Sveriges
            användning av förvar från bl.a. FN finns en uppenbar risk för
            de konsekvenser som Amnesty befarar. Regeringen bör återkomma
            med förslag om att det inte ska framgå av utlänningslagen att
            utlänningar som ansöker om uppehållstillstånd som flykting eller
            annan skyddsbehövande kan tas i identitetsförvar. Detta bör riksdagen
            ställa sig bakom och ge regeringen till känna.
          </p>
          <head xml:id="i-ws1ZwwDuAK936hDrAsqYF" type="h1">
            5 Förvar av barn
          </head>
          <p xml:id="i-2ETW58YURqmYNKcqfAK45d">
            Regeringen föreslår inga ändringar av reglerna om förvar av barn,
            med motiveringen att regelverket redan är mycket restriktivt och
            förenligt med internationella konventioner och rättsakter som
            Sverige är bundet av.
          </p>
          <p xml:id="i-93oL3aBPvMDYEsLPrXzne2">
            Sverige har vid flera tillfällen fått kritik för att barn placeras
            i förvar, bl.a. av FN:s kommitté mot tortyr. UNHCR säger tydligt
            att barn inte bör hållas i förvar som konsekvens av att de har
            migrerat. Det kan aldrig vara förenligt med barnets bästa enligt
            UNHCR som också har stöd av Unicef, FN:s barnrättskommitté och
            FN:s specialrapportör mot tortyr. Flera studier visar att placering
            i förvar försämrar barns psykologiska och fysiska välbefinnande
            och skadar deras kognitiva utveckling. Barn i förvar riskerar
            att drabbas av ångest och depression och uppvisar ofta tecken
            på posttraumatisk stress.
          </p>
          <p xml:id="i-TEoDhEWGEPGsgYtXC5xyvZ">
            Vänsterpartiet är kritiskt mot att regeringen inte tagit till
            sig av den kritik som framförts mot Sverige eller den kunskap
            som finns avseende förvarstagande av barn. I ljuset av att samma
            regering drivit igenom att barnkonventionen ska bli svensk lag
            är det också märkligt att man inte agerar i denna fråga. Regeringen
            bör återkomma med förslag om att barn aldrig ska placeras i förvar.
            Detta bör riksdagen ställa sig bakom och ge regeringen till känna.
          </p>
          <head xml:id="i-Bq1Vtv4PoNCJV3vUQRHFir" type="h1">
            6 Tidsgränser
          </head>
          <p xml:id="i-5vKR9yXvDXLMPpVnKQkeZj">
            I propositionen föreslås att det av bestämmelserna om förvar
            ska framgå att tiden i förvar ska vara så kort som möjligt samt
            att kravet på synnerliga skäl för att hålla en utlänning i förvar
            i mer än två veckor respektive två månader ska tas bort och ersättas
            med en proportionalitetsbedömning. Propositionen innehåller också
            tidsgränser för förvarstagande. En utlänning som har fyllt 18
            år får hållas i utredningsförvar i högst 48 timmar. För verkställighetsförvar
            är tidsgränsen tre månader. Om det är sannolikt att verkställigheten
            av avvisnings- eller utvisningsbeslutet kommer att ta längre tid
            på grund av bristande samarbete från utlänningen eller för att
            det tar tid att införskaffa nödvändiga handlingar får utlänningen
            hållas i förvar under högst tolv månader. För övriga grunder för
            förvar saknas absoluta tidsgränser. Ett barn får inte hållas i
            förvar längre tid än 72 timmar eller, om det finns synnerliga
            skäl, ytterligare 72 timmar.
          </p>
          <p xml:id="i-MScVHtPYLuoTzfTCYyNy9J">
            En obligatorisk domstolsprövning föreslås vid längre förvarstider.
            Frågan om en utlänning ska hållas i förvar längre tid än två veckor
            ska alltid prövas i domstol. Domstolen får besluta om förlängd
            förvarstid med två veckor, eller två månader om det finns beslut
            om utvisning eller avvisning.
          </p>
          <p xml:id="i-WNqznAREkfVRoWFSk5Hxir">
            Sveriges advokatsamfund anser att en begäran om domstolsprövning
            bör göras senast fyra dagar efter att förvarsbeslutet har verkställts.
            Justitiekanslern anser att begäran bör göras så snart som möjligt.
            Amnesty anser att förvarstiden endast bör kunna förlängas med
            två veckor i samtliga fall. Tidsgränserna vid förvarstagande har
            kritiserats av FN:s tortyrkommitté. Att människor kan sitta i
            förvar i ett år i väntan på utvisning tas upp explicit i kommitténs
            senaste rapport från 2014 som också rekommenderar att den svenska
            lagstiftningen ändras i detta avseende.
          </p>
          <p xml:id="i-WFS4k2Faj5erRvHy1B95rA">
            Vänsterpartiet välkomnar att det av lagen föreslås framgå att
            tiden i förvar ska vara så kort som möjligt samt att införandet
            av en proportionalitetsbedömning föreslås. Vi instämmer dock samtidigt
            i kritiken från FN:s tortyrkommitté och ställer oss bakom förslagen
            från Sveriges advokatsamfund och Amnesty. Vi ifrågasätter även
            att det saknas absoluta tidsgränser för flera grunder för förvar.
            Förvarstagande är ett mycket allvarligt ingrepp för den enskilda
            individen. Tiden i förvar har stor betydelse för hur detta ingrepp
            påverkar den som utsätts. Därför bör tiderna vara så korta som
            möjligt. Att fastslå detta i lagen är enligt Vänsterpartiets mening
            inte tillräckligt. Det krävs också tydligare och kortare tidsgränser.
            Regeringen bör återkomma med förslag om att korta tidsfristerna
            för domstolsprövningar och förvarstagande enligt ovan. Detta bör
            riksdagen ställa sig bakom och ge regeringen till känna.
          </p>
          <p xml:id="i-3i9q3pMuaD5at5uRDps2YE">
            Regeringen föreslår att en migrationsdomstol ska avgöra ett mål
            om förvar så snart som möjligt, och senast tio dagar från det
            att målet kom in till domstolen. Verkställs beslutet om förvar
            under domstolens handläggning, ska tiden räknas från dagen för
            verkställigheten. Tiden ska få förlängas om det finns särskilda
            skäl. Den utredning som ligger till grund för propositionen föreslog
            att en migrationsdomstol ska avgöra ett mål om förvar senast fyra
            dagar efter att begäran om prövning kommit in till domstolen.
            Om det finns synnerliga skäl ska domstolen kunna förlänga fristen.
            Sveriges advokat­samfund anser att tidsfristen för att avgöra
            ett mål om förvar bör vara två dagar. Regeringens argument för
            sin längre tidsfrist handlar om att det ibland behövs mer tid
            för att hantera ärendena på ett rättssäkert sätt. Vänsterpartiet
            menar att utgångspunkten bör vara att förvarstagande pågår under
            så kort tid som möjligt, men utan att riskera rättssäkerheten.
            Utredningens förslag om fyra dagar med möjlighet till förlängning
            i särskilda fall anser vi vara väl avvägt. Tidsfristen för en
            migrationsdomstol att avgöra ett mål om förvar bör sättas till
            fyra i stället för tio dagar. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-SvnzazVRgtxhbmMq9a25FR" type="motSignatures">
          <list xml:id="i-Y8TyuYYUeE7h25AGDV4Coe">
            <item xml:id="i-FKju9QYr9jCidWbNhn7nqp" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-NeZxcnKUNXbn7cvWv2Awvi" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Mm75Tmpkhr3bsnFPCFzuKY" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-5TXj6kKC7eHPRQqjF1LBzE" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-QZwpth1oBX7w81baNtTxcT" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-Mk7nTQ7geJrAWiZgYYgw5K" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-LsSh2NwN1Vv2W57UBvM9rX" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-MNYPHY6gaUznmeMUAgSpti" who="i-L3t2URPAv9iLWgdCvbz7Uv">
              Ilona Szatmari Waldau (V)
            </item>
            <item xml:id="i-4sVt4qq955geZnfpDGSg3j" who="i-Yam9ii4K4HfneDbj5TzDJY">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
